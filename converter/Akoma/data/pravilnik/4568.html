


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
			<p class="Basic-Paragraph">На основу члана 38. став 12. Закона о пореском поступку и пореској администрацији („Службени гласник РС”, бр. 80/02, 84/02 – исправка, 23/03 – исправка, 70/03, 55/04, 61/05, 85/05 – др. закон, 62/06 – др. закон, 61/07, 20/09, 72/09 – др. закон, 53/10, 101/11, 2/12 – исправка, 93/12, 47/13, 108/13, 68/14, 105/14, 91/15 – аутентично тумачење, 112/15, 15/16, 108/16 и 30/18),</p>
			<p class="Basic-Paragraph">Министар финансија и министар правде, заједнички доносе</p>
			<p class="odluka-zakon">ПРАВИЛНИК </p>
			<p class="odluka-zakon">о начину подношења пореске пријаве за порезe на имовину преко јавног бележника</p>
			<p class="centar">"Службени гласник РС", број 50 од 29. јуна 2018.</p>
			<p class="clan">Члан 1.</p>
			<p class="Basic-Paragraph">Овим правилником се уређује начин подношења пореске пријаве за пореске обавезе по основу пореза на имовину настале у вези са прометом непокретности, преко јавног бележника.</p>
			<p class="clan">Члан 2.</p>
			<p class="Basic-Paragraph">Јавни бележници који састављају, потврђују или оверавају јавнобележничке исправе, односно доносе извршне одлуке у оквиру законом поверених јавних овлашћења, у поступку уписа у катастар непокретности и водова, дужни су да пореску пријаву за пореске обавезе по основу пореза на имовину (порез на имовину, порез на наслеђе и поклон и порез на пренос апсолутних права) настале у вези са прометом непокретности, попуњену и потписану од стране пореског обвезника (у даљем тексту: пореска пријава), са прилозима, укључујући и белешку из члана 4. овог правилника (у даљем тексту: прилози), преко апликације која је путем WEB сервиса повезана са апликацијом е-шалтера, доставе надлежном органу за послове уписа у катастар непокретности и водова.</p>
			<p class="Basic-Paragraph">Орган надлежан за послове уписа у катастар непокретности и водова, у року прописаном законом којим се уређује упис у катастар непокретности и водова, пореску пријаву са прилозима, осим Прилога – ПАП, прописаног правилником којим се уређују обрасци пореских пријава за утврђивање пореза на имовину, прослеђује Пореској управи, као и органу јединице локалне самоуправе надлежном за утврђивање, контролу и наплату пореза на имовину. </p>
			<p class="clan">Члан 3.</p>
			<p class="Basic-Paragraph">Јавни бележник пореску пријаву на начин прописан у члану 2. овог правилника, доставља у облику електронског документа, и то:</p>
			<p class="Basic-Paragraph">1) електронског документа који је изворно настао у електронском облику, ако постоји у таквом облику, или</p>
			<p class="Basic-Paragraph">2) дигитализоване копије пореске пријаве издате у папирном облику, чију је истоветност оригиналу потврдио јавни бележник у вршењу својих јавних овлашћења.</p>
			<p class="Basic-Paragraph">Јавни бележник који је извршио дигитализацију и потврдио истоветност са оригиналом у папирном облику, у складу са ставом 1. тачка 2) овог члана, дужан је да пореску пријаву и белешку из члана 4. овог правилника у папирном облику чува у складу са законом.</p>
			<p class="clan">Члан 4.</p>
			<p class="Basic-Paragraph">Кад се пријава не поднесе преко јавног бележника који је саставио, оверио или потврдио jавнобележничку исправу, односно донео извршну одлуку у вршењу законом поверених овлашћења, по основу које се врши промет непокретности, у моменту извршења те радње, јавни бележник о томе сачињава белешку у којој наводи разлоге за неподношење пријаве од стране пореског обвезника, коју доставља надлежном органу за послове уписа у катастар непокретности и водова.</p>
			<p class="clan">Члан 5. </p>
			<p class="Basic-Paragraph">Овај правилник ступа на снагу 1. јула 2018. године.</p>
			<p class="potpis">Број 110-00-287/2018-04</p>
			<p class="potpis">У Београду, 21. јуна 2018. године</p>
			<p class="potpis">Министар,</p>
			<p class="potpis"><span class="bold">Синиша Мали, </span>с.р.</p>
			<p class="potpis">Број 110-00-42/2018-05</p>
			<p class="potpis">У Београду, 25. јуна 2018. године</p>
			<p class="potpis">Министар,</p>
			<p class="potpis"><span class="bold">Нела Кубуровић,</span> с.р.</p>
	</div>


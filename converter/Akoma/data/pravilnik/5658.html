

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">&nbsp;</p>
			<p class="Basic-Paragraph">&nbsp;</p>
			<p class="redakcijskipreciscentekst">Редакцијски пречишћен текст</p>
			<p class="Basic-Paragraph">&nbsp;</p>
			<p class="Basic-Paragraph">На основу члана 201. став 7. тачка 13) Закона о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС, 98/13 – УС, 132/14, 145/14, 83/18, 31/19 и 37/19 – др. закон), </p>
			<p class="Basic-Paragraph">Министар грађевинарства, саобраћаја и инфраструктуре доноси</p>
			<p class="odluka-zakon">ПРАВИЛНИК</p>
			<p class="odluka-zakon">о начину и поступку избора чланова комисије, праву и висини накнаде за рад у комисијама, условима, методологији, начину рада и одлучивања ревизионе комисије и садржају извештаја о стручној контроли</p>
			<p class="centar">"Службени гласник РС", бр. 46 од 26. јуна 2019, 84 
			од 29. новембра 2019.</p>
			<p class="clan">Члан 1.</p>
			<p class="Basic-Paragraph">Овим правилником ближе се прописује начин и поступак избора чланова комисије, право и висинa накнаде за рад у комисијама, услови, методологијa, начин рада и одлучивања ревизионе комисије и садржај извештаја о стручној контроли.</p>
			<p class="clan">Члан 2.</p>
			<p class="Basic-Paragraph">Генерални пројекат и идејни пројекат, претходна студија оправданости и студија оправданости за објекте из&nbsp;члана 133. Закона о планирању и изградњи (у даљем тексту: Закон), подлежу ревизији (стручној контроли) комисије (даљем тексту: Ревизиона комисија, коју образује министар надлежан за послове грађевинарства (у даљем тексту: министар), у складу са Законом. </p>
			<p class="Basic-Paragraph">Ревизиону комисију из става 1. овог члана, за објекте из&nbsp;члана 133. Закона који се у целини граде на територији аутономне покрајине, образује министар, на предлог органа аутономне покрајине надлежног за послове грађевинарства, у складу са законом.</p>
			<p class="Basic-Paragraph">Ревизиона комисија се састоји од председника, заменика председника, чланова и чланова известиоца.</p>
			<p class="Basic-Paragraph">Председник, заменик председника и секретар Ревизионе комисије су из Министарства грађевинарства, саобраћаја и инфраструктуре (у даљем тексту: Министарство).</p>
			<p class="clan"><span class="v2-clan-1">Члан 3.</span></p>
			<p class="Basic-Paragraph"><span class="v2-clan-left-1">За чланове 
			Ревизионе комисије именују се лица која:</span></p>
			<p class="Basic-Paragraph"><span class="v2-clan-left-1">1) имају 
			стечено високо образовање, односно стручна или научна звања из 
			области која је предмет ревизије (у даљем тексту: стручне контроле) 
			и одговарајућу лиценцу за одговорног пројектанта или извођача радова 
			за занимање за које је Законом прописано издавање лиценце;</span></p>
			<p class="Basic-Paragraph"><span class="v2-clan-left-1">2) имају 
			најмање пет година радног искуства у струци;</span></p>
			<p class="Basic-Paragraph"><span class="v2-clan-left-1">3) имају 
			одговарајуће референце, односно која су водила најмање један 
			пројекат у последње три године и која су учествовала у изради 
			најмање два пројекта у последње две године за објекте из члана 133. 
			Закона;</span></p>
			<p class="Basic-Paragraph"><span class="v2-clan-left-1">4) су 
			објавила најмање један стручни рад у претходне две године у часопису 
			са SCI листе (Science Citation Index);</span></p>
			<p class="Basic-Paragraph"><span class="v2-clan-left-1">5) су 
			објавила најмање једну књигу или монографију.</span></p>
			<p class="Basic-Paragraph"><span class="v2-clan-left-1">Чланови 
			Комисије могу бити и радно ангажована лица у Министарству, која 
			имају стечено високо образовање, односно стручна или научна звања, 
			као и радно искуство у складу са ставом 1. тач. 1) и 2) овог члана.</span></p>
			<p class="Basic-Paragraph"><span class="v2-clan-left-1">Чланови 
			Комисије радно искуство из става 1. тачка 2) овог члана доказују 
			потврдом о радном искуству на стручним пословима.</span></p>
			<p class="Basic-Paragraph"><span class="v2-clan-left-1">Чланови 
			Комисије, поседовање одговарајућих референци, као и објављене 
			стручне радове, књиге и монографије из става 1. тач. 3)–5) овог 
			члана, доказују личном биографијом у којој се наводи референтна 
			листа, назив стручног рада и часописа у коме је тај стручни рад 
			објављен, као и назив објављене књиге или монографије.</span></p>
			<p class="Basic-Paragraph"><span class="hide-change">*Службени 
			гласник РС, број 84/2019</span></p>
			<p class="clan">Члан 4.</p>
			<p class="Basic-Paragraph">Трошкове стручне контроле пројекта сноси инвеститор, у складу са законом. </p>
			<p class="Basic-Paragraph">Чланови Ревизионе комисије имају право на накнаду.</p>
			<p class="Basic-Paragraph">Висина накнаде члановима Ревизионе комисије утврђује се по пријему захтева за стручну контролу техничке документације, у складу са подзаконским актом донетим на основу Закона, којим се одређује висина трошкова стручне контроле пројекта.</p>
			<p class="clan">Члан 5.</p>
			<p class="Basic-Paragraph">Ревизиона комисија стручном контролом проверава концепцију објекта нарочито са становишта: погодности локације у односу на врсту и намену објекта; услова грађења објекта у погледу примене мера заштите животне средине; сеизмолошких, геотехничких, саобраћајних и других услова; обезбеђења енергетских услова у односу на врсту планираних енергената; техничко-технолошких карактеристика објекта; техничко-технолошких и организационих решења за грађење објекта; савремености техничких решења и усклађености са развојним програмима у тој области, као и других прописаних услова изградње објекта, у складу са Законом. </p>
			<p class="clan">Члан 6.</p>
			<p class="Basic-Paragraph">Чланови комисије сагласно члану 5. овог правилника проверавају генерални пројекат, идејни пројекат, претходну студију оправданости и студију оправданости (у даљем тексту: Пројекат), које у једном примерку, у аналогном или електронском облику, Ревизионој комисији доставља инвеститор.</p>
			<p class="Basic-Paragraph">Чланови Ревизионе комисије сачињавају извештај о провери дела Пројекта који је предмет стручне контроле.</p>
			<p class="clan">Члан 7.</p>
			<p class="Basic-Paragraph">Ревизиона комисија на седници разматра појединачне извештаје чланова Ревизионе комисије за Пројекте. </p>
			<p class="Basic-Paragraph">Ако Пројекат није усаглашен са Законом прописаним условима, Ревизиона комисија електронским путем обавештава инвеститора о потреби корекције и достављања Пројекат на поновну ревизију. </p>
			<p class="Basic-Paragraph">Када је Пројекат који је предмет стручне контроле усаглашен са Законом прописаним условима, Ревизиона комисија доноси закључак о усаглашености пројекта са Законом.</p>
			<p class="clan">Члан 8.</p>
			<p class="Basic-Paragraph">Седницу Ревизионе комисије сазива председник и руководи њеним радом.</p>
			<p class="Basic-Paragraph">У одсутности председника Ревизионе комисије, седницом руководи заменик председника или члан Ревизионе комисије кога овласти председник.</p>
			<p class="Basic-Paragraph">Кворум&nbsp;за рад и одлучивање Ревизионе Комисије чини већина од присутног броја чланова Ревизионе Комисије.</p>
			<p class="clan">Члан 9.</p>
			<p class="Basic-Paragraph">Секретар Ревизионе Комисије води записник на седницама и обавља друге стручне и административне послове за Ревизиону комисију.</p>
			<p class="clan">Члан 10.</p>
			<p class="Basic-Paragraph">Ревизиона комисија на седници сачињава извештај о извршеној стручној контроли Пројекта.</p>
			<p class="Basic-Paragraph">Извештај из става 1. овог члана, Ревизиона комисија доноси већином гласова присутних чланова. </p>
			<p class="clan">Члан 11.</p>
			<p class="Basic-Paragraph">Извештај о стручној контроли садржи:</p>
			<p class="Basic-Paragraph">1) податке о инвеститору;</p>
			<p class="Basic-Paragraph">2) податке о пројектанту;</p>
			<p class="Basic-Paragraph">3) списак ревидоване техничке документације;</p>
			<p class="Basic-Paragraph">4) списак чланова Ревизионе комисије који су извршили ревизију делова Пројекта;</p>
			<p class="Basic-Paragraph">5) кратак опис објекта;</p>
			<p class="Basic-Paragraph">6) закључак са седнице Ревизионе комисије; </p>
			<p class="Basic-Paragraph">7) мере које се обавезно примењују при изради пројекта за грађевинску дозволу;</p>
			<p class="Basic-Paragraph">8) оверену ревидовану техничку документацију.</p>
			<p class="Basic-Paragraph">Рок за достављање извештаја не може бити дужи од 30 дана, од дана подношења уредног захтева, у складу са Законом.&nbsp;</p>
			<p class="clan">Члан 12.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">Број 110-00-00014/2019-17</p>
			<p class="potpis">У Београду, 24. јуна 2019. године</p>
			<p class="potpis">Министар,</p>
			<p class="potpis">проф. др <span class="bold">Зорана З. Михајловић, </span>с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 4. став 2. Уредбе о средствима за подстицање програма или недостајућег дела средстава за финансирање програма од јавног интереса која реализују удружења („Службени гласник РС”, број 8/12),</p>
	<p>Министар просвете и науке доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="line-height: 150%; margin-top: 0">о ближим мерилима и допунским критеријумима за избор програма студентских удружења за доделу дотација из буџета Републике Србије</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 18 од 9. марта 
	2012.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">Члан 1.</p>
	<p>Овим правилником уређују се ближа мерила и допунски критеријуми за избор програма, односно делова програма студентских удружења – академска културно-уметничка друштва, здравствено-потпорна удружења, савези студената, студентске уније, студентске радио и телевизије, студентски издавачки центри, универзитетски спортски савези и спортска друштва (у даљем тексту: студентска удружења), за доделу дотација из буџета Републике Србије.</p>
	<p class="clan">Члан 2.</p>
	<p>Ближа мерила за избор програма, односно делова програма студентских удружења (у даљем тексту: програм) за доделу дотација из буџета Републике Србије јесу:</p>
	<p>1) према референцама програма од општег интереса за студенте – област у којој се реализује програм, дужина трајања програма, број лица која се укључује у програм, могућност развијања програма и његова одрживост:</p>
	<p>(1) област информисања студената;</p>
	<p>(2) остваривање културно-уметничких, односно културно-образовно-забавних и спортско-рекреативних активности студената;</p>
	<p>(3) организовање одмора и опоравка студената;</p>
	<p>(4) програми који се односе на масовне акције са што већим обухватом студентске популације (обележавање јубилеја и значајних датума за студенте и др.);</p>
	<p>(5) дугорочност програма, односно програми који се могу продужавати (одрживост програмa);</p>
	<p>(6) програми са креативним и оригиналним садржајем којим се подстиче стваралаштво код студената; 
	</p>
	<p>2) према циљевима који се постижу реализацијом програма – обим задовољавања јавног интереса, степен унапређења стања у области у којој се програм спроводи:</p>
	<p>(1) праћење и унапређење студентског стандарда;</p>
	<p>(2) заштита и унапређење права и интереса студената;</p>
	<p>(3) допринос сарадњи са установама образовања, науке, културе и уметности;</p>
	<p>(4) допринос афирмацији установа образовања, науке, културе и уметности;</p>
	<p>(5) допринос развоју регионалне сарадње студената у области образовања, науке, културе и уметности (тематска сарадња); 
	</p>
	<p>(6) развој личних и професионалних вештина, као вид неформалног образовања;</p>
	<p>(7) очување културне и уметничке баштине; </p>
	<p>(8) подстицање културног, уметничког и научног стваралаштва студената;</p>
	<p>(9) допринос популаризацији и промоцији здравог живота, бављење спортом и рекреацијом (коришћење слободног времена); 
	</p>
	<p>(10) солидарност и помоћ најугроженијим социјалним категоријама студената;</p>
	<p>3) према суфинансирању програма из других извора – сопствених прихода, буџета територијалне аутономије или локалне самоуправе, фондова Европске уније, поклона, донација, легата, кредита и друго, у случају недостајућег дела средстава за финансирање програма:</p>
	<p>(1) обезбеђен део средстава за реализацију програма из сопствених прихода;</p>
	<p>(2) остварена подршка територијалне аутономије или локалне самоуправе у остваривању програма;</p>
	<p>(3) остварена подршка из других извора (поклон, донација и др.), у складу са законом;</p>
	<p>4) према законитости и ефикасности коришћења средстава и одрживости ранијих програма – да ли су раније коришћена средства буџета Републике Србије и ако јесу, да ли су испуњене уговорне обавезе:</p>
	<p>(1) да је подносилац програма испунио све своје уговорне обавезе из досадашњих програма према учесницима и Министарству просвете и науке;</p>
	<p>(2) наставак вишегодишњих програма који су постигли значајне резултате, односно који су остварили циљеве у претходним годинама за које су добијали дотације из буџета Републике Србије. 
	</p>
	<p class="clan">Члан 3.</p>
	<p>Допунски критеријум за избор програма студентских удружења за доделу дотација из буџета Републике Србије јесу програми које реализују традиционална студентска удружења, која постоје дужи временски период.</p>
	<p class="clan">Члан 4.</p>
	<p>Овај правилник ступа на снагу наредног дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">Број 110-00-55/2012-05</p>
	<p class="potpis" style="line-height: 150%; margin-top: 0">У Београду, 1. марта 2012. године</p>
	<p class="potpis" style="line-height: 150%; margin-top: 0">Министар,</p>
	<p class="potpis" style="line-height: 150%; margin-top: 0">проф. др 
	<span class="bold">Жарко Обрадовић,</span> с.р.</p>


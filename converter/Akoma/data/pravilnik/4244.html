


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 61. став 5. Закона о заштити државне границе („Службени гласник РС”, број 97/08),</p>
	<p>Министар унутрашњих послова доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="line-height: 150%; margin-top: 0">о постављању и коришћењу уређаја и других техничких средстава приликом заштите државне границе</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 120 од 21. 
	децембра 2012.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">Члан 1.</p>
	<p>Овим правилником прописује се постављање и коришћење уређаја и других техничких средстава којима се, у циљу трагања, утврђивања идентитета и проналаска починилаца кривичних дела и прекршаја приликом заштите државне границе, врши фотографисање, снимање и видео надзор.</p>
	<p class="clan">Члан 2.</p>
	<p>На подручју граничног прелаза, гранична полиција може да користи аутоматске уређаје за фотографисање, снимање и видео надзор и друга техничка средства за снимање, односно фотографисање догађања на подручју граничног прелаза. Технички уређаји за фотографисање, снимање и видео надзор могу се поставити тако да снимају и личне податке. 
	</p>
	<p>На подручју граничних прелаза, о инсталирању аутоматских уређаја за фотографисање, снимање и видео надзор, путници и остала лица морају се упозорити знаком упозорења. Знак упозорења мора бити постављен тако да је видљив свим путницима и другим лицима приликом уласка и изласка из Републике Србије. 
	</p>
	<p>Знак упозорења је величине 50x25 cm, на њему је слика камере и јасно видљив натпис: „ГРАНИЧНИ ПРЕЛАЗ – ПОДРУЧЈЕ ПОД ВИДЕО НАДЗОРОМ”, исписан на српском језику, ћирилицом и латиницом и на енглеском језику.</p>
	<p class="clan">Члан 3.</p>
	<p>У вршењу заштите државне границе могу се користити аутоматски уређаји за снимање, фотографисање и друга техничка средства у циљу спречавања и утврђивања илегалног преласка државне границе и других незаконитих радњи.</p>
	<p class="clan">Члан 4.</p>
	<p>Гранична полиција снимке личних података прикупљених уз помоћ уређаја и средстава из члана 2. овог правилника обрађује и користи у складу са Законом којим се уређује заштита података о личности.</p>
	<p>Снимци из става 1. овог члана могу се копирати или на други начин електронски обрађивати само ради обуке, доказивања у кривичном или прекршајном поступку, дисциплинском поступку, за утврђивање стварног стања у жалбеним поступцима или код утврђивања могуће материјалне одговорности. Снимци који се употребљавају за обуку морају се електронски обрадити тако да није могуће утврдити индетитет особа на снимцима.&nbsp; 
	</p>
	<p class="clan">Члан 5.</p>
	<p>Изглед знака упозорења из члана 2. став 3. овог правилника дат је у Прилогу 1, који је одштампан уз овај правилник и чини његов саставни део.</p>
	<p class="clan">Члан 6.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">Број 11534/2012-3</p>
	<p class="potpis" style="line-height: 150%; margin-top: 0">У Београду, 13. децембра 2012. године</p>
	<p class="potpis" style="line-height: 150%; margin-top: 0">Министар</p>
	<p class="potpis" style="line-height: 150%; margin-top: 0">унутрашњих послова,</p>
	<p class="potpis" style="line-height: 150%; margin-top: 0">
	<span class="bold">Ивица Дачић,</span> с.р.</p>
	<p class="potpis">&nbsp;</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/granicni-prelaz_opt.jpeg&amp;doctype=reg&amp;abc=cba&amp;eli=true&amp;eliActId=425089&amp;regactid=425089" alt="granicni-prelaz.tiff"></p>


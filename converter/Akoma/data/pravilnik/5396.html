


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
	.auto-style3 {
		color: #008000;
	}
	</style>


	<div class="story">
				<p class="redakcijskipreciscentekst">Редакцијски пречишћен текст</p>
				<p>&nbsp;</p>
				<p>&nbsp;</p>
				<p>На основу члана 13. став 5. и члана 34. став 2. Закона о заштити и одрживом коришћењу рибљег фонда („Службени гласник РС”, број 128/14), </p>
				<p>Mинистар пољопривреде и заштите животне средине доноси</p>
				<p class="odluka-zakon">ПРАВИЛНИК</p>
				<p class="odluka-zakon">о условима и поступку за издавањe и одузимање лиценце за рибочувара, начину вођења Регистра издатих лиценци, као и o садржини и начину вођења Регистра привредних рибара</p>
				<p class="auto-style1">"Службени гласник РС", бр. 2 од 16. 
				јануара 2016, 112 од 15. децембра 2017 - УС</p>
				<p class="clan">Члан 1.</p>
				<p>Овим правилником прописују се ближи услови и поступак за издавање и одузимање лиценце за рибочувара (у даљем тексту: лиценца), начин вођења Регистра издатих лиценци, као и садржина и начин вођења Регистра привредних рибара.</p>
				<p class="clan">Члан 2.</p>
				<p>Лиценца се издаје ако је лице положило стручни испит за рибочувара.</p>
				<p>Захтев за издавање лиценце лице из става 1. овог члана подноси министарству надлежном за послове заштите животне средине (у даљем тексту: министарство), најкасније 60 дана од дана полагања стручног испита за рибочувара.</p>
				<p>Ако лице из става 1. овог члана не поднесе захтев у прописаном року, подноси пријаву за полагање стручног испита за рибочувара и поново полаже тај испит.</p>
				<p class="clan">Члан 3.</p>
				<p>Захтев за издавање лиценце из члана 2. овог правилника садржи име, презиме и адресу пребивалишта подносиоца захтева.</p>
				<p>Уз захтев из става 1. овог члана подноси се:</p>
				<p>1) фотокопија личне карте или очитана лична карта;</p>
				<p>2) доказ о уплати републичке административне таксе.</p>
				<p class="clan">Члан 4.</p>
				<p>Министарство издаје лиценцу решењем најкасније 30 дана од дана подношења уредног захтева за издавање лиценце.</p>
				<p class="clan">Члан 5.</p>
				<p>Рибочувару који у току вршења послова рибочувара престане да испуњава услове прописане чланом 11. став 2. Закона о заштити и одрживом коришћењу рибљег фонда, одузима се лиценца. </p>
				<p class="clan">Члан 6.</p>
				<p><em>Престао је да важи ранији став 1. (види
				<a class="auto-style3" href="http://www.pravno-informacioni-sistem.rs/SlGlasnikPortal/viewdoc?uuid=63da5365-963d-d38e-017e-a021f487b35f&amp;external=true" target="_blank">
				Одлуку УС - 112/2017-120</a>)</em></p>
				<p>По окончању кривичног поступка, на предлог надлежног инспектора, у року од 30 дана министарство доноси решење којим се рибочувару одузима лиценца.</p>
				<p>Подаци о одузимању лиценце уносе се у колону напомене Регистра издатих лиценци, а лице коме је одузета лиценца не може поново да полаже стручни испит за рибочувара.</p>
				<p class="clan">Члан 7.</p>
				<p>Регистар издатих лиценци води се у електронској форми и садржи: редни број у регистру, датум уписа у регистар, број лиценце (решења), име, презиме и јединствени матични број грађана, датум полагања стручног испита за рибочувара и напомену.</p>
				<p class="clan">Члан 8.</p>
				<p>Регистар привредних рибара води се у електронској форми и садржи: редни број у регистру, датум уписа у регистар, број уверења о положеном стручном испиту за привредног рибара, име, презиме и јединствени матични број грађана, датум полагања стручног испита за рибара и напомене. </p>
				<p class="clan">Члан 9.</p>
				<p>Регистар из члана 8. овог правилника садржи и податке о правноснажној изреченој заштитној мери забране вршења делатности привредног рибара које доставља надлежни инспектор.</p>
				<p class="clan">Члан 10.</p>
				<p>Даном ступања на снагу овог правилника престаје да важи Правилник о условима и поступку издавања и одузимања лиценце за рибочувара и начину вођења регистра издатих лиценци за рибочувара („Службени гласник РС”, број 7/10) и Правилник о садржини и начину вођења регистра привредних рибара („Службени гласник РС”, број 69/10).</p>
				<p class="clan">Члан 11.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 119-01-152/2015-17</p>
				<p class="auto-style2">У Београду, 3. децембра 2015. године</p>
				<p class="auto-style2">Министар,</p>
				<p class="auto-style2">проф. др <span class="bold">Снежана Богосављевић Бошковић, </span>с.р.</p>
	</div>


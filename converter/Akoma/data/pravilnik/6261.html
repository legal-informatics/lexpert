

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 134. став 2. Закона о железници („Службени гласник РС”, брoj 41/18) и члана 118. став 2. Закона о безбедности у железничком саобраћају („Службени гласник РС”, брoj 41/18),  </p>
			<p class="Basic-Paragraph">Министар грађевинарства, саобраћаја и инфраструктуре доноси</p>
			<p class="odluka-zakon">ПРАВИЛНИК</p>
			<p class="odluka-zakon">о изгледу и коришћењу службеног одела инспектора <br>за железнички саобраћај </p>
			<p class="centar">"Службени гласник РС", број 33 од 10. маја 2019.</p>
			<p class="clan">Члан 1.</p>
			<p class="Basic-Paragraph">Овим правилником прописују се изглед и коришћење службеног одела републичког инспектора за железнички саобраћај (у даљем тексту: инспектор).</p>
			<p class="clan">Члан 2.</p>
			<p class="Basic-Paragraph">Службено одело инспектора је летње и зимско.</p>
			<p class="Basic-Paragraph">Делови службеног одела за инспекторе женског пола су:</p>
			<p class="Basic-Paragraph">1) јакна (по једна летња и зимска) од коже или штофа, стандардног кроја;</p>
			<p class="Basic-Paragraph">2) два костима класичног кроја, тамно плаве боје (један зимски са панталонама и један летњи са панталонама);</p>
			<p class="Basic-Paragraph">3) четири кошуље светле боје (две зимске са дугим рукавима и две летње са кратким рукавима);</p>
			<p class="Basic-Paragraph">4) по један пар чизама и ципела, израђених од коже, са кожном поставом и кожним ђоном, пенџетираним гумом;</p>
			<p class="Basic-Paragraph">5) ташна од коже.</p>
			<p class="Basic-Paragraph">Делови службеног одела за инспекторе мушког пола су:</p>
			<p class="Basic-Paragraph">1) јакна (по једна летња и зимска) од коже са више џепова, стандардног кроја;</p>
			<p class="Basic-Paragraph">2) два одела класичног кроја, тамно плаве боје;</p>
			<p class="Basic-Paragraph">3) четири кошуље светле боје (две зимске са дугим рукавима и две летње са кратким рукавима);</p>
			<p class="Basic-Paragraph">4) по један пар чизама и ципела, израђених од коже, са кожном поставом и кожним ђоном, пенџетираним гумом;</p>
			<p class="Basic-Paragraph">5) ташна од коже;</p>
			<p class="Basic-Paragraph">6) две кравате.</p>
			<p class="clan">Члан 3.</p>
			<p class="Basic-Paragraph">Службена одела користе се најдуже годину дана (једно зимско и једно летње), осим јакни и ташни, које се користе најдуже две године.</p>
			<p class="clan">Члан 4.</p>
			<p class="Basic-Paragraph">Инспектор користи службено одело само за време обављања службене дужности.</p>
			<p class="clan">Члан 5.</p>
			<p class="Basic-Paragraph">Даном ступања на снагу овог правилника престаје да важи Правилник о службеном оделу и обрасцу службене легитимације републичког инспектора за железнички саобраћај („Службени гласник РСˮ, бр. 129/14 и&nbsp;81/15 –&nbsp;др. пропис), у делу којим се уређује службено одело.</p>
			<p class="clan">Члан 6.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">Број 110-00-00272/2018-04</p>
			<p class="potpis">У Београду, 6. маја 2019. године&nbsp;</p>
			<p class="potpis">Министар,</p>
			<p class="potpis">проф. др <span class="bold">Зорана З. Михајловић, </span>с.р.&nbsp;</p>
	</div>


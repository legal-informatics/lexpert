

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 6. став 1. Закона о техничким захтевима за производе и оцењивању усаглашености („Службени гласник РС”, број 36/09), </p>
			<p class="Basic-Paragraph">Министар рударства и енергетике доноси</p>
			<p class="odluka-zakon">ПРАВИЛНИК</p>
			<p class="odluka-zakon">о техничким и другим захтевима за биогорива и биотечности</p>
			<p class="centar">“Службени гласник РС”, број 73 од 11. октобра 
			2019.</p>
			<p class="clan">I. ОСНОВНЕ ОДРЕДБЕ</p>
			<p class="clan">Члан 1.</p>
			<p class="Basic-Paragraph">Овим правилником прописују се технички и други захтеви које морају да испуњавају биогорива и биотечности, којa се стављају на тржиште Републике Србије, као и начин оцењивања усаглашености биогорива и биотечности.</p>
			<p class="clan">Члан 2.</p>
			<p class="Basic-Paragraph">Поједини изрази који се употребљавају у овом правилнику, а нису њиме дефинисани, имају значење дефинисано прописима којима се уређује област енергетике.</p>
			<p class="clan">Члан 3.</p>
			<p class="Basic-Paragraph"> Биогорива у смислу овог правилника су:</p>
			<p class="Basic-Paragraph">1) биоетанол;</p>
			<p class="Basic-Paragraph">2) био-ЕТБЕ;</p>
			<p class="Basic-Paragraph">3) био-МТБ;</p>
			<p class="Basic-Paragraph">4) биодизел;</p>
			<p class="Basic-Paragraph">5) хидрогенизовано биљно уље.</p>
			<p class="Basic-Paragraph">Биотечност у смислу овог правилника je био гасно уље екстра лако.</p>
			<p class="clan">Члан 4.</p>
			<p class="Basic-Paragraph">Биоетанол у смислу овог правилника је етанол произведен из биомасе, који се користи за намешавање безоловних моторних бензина, у складу са захтевима стандарда SRPS EN 228.</p>
			<p class="clan">Члан 5. </p>
			<p class="Basic-Paragraph">Био-ЕТБЕ у смислу овог правилника је етил-терцијарни-бутил-етар произведен од биоетанола, који се користи за намешавање безоловних моторних бензина, у складу са захтевима стандарда SRPS EN 228.</p>
			<p class="clan">Члан 6. </p>
			<p class="Basic-Paragraph">Био-МТБЕ у смислу овог правилника је метил-терцијарни-бутил-етар произведен од биометанола, који се користи за намешавање безоловних моторних бензина, у складу са захтевима стандарда SRPS EN 228.</p>
			<p class="clan">Члан 7. </p>
			<p class="Basic-Paragraph">Биодизел у смислу овог правилника је метил-естар масних киселина BIОDIZEL B100, произведен из биомасе, који се користи за намешавање гасног уља:</p>
			<p class="Basic-Paragraph">1) EVRO DIZEL, у складу са захтевима стандарда SRPS EN 590;</p>
			<p class="Basic-Paragraph">2) дизел гориво GASNO ULJE 0,1, у складу са прописом којим се уређују захтеви за течна горива нафтног порекла.</p>
			<p class="clan">Члан 8. </p>
			<p class="Basic-Paragraph">Хидрогенизовано биљно уље у смислу овог правилника je биљно уље термохемијски обрађено водоником HVO, које се користи за намешавање гасног уља: </p>
			<p class="Basic-Paragraph">1) EVRO DIZEL у односу који обезбеђује да је намешано гасно уље у складу са захтевима стандарда SRPS EN 590;</p>
			<p class="Basic-Paragraph">2) дизел гориво GASNO ULJE 0,1, у односу који обезбеђује да је намешано гасно уље у складу са прописом којим се уређују захтеви за течна горива нафтног порекла.</p>
			<p class="clan">Члан 9.</p>
			<p class="Basic-Paragraph">Биотечност био гасно уље екстра лакo у смислу овог правилника je метил-естар масних киселина BIО EKSTRA LAKO BЕL-100, произведен из биомасе, која се користи у енергетске сврхе и то:</p>
			<p class="Basic-Paragraph">1) као енергетско гориво у уређајима за загревање пројектованим или прилагођеним за ову врсту горива, у концентрацији од 100%;</p>
			<p class="Basic-Paragraph">2) за намешавање гасног уља екстра лако EVRO EL у односу који обезбеђује да је намешано гасно уље у складу са захтевима прописа којим се уређују течна горива нафтног порекла.</p>
			<p class="clan">II. ТЕХНИЧКИ И ДРУГИ ЗАХТЕВИ </p>
			<p class="clan">Члан 10. </p>
			<p class="Basic-Paragraph">Биоетанол из члана 4. овог правилника мора да задовољи све захтеве стандарда SRPS EN 15376.</p>
			<p class="clan">Члан 11. </p>
			<p class="Basic-Paragraph">BIОDIZEL B100 из члана 7. овог правилника мора да задовољи све захтеве стандарда SRPS EN 14214.</p>
			<p class="clan">Члан 12. </p>
			<p class="Basic-Paragraph">BIО EKSTRA LAKO BЕL-100 из члана 9. овог правилника мора да задовољи све захтеве стандарда SRPS EN 14214.</p>
			<p class="Basic-Paragraph">BIО-EKSTRA LAKO BЕL-100 из члана 9. тачка 1) овог правилника мора да задовољи, у зависности од климатских услова, следећи захтев за тачку филтрабилности (CFPP):</p>
			<table class="tabela-sa-borderom">
				<colgroup>
					<col>
					<col>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph">Сезона</p>
						</td>
						<td class="No-Table-Style">
							<p class="Basic-Paragraph">Датум</p>
						</td>
						<td class="No-Table-Style">
							<p class="Basic-Paragraph">Тачка филтрабилности, CFPP (°C, највише)</p>
						</td>
						<td class="No-Table-Style">
							<p class="Basic-Paragraph">Метода</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">Лето</p>
						</td>
						<td class="No-Table-Style">
							<p class="Basic-Paragraph">1. април – 31. август </p>
						</td>
						<td class="No-Table-Style">
							<p class="Basic-Paragraph">0</p>
						</td>
						<td class="No-Table-Style" rowspan="2">
							<p class="Basic-Paragraph">SRPS EN 116</p>
							<p class="Basic-Paragraph">SRPS EN 16329</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">Зима</p>
						</td>
						<td class="No-Table-Style">
							<p class="Basic-Paragraph">1. септембар – 31. март</p>
						</td>
						<td class="No-Table-Style">
							<p class="Basic-Paragraph">–10</p>
						</td>
					</tr>
				</tbody>
			</table>
			<p class="clan">III. ОЦЕЊИВАЊЕ УСАГЛАШЕНОСТИ И ИСПРАВЕ КОЈЕ ПРАТЕ ПРОИЗВОД </p>
			<p class="clan">Члан 13. </p>
			<p class="Basic-Paragraph">За биогорива и биотечност која се на тржиште Републике Србије стављају из домаће производње произвођач издаје Декларацију о усаглашености производа (у даљем тексту: Декларација) са захтевима из чл. 10–12. овог правилника.</p>
			<p class="Basic-Paragraph">Декларација из става 1. овог члана издаје се на основу Извештаја о испитивању које спроводи тело за оцењивање усаглашености, које је именовано од стране министра надлежног за послове енергетике, у складу са законом којим се уређују технички захтеви за производе и оцењивање усаглашености и посебним прописом донетим на основу тог закона, којим се прописује начин именовања тела за оцењивање усаглашености.</p>
			<p class="Basic-Paragraph">Ако произвођач из става 1. овог члана има у свом саставу акредитовано тело за испитивање, у том случају Извештај о испитивању, уместо именованог тела за оцењивање усаглашености, може да изда то акредитовано тело.</p>
			<p class="clan">Члан 14. </p>
			<p class="Basic-Paragraph">Поступак оцењивања усаглашености биогорива и биотечности са захтевима из чл. 10–12. овог правилника спроводи именовано тело за оцењивање усаглашености и на основу Извештаја о испитивању издаје Потврду о усаглашености биогорива и биотечности (у даљем тексту: Потврда) са захтевима овог правилника.</p>
			<p class="clan">Члан 15. </p>
			<p class="Basic-Paragraph">Да би било именовано за спровођење оцењивања усаглашености – испитивање из чл. 13. и 14. овог правилника, тело за оцењивање усаглашености мора да испуни следеће услове: </p>
			<p class="Basic-Paragraph">1) тело за оцењивање усаглашености, његов директор, односно чланови извршног одбора директора или чланови управног одбора тог тела, као и запослена и друга ангажована лица (у даљем тексту: лица) одговорна за спровођење оцењивања усаглашености у складу са овим правилником не могу бити заступници произвођача или субјеката који се баве трговином биогорива и биотечности, што не искључује могућност размене техничких информација;</p>
			<p class="Basic-Paragraph">2) тело за оцењивање усаглашености као и његова лица дужна су да спроводе оцењивање усаглашености са највишим степеном професионалног интегритета и техничке оспособљености и не смеју бити изложени било каквим притисцима, нити бити у конфликту интереса, посебно финансијских, који би могли утицати на њихову оцену или резултате испитивања, посебно од стране лица или групе лица које су заинтересоване за резултате оцењивања усаглашености;</p>
			<p class="Basic-Paragraph">3) тело за оцењивање усаглашености мора располагати лицима са техничким знањем, као и довољним и одговарајућим искуством за обављање послова оцењивања усаглашености;</p>
			<p class="Basic-Paragraph">4) тело за оцењивање усаглашености мора да има одговарајућу опрему за испитивања у зависности од захтева садржаних у српским стандардима из чл. 10–12. овог правилника; </p>
			<p class="Basic-Paragraph">5) лица која врше оцењивање усаглашености биогорива и биотечности морају бити непристрасна и зарада, односно награда лица не може да зависи од броја обављених испитивања, нити од резултата таквих испитивања;</p>
			<p class="Basic-Paragraph">6) тело за оцењивање усаглашености мора да има одговарајући општи акт којим ће бити прописан поступак за обављање послова оцењивања усаглашености, укључујући и поступак одлучивања по приговорима на рад тог тела и донете одлуке;</p>
			<p class="Basic-Paragraph">7) тело за оцењивање усаглашености мора да закључи уговор о осигурању од одговорности за штету;</p>
			<p class="Basic-Paragraph">8) лица тела за оцењивање усаглашености дужна су да чувају као пословну тајну све информације које добију приликом обављања послова оцењивања усаглашености, у складу са својим општим актом о пословној тајни, овим правилником и другим прописима.</p>
			<p class="clan">Члан 16. </p>
			<p class="Basic-Paragraph">Узимање узорака биогорива и биотечности врши се у складу са захтевима стандарда SRPS EN ISO 3170 и SRPS EN ISO 3171. </p>
			<p class="clan">Члан 17. </p>
			<p class="Basic-Paragraph">Узимање узорака биогорива и биотечности за потребе израде Извештаја о испитивању ради издавања Декларације односно Потврде врши се из резервоара у складиштима енергетских субјеката која имају лиценцу за обављање енергетске делатности производње биогорива, производње биотечности и трговине нафтом, дериватима нафте, биогоривима и компримованим природним гасом.</p>
			<p class="clan">Члан 18. </p>
			<p class="Basic-Paragraph">Декларација односно Потврда садрже: </p>
			<p class="Basic-Paragraph">1) пословно име, односно име или назив и адресу седишта произвођача или увозника;</p>
			<p class="Basic-Paragraph">2) назив производа;</p>
			<p class="Basic-Paragraph">3) количину, број и датум појединачне отпремнице односно царинске декларације за биогорива и биотечности која се на тржиште Републике Србије стављају из увоза;</p>
			<p class="Basic-Paragraph">4) назив државе у којој је производ произведен;</p>
			<p class="Basic-Paragraph">5) број и датум Извештаја о испитивању и податке о именованом или акредитованом телу које га је издало;</p>
			<p class="Basic-Paragraph">6) назив техничког прописа на основу кога је оцењена усаглашеност предметног производа, укључујући и број „Службеног гласника Републике Србије” у коме је тај пропис објављен;</p>
			<p class="Basic-Paragraph">7) податке о примењеним стандардима на које се овај правилник позива, а у односу на које се изјављује да постоји усаглашеност;</p>
			<p class="Basic-Paragraph">8) идентификацију и потпис овлашћеног лица, одговорног за издавање Декларације односно Потврде у име произвођача или именованог тела за оцењивање усаглашености;</p>
			<p class="Basic-Paragraph">9) место и датум издавања Декларације односно Потврде.</p>
			<p class="Basic-Paragraph">Обавезни прилог Декларације односно Потврде је Извештај о испитивању. </p>
			<p class="Basic-Paragraph">Произвођач односно именовано тело за оцењивање усаглашености дужни су да чувају Декларацију односно Потврду, као и Извештај о испитивању најмање пет година од дана издавања. </p>
			<p class="clan">Члан 19. </p>
			<p class="Basic-Paragraph">Приликом стављања на тржиште Републике Србије биогорива и биотечности мора да прати:</p>
			<p class="Basic-Paragraph">1) отпремница;</p>
			<p class="Basic-Paragraph">2) Декларација односно Потврда;</p>
			<p class="Basic-Paragraph">3) Извештај о испитивању;</p>
			<p class="Basic-Paragraph">4) Изјава о производу;</p>
			<p class="Basic-Paragraph">5) друга акта у складу са посебним прописима.</p>
			<p class="Basic-Paragraph">Изузетно, за биогорива из члана 3. тач. 2), 3) и 5) овог правилника уместо документације из тач. 2) и 3) овог члана, биогориво мора да прати акт произвођача о квалитету.</p>
			<p class="clan">IV. ЗАВРШНЕ ОДРЕДБЕ </p>
			<p class="clan">Члан 20.</p>
			<p class="Basic-Paragraph">Даном примене овог правилника престаје да важи Правилник о техничким и другим захтевима за течна горива биопорекла („Службени лист СЦГ”, број 23/06). </p>
			<p class="clan">Члан 21.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”, a примењује се од 1. јануара 2020. године.</p>
			<p class="potpis">Број 110-00-00049/2019-05</p>
			<p class="potpis">У Београду, 23. септембра 2019. године </p>
			<p class="potpis">Министар,</p>
			<p class="potpis"><span class="bold">Александар Антић, </span>с.р.</p>
	</div>


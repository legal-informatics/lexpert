


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 64. став 2. Закона о уређењу судова (,,Службени гласник РС”, бр. 116/08, 104/09, 101/10, 31/11, 78/11 и 101/11),</p>
	<p>Високи савет судства на седници одржаној 3. децембра 2012. године, донео је 
	</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="line-height: 150%; margin-top: 0">о раду Комисије за одлучивање о приговору на решење о оцени судијског помоћника</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 116 од 7. 
	децембра 2012.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">Члан 1.</p>
	<p>Овим правилником уређује се начин рада Комисије за одлучивање о приговору на решење о оцени судијског помоћника (у даљем тексту: Комисија).</p>
	<p class="clan">Члан 2.</p>
	<p>На рад Комисије, уколико овим правилником нека питања нису посебно уређена, примењују се акти о раду Високог савета судства (у даљем тексту: Савет). 
	</p>
	<p class="clan">Члан 3.</p>
	<p>Комисија има седам чланова, укључујући председника Комисије, које именује Савет, на три године. 
	</p>
	<p>Председник Комисије је изборни члан Савета из реда судија.</p>
	<p>Чланови Комисије именују се из реда судија на сталној судијској функцији.</p>
	<p>Комисија има секретара који се именује из реда запослених у Административној канцеларији Савета.</p>
	<p class="clan">Члан 4.</p>
	<p>Председник Комисије представља Комисију, руководи њеним радом, сазива седнице, предлаже дневни ред седница и председава седницама, припрема извештај о раду Комисије и обавља друге прописане послове.</p>
	<p>Председника Комисије у случају одсутности или спречености да врши своју дужност, замењује члан Комисије кога он овласти. 
	</p>
	<p class="clan">Члан 5.</p>
	<p>Комисија утврђује распоред рада у складу са потребама посла. </p>
	<p>Распоредом рада утврђује се распоред послова и задатака чланова Комисије.</p>
	<p class="clan">Члан 6.</p>
	<p>Комисија разматра и усваја извештај о свом раду и подноси га председнику Савета. 
	</p>
	<p>Годишњи извештај о раду Комисија подноси у року од 30 дана од завршетка календарске године.</p>
	<p class="clan">Члан 7.</p>
	<p>Комисија одлучује о питањима из своје надлежности на седници Комисије. 
	</p>
	<p class="clan">Члан 8.</p>
	<p>Седницу Комисије чине председник и сви чланови Комисије. </p>
	<p>Комисија може да одржи седницу уколико су присутна најмање четири члана Комисије.</p>
	<p>Одлуке Комисије доносе се већином гласова свих чланова.</p>
	<p class="clan">Члан 9.</p>
	<p>Стручне, административне и техничке послове за потребе Комисије обавља Административна канцеларија Савета. 
	</p>
	<p class="clan">Члан 10.</p>
	<p>Приговори на решење о оцени судијских помоћника се заводе у уписник предмета Комисије, хронолошким редом, по датуму пријема. 
	</p>
	<p>Уколико истовремено стигне више приговора, они се заводе у уписник према азбучном реду презимена њихових подносилаца. 
	</p>
	<p class="clan">Члан 11.</p>
	<p>Предмети се распоређују председнику и члановима Комисије (у даљем тексту: известилац) према редоследу пријема, у складу са распоредом чланова у Комисији у Одлуци о образовању комисије. 
	</p>
	<p>Председник Комисије задужује се истим бројем предмета као и сваки члан Комисије. 
	</p>
	<p>Од утврђеног редоследа може се одступити само због оптерећености или оправдане спречености председника, односно члана Комисије, као и у другим оправданим случајевима које процењује председник Комисије. 
	</p>
	<p>Известиоцу се закључком Комисије предмет може одузети и доделити у рад другом известиоцу само ако постоје разлози који указују на то да се поступак одуговлачи.</p>
	<p class="clan">Члан 12.</p>
	<p>По пријему предмета у рад, известилац налаже председнику суда да достави списе предмета у року од 8 дана.</p>
	<p>Постојање процесних услова за разматрање приговора известилац испитује одмах након пријема предмета у рад. 
	</p>
	<p class="clan">Члан 13.</p>
	<p>О току седнице Комисије води се записник. </p>
	<p>Записник са седнице Комисије потписују председник Комисије или члан Комисије који га замењује и записничар. 
	</p>
	<p class="clan">Члан 14.</p>
	<p>Председник Комисије или известилац дају сагласност странци за разгледање, преписивање и фотокопирање списа, као и обавештење о току поступка. 
	</p>
	<p>Председник Комисије или известилац дају и сваком трећем лицу, које учини вероватним свој правни интерес, обавештење о току поступка. 
	</p>
	<p>Комисија доноси закључак којим се одбија захтев за разгледање, преписивање или фотокопирање списа или захтев за давање обавештења о току поступка. 
	</p>
	<p class="clan">Члан 15.</p>
	<p>Комисија одлучује о приговору након расправљања и већања, а на основу извештаја известиоца. 
	</p>
	<p>Одлука се доноси гласањем о предлогу известиоца. </p>
	<p>Гласање се врши појединачним изјашњавањем ,,за” и ,,против” предлога. </p>
	<p class="clan">Члан 16.</p>
	<p>О већању и гласању саставља се посебан записник. </p>
	<p>У записник о већању и гласању уписују се ознака предмета, датум одржавања седнице Комисије, састав Комисије, садржина изгласане одлуке, да ли је одлука донета једногласно или већином гласова, као и издвојено мишљење, ако га је било. 
	</p>
	<p>Записник о већању и гласању потписују председник Комисије, чланови Комисије и записничар. 
	</p>
	<p class="clan">Члан 17.</p>
	<p>Одлучујући по приговору Комисија може да одбаци приговор као неблаговремен или недозвољен, одбије приговор као неоснован и потврди решење председника суда о оцени судијског помоћника или да усвоји приговор, поништи решење председника суда о оцени судијског помоћника и врати предмет председнику суда на поновни поступак.</p>
	<p class="clan">Члан 18.</p>
	<p>Председник Комисије или члан Комисије који га замењује потписују акте донете на седници Комисије. 
	</p>
	<p class="clan">Члан 19.</p>
	<p>Комисија одлуку донету по приговору доставља подносиоцу приговора и председнику суда.</p>
	<p class="clan">Члан 20.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">Број 110-00-7/2012-01 
	</p>
	<p class="potpis" style="line-height: 150%; margin-top: 0">У Београду, 3. децембра 2012. године</p>
	<p class="potpis" style="line-height: 150%; margin-top: 0">Заменик председника</p>
	<p class="potpis" style="line-height: 150%; margin-top: 0">Високог савета судства,</p>
	<p class="potpis" style="line-height: 150%; margin-top: 0">
	<span class="bold">Мирјана Ивић,</span> с.р.</p>


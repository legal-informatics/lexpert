


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p>&nbsp;</p>
				<p>На основу члана 16. став 3. Закона о транспорту опасног терета („Службени гласник РС”, број 88/10) и члана 17. став 4. и члана 24. став 2. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Министар грађевинарства, саобраћаја и инфраструктуре доноси</p>
				<p class="odluka-zakon">&nbsp;</p>
				<p class="odluka-zakon">ПРАВИЛНИК</p>
				<p class="naslov">о условима за издавање и одузимање овлашћења за оцењивање усаглашености типа амбалаже, односно посуде под притиском или цистерне за транспорт опасног терета </p>
				<p class="auto-style1">"Службени гласник РС", број 47 од 18. маја 
				2016.</p>
				<p class="naslov">&nbsp;</p>
				<p class="clan">Члан 1.</p>
				<p>Oвим правилником ближе се прописују услови за издавање и одузимање овлашћења за оцењивање усаглашености типа амбалаже, односно посуде под притиском или цистерне за транспорт опасног терета.</p>
				<p class="clan">Члан 2.</p>
				<p>Услови за издавање овлашћења телу за оцењивање усаглашености типа амбалаже, односно посуде под притиском или цистерне за транспорт опасног терета су:</p>
				<p>1) да је привредно друштво, установа или друго правно лице регистровано у Републици Србији за обављање послова техничког испитивања и анализа, истраживања и експерименталног развоја у техничко-технолошким наукама;</p>
				<p>2) да је акредитовано контролно тело типа „А” у складу са стандардом SRPS ISO/IEC 17020 за обим послова који је неопходан за оцењивање усаглашености типа амбалаже, односно посуде под притиском или цистерне за транспорт опасног терета или да поседује другу одговарајућу документацију којом може доказати оспособљеност за оцењивање усаглашености типа амбалаже, односно посуде под притиском или цистерне за транспорт опасног терета;</p>
				<p>3) да има најмање три запослена лица сa стеченим високим образовањем из области машинског инжењерства, којa имају искуство од најмање пет година у обављању послова испитивања, контролисања и оцењивања усаглашености типа амбалаже, односно посуде под притиском или цистерне за транспорт опасног терета, и то на једном од следећих нивоа: </p>
				<p>(1) основнe студијe у трајању од најмање четири године, </p>
				<p>(2) основне академске студије у обиму од најмање 240 ЕСПБ бодова, </p>
				<p>(3) мастер академске студије, ако је лице завршило и основне студије на студијском програму из области машинског инжењерства,</p>
				<p>(4) специјалистичкe струковнe студијe, ако је лице завршило и основне струковне студије на студијском програму из области машинског инжењерства;</p>
				<p>4) да има најмање једног запосленог или по другом основу ангажованог лица са звањем европског инжењера за заваривање или међународног инжењера за заваривање;</p>
				<p>5) да има најмање два запослена или по другом основу ангажована лица са сертификатом за визуелно испитивање, најмање „ниво 2”;</p>
				<p>6) да поседује одговарајући простор и локацију на којима ће обављати оцењивање усаглашености типа амбалаже, односно посуде под притиском или цистерне за транспорт опасног терета;</p>
				<p>7) да поседује техничку опрему и одговарајуће уређаје неопходне за обављање послова оцењивања усаглашености типа амбалаже, односно посуде под притиском или цистерне за транспорт опасног терета;</p>
				<p>8) да поседује одговарајућу стручну литературу, прописе и базу података о типовима амбалаже, односно посуде под притиском или цистерне за транспорт опасног терета, и</p>
				<p>9) да поседује одговарајућу информатичку и електронску опрему за вођење евиденције о извршеним пословима оцењивања усаглашености типа амбалаже, односно посуде под притиском или цистерне за транспорт опасног терета за електронски пренос извештаја и размену података са Управом за транспорт опасног терета.</p>
				<p class="clan">Члан 3.</p>
				<p>Ако престане да испуњава неки од услова из члана 2. овогa правилника, овлашћеном телу се одузима овлашћење за оцењивање усаглашености типа амбалаже, односно посуде под притиском или цистерне за транспорт опасног терета. </p>
				<p class="clan">Члан 4.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="auto-style2">Број 110-00-00002/2016-01</p>
				<p class="auto-style2">У Београду, 28. априла 2016. године</p>
				<p class="auto-style2">Министар,</p>
				<p class="auto-style2">проф. др <span class="bold">Зорана Михајловић,</span> с.р.</p>
	</div>


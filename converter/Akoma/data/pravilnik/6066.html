<meta http-equiv="Content-Type" content="text/html; charset=UTF-8"><link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
<style type="text/css">
.auto-style1 {
	text-align: center;
}
.auto-style2 {
	text-align: right;
}
</style>

<div>
<p>Редакцијски пречишћен текст</p>
<p>На основу члана 7. став 3. Закона о јавним складиштима за пољопривредне производе („Службени гласник РС”, број 41/09),</p>
<p>Министар пољопривреде, шумарства и водопривреде доноси</p>
<p class="odluka-zakon">ПРАВИЛНИК</p>
<p class="odluka-zakon">о утврђивању висине чланарине и динарског износа по тони ускладиштених пољопривредних производа које јавно складиште за пољопривредне производе плаћа Компензационом фонду</p>
<p class="auto-style1"><span lang="SR-CYR">“Службени гласник РС“, бр. 15 од 19. марта 2010, 44 од 17. јуна 2011.</span></p>
<p class="clan">Члан 1.</p>
<p>Овим правилником утврђује се висина чланарине и динарски износ по тони ускладиштених пољопривредних производа које јавно складиште за пољопривредне производе (у даљем тексту: јавно складиште) плаћа Компензационом фонду.</p>
<p class="clan">Члан 2.</p>
<p>Јавно складиште, у складу са законом којим се уређују јавна складишта за пољопривредне производе:</p>
<p>1) после добијања дозволе, а пре уписа у Регистар јавних складишта уплаћује у корист Компензационог фонда чланарину у једнократном годишњем износу;</p>
<p>2) уплаћује Компензационом фонду динарски износ по свакој тони ускладиштених пољопривредних производа.</p>
<p>Јавно складиште обавезу из става 1. тачка 2) овог члана извршава месечним уплатама за све време обављања делатности у складу са постојећом дозволом за рад јавног складишта и то од 1. до 5. у текућем месецу за ускладиштену робу у претходном месецу, у складу са законом којим се уређују јавна складишта за пољопривредне производе.</p>
<p class="clan">Члан 3.</p>
<p>Висина чланарине из члана 2. став 1. тачка 1) овог правилника утврђује се у износу од 1.000 динара.</p>
<p class="v2-clan-1">Члан 4.</p>
<p class="v2-clan-left-1">Динарски износ по тони ускладиштених пољопривредних 
производа који јавно складиште бесповратно уплаћује Компензационом фонду 
утврђује се у износу од 0,12 евра по тони ускладиштених житарица и индустријског 
биља, односно у износу од 0,50 евра по тони ускладиштеног воћа и поврћа у свежем 
или полупрерађеном стању, по средњем званичном курсу Народне банке Србије на дан 
уплате.</p>
<p class="hide-change">*Службени гласник РС, број 44/2011</p>
<p class="clan">Члан 5.</p>
<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
<p class="auto-style2">Број 110-00-00058/2010-09</p>
<p class="auto-style2">У Београду, 12. марта 2010. године</p>
<p class="auto-style2">Министар,</p>
<p class="auto-style2">др <strong>Саша Драгин</strong>, с.р.</p>
</div>
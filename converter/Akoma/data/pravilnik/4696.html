


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
<style>
a {color:green}
</style>

	<div class="redakcijskipreciscentekst" style="font-size: 0.750000187500047rem;">
		Редакцијски пречишћен текст</div>
	<p class="broj">&nbsp;</p>
	<p>&nbsp;</p>
	<p>На основу члана 26. став 1. Закона о рачуноводству („Службени гласник РС”, брoј 62/13), 
	</p>
	<p>Министар финансија доноси</p>
	<p class="odluka-zakon">ПРАВИЛНИК </p>
	<p class="naslov">о садржини и форми образаца финансијских извештаја за привредна друштва, задруге и предузетнике</p>
	<p class="naslov"><span style="font-weight: 400">"Службени 
				гласник РС", бр. 95 од 5. септембра 2014<span lang="hr">, 
	144 од 27. децембра 2014.</span></span></p>
	<p class="clan">I. ОСНОВНЕ ОДРЕДБЕ</p>
	<p class="clan">Члан 1.</p>
	<p>Овим правилником прописују се садржина и форма образаца финансијских извештаја и садржина позиција у обрасцима Биланс стања (Извештај о финансијској позицији у смислу Међународног рачуноводственог стандарда (у даљем тексту: МРС) 1 Презентација финансијских извештаја), Биланс успеха (Извештај о добитку или губитку у смислу МРС 1), Извештај о осталом резултату (Извештај о укупном осталом резултату у смислу МРС 1), Извештај о токовима готовине, Извештај о променама на капиталу и Напомене уз финансијске извештаје за привредна друштва, задруге и предузетнике који пословне књиге воде по систему двојног књиговодства (у даљем тексту: правна лица и предузетници).</p>
	<p>Предузетници који пословне књиге воде по систему двојног књиговодства, дужни су да о томе у писаној форми обавесте Агенцију за привредне регистре (у даљем тексту: Агенција), најкасније 60 дана пре рока за састављање финансијских извештаја, а предузетник који је престао да води двојно књиговодство дужан је да у року од 60 дана о томе обавести Агенцију.</p>
	<p>Овај правилник примењује се и на факторинг друштва, установе које обављају делатност ради стицања добити, правна лица која у складу са посебним прописима примењују одредбе закона, огранке и друге организационе делове страних правних лица који обављају привредну делатност у Републици Србији, у складу са законом.</p>
	<p class="clan">Члан 2.</p>
	<p>Обрасци Биланс стања, Биланс успеха, Извештај о осталом резултату, Извештај о токовима готовине и Извештај о променама на капиталу, као прилози 1, 2, 3, 4 и 5, одштампани су уз овај правилник и чине његов саставни део.</p>
	<p>У погледу садржине појединих група рачуна и рачуна у обрасцима из става 1. овог члана, поступа се према одредбама правилника којим се уређује контни оквир и садржина рачуна у контном оквиру за привредна друштва, задруге и предузетнике.</p>
	<p>У обрасце из става 1. овог члана износи се уписују у хиљадама динара.</p>
	<p class="clan">Члан 3.</p>
	<p>Правно лице, односно предузетник који је у току извештајне године имао статусну промену или је над њим отворен поступак стечаја, односно ликвидације, у финансијским извештајима, у колони за текућу годину, приказује податке о пословању за цео извештајни период обједињено, у нето износу, и то после пребијања резултата пре и после промене. На свим обрасцима финансијских извештаја правног лица, односно предузетника ставља се назнака „статусна промена”, „стечај” или „ликвидација”.</p>
	<p>Правно лице, односно предузетник из става 1. овог члана у финансијске извештаје уноси податке о пословању за све учеснике у статусној промени, а у Напоменама уз овај извештај обелодањује информације о учесницима и врсти промене. 
	</p>
	<p>Правно лице, односно предузетник који је настао оснивањем после статусне промене, приказује податке као новоосновани обвезник из члана 4. овог правилника, с тим што на обрасцима финансијских извештаја ставља назнаку „ново оснивање”.</p>
	<p class="clan">Члан 4.</p>
	<p>Новоосновано правно лице, односно предузетник приказује податке о пословању у извештајној години у периоду који је краћи од календарске године или је највише једнак календарској години, али не приказује стање на дан 1. јануара извештајне године, као ни пословање у претходној години. На свим прописаним обрасцима финансијских извештаја правно лице, односно предузетник ставља назнаку „новоосновани”.</p>
	<p>На начин из става 1. овог члана поступа и предузетник који је у току извештајне године почео да води пословне књиге по систему двојног књиговодства.</p>
	<p class="clan">Члан 5.</p>
	<p>Матично правно лице доставља све прописане обрасце финансијских извештаја и на њима ставља назнаку „консолидовани”. 
	</p>
	<p>Матично правно лице приказује консолидоване податке за сва зависна правна лица у земљи и иностранству, за извештајну и претходну годину.
	</p>
	<p>Ако се састав економске целине промени у току извештајне године, матично правно лице у консолидованом финансијском извештају приказује почетно стање и пословне промене у претходној години за претходну економску целину у складу са захтевима Међународног стандарда финансијског извештавања (у даљем тексту: МСФИ) 10 и осталим релевантним МРС, односно МСФИ.</p>
	<p>Матично правно лице обелодањује податке о саставу економске целине на дан 31. децембра, односно 1. јануара извештајне године у Напоменама уз консолидоване финансијске извештаје.</p>
	<p>Правно лице које је постало матично у извештајној години консолидоване податке доставља као новоосновано правно лице из члана 4. овог правилника, при чему на свим обрасцима ставља назнаку „новоконсолидовани”.</p>
	<p>За признавање, вредновање, презентацију и обелодањивање позиција у финансијским извештајима, правна лица која имају обавезу састављања консолидованих финансијских извештаја (матична правна лица), независно од величине, примењују МСФИ.</p>
	<p>Изузетно од става 6. овог члана, уколико вредности имовине и пословног прихода матичног и зависних правних лица, не рачунајући међусобна учешћа, потраживања и обавезе, међусобне резултате и међусобне пословне приходе и расходе матичног и зависних правних лица, у збиру не прелазе половину критеријума за мало правно лице, у смислу члана 6. Закона о рачуноводству („Службени гласник РС”, број 62/13 – у даљем тексту: Закон), матично правно лице није обавезно да саставља, доставља и обелодањује консолидоване финансијске извештаје.
	</p>
	<p class="clan">II. САДРЖИНА ПОЗИЦИЈА У ОБРАСЦУ БИЛАНС СТАЊА</p>
	<p class="clan">Члан 6.</p>
	<p>У образац Биланс стања правна лица која примењују МСФИ, односно Међународни стандард финансијског извештавања за мала и средња правна лица (у даљем тексту: МСФИ за МСП) из члана 2. тачка 7) Закона исказују податке у колонама од 4 до 7, на свим позицијама означеним словним ознакама, римским и арапским бројевима према садржини група рачуна и рачуна означених у колони 1 тог обрасца.</p>
	<p>Микро правна лица (осим других правних лица разврстаних у микро правна лица у складу са чланом 6. став 2. Закона) и предузетници у обрасцу Биланс стања исказују скраћени обим података само на позицијама које су означене словним ознакама и римским бројевима.
	</p>
	<p>Подаци у обрасцу Биланс стања исказују се у нето износу (по садашњој вредности на дан биланса) тако што се бруто износи исказани на основним рачунима главне књиге, коригују за износе исправке вредности и обезвређења који су исказани на припадајућим корективним рачунима основних рачуна на дан биланса.</p>
	<p>У Билансу стања у колони 5 исказују се подаци на крају текућег периода, у колони 6 подаци на крају претходног периода (који је исти као почетак текућег периода) и у колони 7 подаци на почетку најранијег упоредног периода (почетно стање претходног периода). Подаци у колони 7 исказују се само у случају ретроспективне примене рачуноводствене политике или ретроспективног преправљања ставки у финансијским извештајима, или када се рекласификују ставке у финансијским извештајима.</p>
	<p>За период за који се саставља финансијски извештај, подаци се уносе у колону 5 активе и у колону 5 пасиве.
	</p>
	<p>Ако су подаци из претходне године кориговани у складу са прописима, у колоне 6 и 7 активе и колоне 6 и 7 пасиве претходне године уносе се тако кориговани подаци.</p>
	<p>При изради годишњег финансијског извештаја, као и при настанку статусне промене, отварања поступка редовне ликвидације или поступка стечаја – под ознаком АОП 0001 до 0072 у активи и АОП 0401 до 0465 у пасиви уносе се подаци са одговарајућих група рачуна и рачуна означених у колони 1 овог обрасца.
	</p>
	<p>Подаци под ознаком АОП 0420 под називом „IX. Учешће без права контроле”, попуњавају се само у консолидованом финансијском извештају.</p>
	<p class="clan">III. САДРЖИНА ПОЗИЦИЈА У ОБРАСЦИМА БИЛАНС УСПЕХА И ИЗВЕШТАЈ О ОСТАЛОМ РЕЗУЛТАТУ</p>
	<p class="clan">Члан 7.</p>
	<p>Укупан резултат пословања правна лица приказују у два посебна извештаја: у Билансу успеха и у Извештају о осталом резултату, у складу са МРС 1 Презентација финансијских извештаја и другим релевантним МРС и МСФИ, односно МСФИ за МСП.</p>
	<p class="bold">1. Биланс успеха</p>
	<p class="clan">Члан 8.</p>
	<p>У образац Биланс успеха правна лица која примењују МСФИ, односно МСФИ за МСП из члана 2. тачка 7) Закона, исказују податке у колонама 5 и 6, на свим позицијама означеним словним ознакама, римским и арапским бројевима према садржини група рачуна и рачуна по појединим позицијама (АОП) тог обрасца.</p>
	<p>Микро правна лица (осим других правних лица разврстаних у микро правна лица у складу са чланом 6. став 2. Закона) и предузетници у обрасцу Биланс успеха исказују скраћени обим података само на позицијама које су означене словним ознакама и римским бројевима.
	</p>
	<p>У овај образац, при изради годишњег финансијског извештаја, као и при настанку статусне промене, отварања, односно закључења поступка редовне ликвидације или поступка стечаја, подаци се уносе под ознакама АОП 1001 до 1053 – приходи и расходи редовног пословања, под ознакама АОП 1054 и 1055 – добици и губици по основу редовног пословања пре опорезивања, под ознакама АОП 1056 и 1057 – добици и губици по основу пословања које се обуставља у складу са МСФИ 5 Стална имовина која се држи за продају и престанак пословања, под ознакама АОП 1058 и 1059 – добитак и губитак периода пре опорезивања, под ознакама АОП 1060 до 1063 – износ пореског расхода периода и износ исплаћених личних примања послодавца и под ознакама АОП 1064 и 1065 – добитак и губитак периода после опорезивања.</p>
	<p>Под ознаком АОП 1066 овог обрасца уноси се износ дела нето добитка са АОП 1064 који припада мањинским улагачима, а под ознаком АОП 1067 износ дела нето добитка исказаног са АОП 1064 који припада власницима матичног правног лица.</p>
	<p><b>Под ознаком АОП 1068 овог обрасца уноси се износ дела нето губитка са 
	АОП 1065 који припада мањинским улагачима, а под ознаком АОП 1069 износ дела 
	нето губитка исказаног са АОП 1065 који припада власницима матичног правног 
	лица.*</b></p>
	<p>Под ознаком <b>АОП 1070*</b> овог обрасца уноси се износ основне зараде по акцији утврђен у складу са МРС 33 Зарада по акцији.</p>
	<p>Под ознаком <b>АОП 1071*</b> овог обрасца уноси се износ умањене (разводњене) зараде по акцији утврђен у складу са МРС 33 Зарада по акцији.</p>
	<p>Подаци се са одговарајућих рачуна означених у колони 1 уносе тако што се у колону 6 (претходна година) уносе подаци обрачуна одговарајућег периода претходне године, рекласификовани у складу са структуром података за текући период, док се за текућу годину, у колону 5, подаци уносе са рачуна на крају периода за који се обрачун саставља.</p>
	<p>Ако су подаци претходне године кориговани у складу са прописима, у колону 6 уносе се тако кориговани подаци.</p>
	<p><span style="font-size: 0.583333333333333rem">*Службени гласник РС, број 144/2014</span></p>
	<p>&nbsp;</p>
	<p class="bold">2. Извештај о осталом резултату</p>
	<p class="clan">Члан 9.</p>
	<p>У обрасцу Извештај о осталом резултату, правно лице које примењује МСФИ, односно МСФИ за МСП из члана 2. тачка 7) Закона, уноси податке у колоне 5 и 6, према садржини група рачуна означених у колони 1 тог обрасца.</p>
	<p>У овом обрасцу исказују се компоненте осталог свеобухватног добитка или губитка у складу са МРС 1 Презентација финансијских извештаја, МРС 16 Некретнине, постројења и опрема, МРС 38 Нематеријална имовина, МРС 19 Примања запослених, МРС 21 Ефекти промена девизних курсева, МРС 28 Инвестиције у придружене ентитете и заједничке подухвате, МРС 39 Финансијски инструменти: признавање и одмеравање, МСФИ 7 Финансијски инструменти: обелодањивања и другим релевантним МРС и МСФИ, односно МСФИ за МСП.
	</p>
	<p>У овај образац, при изради годишњег финансијског извештаја, подаци се уносе под ознакама АОП 2001 и 2002 – нето добитак или нето губитак из Биланса успеха са ознака АОП 1064 и 1065, под ознакама АОП 2019 и 2020 исказује се остали бруто свеобухватни добитак или губитак периода, под ознаком АОП 2021 исказује се порез на остали свеобухватни добитак или губитак обрачунат применом прописане стопе пореза на добит на основицу исказану под ознаком АОП 2019 или АОП 2020. Под ознакама АОП 2024 и 2025 исказује се укупан нето свеобухватни добитак или губитак периода као збир нето добитка или губитка са ознака АОП 2001 и 2002 и нето осталог свеобухватног добитка или губитка са ознака АОП 2022 и 2023.</p>
	<p>Компоненте осталог свеобухватног добитка и губитка под ознакама АОП 2003 до 2020 овог обрасца, исказују се појединачно у бруто износу, а обрачунати порез на добит на остали свеобухватни добитак или губитак исказује се под ознаком АОП 2021, а нето остали свеобухватни добитак или губитак периода под ознакама АОП 2022 и 2023, утврђује се као разлика између бруто свеобухватног добитка или губитка и обрачунатог пореза на добит на остали свеобухватни добитак или губитак периода.</p>
	<p>У овом обрасцу под ознакама АОП 2026 до 2028 исказује се укупан нето свеобухватни добитак или губитак приписан већинским власницима и власницима који немају контролу (мањински власници).</p>
	<p class="clan">IV. САДРЖИНА ПОЗИЦИЈА У ОБРАСЦУ ИЗВЕШТАЈ О ТОКОВИМА ГОТОВИНЕ</p>
	<p class="clan">Члан 10.</p>
	<p>У обрасцу Извештај о токовима готовине, правно лице које примењује МСФИ, односно МСФИ за МСП из члана 2. тачка 7) Закона, уноси податке у колоне 3 и 4, према садржини и опису позиција означених у колони 1 тог обрасца. Извештај о токовима готовине припрема се у складу са захтевима МРС 7, применом директне методе.</p>
	<p>Под токовима готовине (новчаним токовима), у смислу овог правилника, подразумевају се наплате и исплате у готовини и готовинским еквивалентима преко пословних рачуна и девизног рачуна, укључујући компензације, асигнације и цесије спроведене преко тих рачуна.</p>
	<p>Пренос између појединих рачуна готовине и готовинских еквивалената у истом правном лицу не сматра се током готовине.</p>
	<p>Износ прилива и одлива готовине може се утврдити на основу евиденције о приливима и одливима у благајни, на пословним рачунима и девизном рачуну или са одговарајућих рачуна Биланса стања, Биланса успеха и група рачуна и рачуна у књиговодству правних лица. 
	</p>
	<p>При састављању обрасца Извештај о токовима готовине, у колону 4 уносе се подаци одговарајућег периода претходне године, а за текућу годину подаци се уносе у колону 3.</p>
	<p class="bold">1. Токови готовине из пословних активности</p>
	<p class="clan">Члан 11.</p>
	<p>Под ознаком АОП 3001 – Приливи готовине из пословних активности, уписује се податак о укупном приливу готовине са позиција под ознаком АОП 3002 до АОП 3004.</p>
	<p>Под ознаком АОП 3002 – Продаја и примљени аванси, исказују се подаци о приливу готовине по основу наплаћених потраживања од купаца у току обрачунског периода и примљени аванси од добављача.</p>
	<p>Под ознаком АОП 3003 – Примљене камате из пословних активности, исказују се подаци о приливу готовине по основу наплаћених затезних и уговорних камата по основу потраживања од купаца и друге наплаћене камате из пословних активности.</p>
	<p>Под ознаком АОП 3004 – Остали приливи из редовног пословања, исказују се подаци о приливу готовине од државних органа по основу премија, субвенција, дотација и сл, по основу наплате прихода од закупнина, чланарина и осталих пословних прихода, као и наплате потраживања од запослених и осталих потраживања.</p>
	<p class="clan">Члан 12.</p>
	<p>Под ознаком АОП 3005 – Одливи готовине из пословних активности, уписује се податак о укупном одливу готовине са позиција под ознакама АОП 3006 до АОП 3010.</p>
	<p>Под ознаком АОП 3006 – Исплате добављачима и дати аванси, исказују се износи извршених исплата добављачима за набавке сировина и материјала и других трошкова пословања у току обрачунског периода, као и износи плаћених аванса добављачима за будуће набавке материјала, робе, енергије и услуга.</p>
	<p>Под ознаком АОП 3007 – Зараде, накнаде зарада и остали лични расходи, исказују се износи исплаћених бруто зарада, накнада зарада и осталих личних расхода у току обрачунског периода.</p>
	<p>Под ознаком АОП 3008 – Плаћене камате, исказују се сва плаћања по основу камата у току обрачунског периода.</p>
	<p>Под ознаком АОП 3009 – Порез на добитак, исказују се износи плаћених аконтација пореза на добитак у току обрачунског периода и по коначном обрачуну за претходну годину, умањени за извршене повраћаје у току обрачунског периода.</p>
	<p>Под ознаком АОП 3010 – Одливи по основу осталих јавних прихода, исказују се износи исплата у току обрачунског периода по основу акциза, пореза на додату вредност и осталих пореза, царина и других дажбина.</p>
	<p class="clan">Члан 13.</p>
	<p>Под ознаком АОП 3011 – Нето прилив готовине из пословних активности, исказује се разлика између позиција под ознаком АОП 3001 – Приливи готовине из пословних активности и АОП 3005 – Одливи готовине из пословних активности.</p>
	<p>Под ознаком АОП 3012 – Нето одлив готовине из пословних активности, исказује се разлика између позиција под ознаком АОП 3005 – Одливи готовине из пословних активности и АОП 3001 – Приливи готовине из пословних активности.</p>
	<p class="bold">2. Токови готовине из активности инвестирања</p>
	<p class="clan">Члан 14.</p>
	<p>Под ознаком АОП 3013 – Приливи готовине из активности инвестирања, уписује се податак о укупном приливу готовине из активности инвестирања са позиција под ознакама АОП 3014 до АОП 3018.</p>
	<p class="clan">Члан 15.</p>
	<p>Под ознаком АОП 3014 – Продаја акција и удела (нето приливи), исказује се износ примљене готовине у току обрачунског периода по основу продаје акција и удела умањен за исплате ради стицања тих пласмана.</p>
	<p>Под ознаком АОП 3015 – Продаја нематеријалне имовине, некретнина, постројења, опреме и биолошких средстава, исказује се износ примљене готовине од продаје нематеријалне имовине, основних средстава и биолошких средстава у току обрачунског периода.</p>
	<p>Под ознаком АОП 3016 – Остали финансијски пласмани (нето приливи), исказује се износ примљене готовине у току обрачунског периода по основу продаје краткорочних и дугорочних финансијских пласмана, умањен за извршене исплате ради стицања тих пласмана.</p>
	<p>Под ознаком АОП 3017 – Примљене камате из активности инвестирања, исказује се износ готовине по основу наплаћених камата у току обрачунског периода из активности инвестирања.</p>
	<p>Под ознаком АОП 3018 – Примљене дивиденде, исказује се износ примљене готовине по овом основу у току обрачунског периода.</p>
	<p class="clan">Члан 16.</p>
	<p>Под ознаком АОП 3019 – Одливи готовине из активности инвестирања, уписује се податак о укупном одливу готовине из активности инвестирања са позиција под ознаком АОП 3020 до АОП 3022.</p>
	<p>Под ознаком АОП 3020 – Куповина акција и удела (нето одливи), исказује се износ одлива готовине по основу стицања акција и удела, умањен за износ прилива готовине од продаје акција и удела.</p>
	<p>Под ознаком АОП 3021 – Куповина нематеријалне имовине, некретнина, постројења, опреме и биолошких средстава, исказује се износ одлива готовине по основу прибављања нематеријалне имовине, основних средстава и биолошких средстава у току обрачунског периода.</p>
	<p>Под ознаком АОП 3022 – Остали финансијски пласмани (нето одливи), исказује се износ одлива готовине по основу куповине дугорочних и краткорочних финансијских пласмана, умањен за приливе готовине од продаје или реализације тих пласмана.</p>
	<p class="clan">Члан 17.</p>
	<p>Под ознаком АОП 3023 – Нето прилив готовине из активности инвестирања, исказује се разлика између позиције под ознаком АОП 3013 – Приливи готовине из активности инвестирања и АОП 3019 – Одливи готовине из активности инвестирања.</p>
	<p>Под ознаком АОП 3024 – Нето одлив готовине из активности инвестирања, исказује се разлика између позиције под ознаком АОП 3019 – Одливи готовине из активности инвестирања и АОП 3013 – Приливи готовине из активности инвестирања.</p>
	<p class="bold">3. Токови готовине из активности финансирања</p>
	<p class="clan">Члан 18.</p>
	<p>Под ознаком АОП 3025 – Приливи готовине из активности финансирања, уписује се податак о укупном приливу готовине са позиција под ознакама АОП 3026 до АОП 3030. 
	</p>
	<p>Под ознаком АОП 3026 – Увећање основног капитала, исказују се износи прилива готовине по основу уплате акција и других трајних удела у основни капитал правних лица. 
	</p>
	<p>Под ознаком АОП 3027 – Дугорочни кредити (нето приливи), исказује се износ прилива готовине по основу дугорочних кредита, умањен за отплате тих кредита у току обрачунског периода.</p>
	<p>Под ознаком АОП 3028 – Краткорочни кредити (нето приливи), исказује се износ прилива готовине по основу краткорочних кредита, умањен за отплате тих кредита у току обрачунског периода.</p>
	<p>Под ознаком АОП 3029 – Остале дугорочне обавезе, исказује се износ прилива готовине по основу осталих дугорочних обавеза правних лица, умањен за отплате тих обавеза у току обрачунског периода. 
	</p>
	<p>Под ознаком АОП 3030 – Остале краткорочне обавезе, исказује се износ прилива готовине по основу осталих краткорочних обавеза правних лица, умањен за отплате тих обавеза у току обрачунског периода. 
	</p>
	<p class="clan">Члан 19.</p>
	<p>Под ознаком АОП 3031 – Одливи готовине из активности финансирања, уписује се податак о укупном одливу готовине из активности финансирања са позиција под ознаком АОП 3032 до АОП 3037.</p>
	<p>Под ознаком АОП 3032 – Откуп сопствених акција и удела, исказује се износ одлива готовине у току обрачунског периода за откуп сопствених акција и удела.</p>
	<p>Под ознаком АОП 3033 – Дугорочни кредити (одливи), исказује се износ одлива готовине по основу отплате дугорочних кредита, умањен за износ нових кредита у току обрачунског периода.</p>
	<p>Под ознаком АОП 3034 – Краткорочни кредити (одливи), исказује се износ одлива готовине по основу отплате краткорочних кредита, умањен за износ нових кредита у току обрачунског периода.</p>
	<p>Под ознаком АОП 3035 – Остале обавезе (одливи), исказује се износ одлива готовине по основу отплате других обавеза, умањен за износ нових обавеза у току обрачунског периода.</p>
	<p>Под ознаком АОП 3036 – Финансијски лизинг, исказује се износ одлива готовине у току обрачунског периода по основу плаћања за средства узета у финансијски лизинг.</p>
	<p>Под ознаком АОП 3037 – Исплаћене дивиденде, исказује се износ одлива готовине по основу дивиденди у току обрачунског периода.</p>
	<p class="clan">Члан 20.</p>
	<p>Под ознаком АОП 3038 – Нето прилив готовине из активности финансирања, исказује се разлика између позиција под ознаком АОП 3025 – Приливи готовине из активности финансирања и АОП 3031 Одливи готовине из активности финансирања.</p>
	<p>Под ознаком АОП 3039 – Нето одлив готовине из активности финансирања, исказује се разлика између позиција под ознаком АОП 3031 – Одливи готовине из активности финансирања и АОП 3025 – Приливи готовине из активности финансирања.</p>
	<p class="bold">4. Закључивање извештаја о токовима готовине </p>
	<p class="clan">Члан 21.</p>
	<p>Под ознаком АОП 3040 – Свега прилив готовине, исказује се збир износа на позицијама АОП 3001, АОП 3013 и АОП 3025.</p>
	<p>Под ознаком АОП 3041 – Свега одлив готовине, исказује се збир износа на позицијама АОП 3005, АОП 3019 и АОП 3031.</p>
	<p>Под ознаком АОП 3042 – Нето прилив готовине, исказује се разлика између износа на позицијама АОП 3040 и АОП 3041.</p>
	<p>Под ознаком АОП 3043 – Нето одлив готовине, исказује се разлика између износа на позицијама АОП 3041 и АОП 3040.</p>
	<p>Под ознаком АОП 3044 – Готовина на почетку обрачунског периода, исказује се износ готовине на дан 1. јануара претходне и текуће године.</p>
	<p>Под ознаком АОП 3045 – Позитивне курсне разлике по основу прерачуна готовине, исказује се износ реализованих позитивних курсних разлика на дан биланса.</p>
	<p>Под ознаком АОП 3046 – Негативне курсне разлике по основу прерачуна готовине, исказује се износ реализованих негативних курсних разлика на дан биланса.</p>
	<p>Под ознаком АОП 3047 – Готовина на крају обрачунског периода, исказује се износ готовине на крају обрачунског периода (3042 - 3043 + 3044 + 3045 - 3046).</p>
	<p class="clan">V. САДРЖИНА ПОЗИЦИЈА У ОБРАСЦУ <br>ИЗВЕШТАЈ О ПРОМЕНАМА НА КАПИТАЛУ</p>
	<p class="clan">Члан 22.</p>
	<p>У обрасцу Извештај о променама на капиталу, правно лице које примењује МСФИ, односно МСФИ за МСП из члана 2. тачка 7) Закона, уноси податке у колоне 3 до 15, према садржини група рачуна и рачуна означених у заглављу тих колона.</p>
	<p>Под редним бројем 1. Извештаја о променама на капиталу, за сваку компоненту капитала исказује се почетно стање на дан 1. јануара претходне године. 
	</p>
	<p>Подаци о почетном стању на дан 1. јануара претходне године исказују се за сваку компоненту капитала и осталог резултата (добитка или губитка) разврстаних у колонама 3 до 15, посебно за дуговна салда рачуна (под редним бројем 1а), а посебно за потражна салда рачуна (под редним бројем 1б). 
	</p>
	<p>Збир пребијених износа исказаног почетног стања под ред. бр. 1а) и 1б) из колона 3 до 15 исказује се под АОП 4235 који представља укупан капитал, ако је збир потражних салда рачуна већи од збира дуговних салда рачуна, односно ако је резултат [∑(редни број 1б) колона 3 до 15) минус ∑(редни број 1а) колона 3 до 15)] ≥0, податак се уписује под АОП 4235.</p>
	<p>Ако је збир дуговних салда рачуна већи од збира потражних салда рачуна, односно ако је резултат [∑(редни број 1а) колона 3 до 15) минус ∑(редни број 1б) колона 3 до 15)] ≥0, податак се уписује под АОП 4244. 
	</p>
	<p class="clan">Члан 23.</p>
	<p>Под редним бројем 2. исказују се промене почетног стања на дан 1. јануара претходне године које су настале по основу исправки материјално значајних грешака и промене рачуноводствених политика.</p>
	<p>Подаци о извршеним исправкама материјално значајних грешака и корекција насталих по основу ретроспективне примене измењених рачуноводствених политика, исказују се за сваку компоненту капитала и осталог резултата (добитка или губитка), разврстаних у колонама 3 до 15, посебно за корекције књижене на дуговној страни рачуна (под редним бројем 2а), а посебно за корекције књижене на потражној страни рачуна (под редним бројем 2б). 
	</p>
	<p class="clan">Члан 24.</p>
	<p>Под редним бројем 3. исказује се кориговано почетно стање свих компоненти капитала и осталог резултата (добитка или губитка) на дан 1. јануара претходне године које је исказано у колонама 3 до 15. 
	</p>
	<p>Кориговано почетно стање капитала на дан 1. јануара претходне године исказује се посебно за корекције дуговних салда под редним бројем 3а), а посебно за корекције потражних салда под редним бројем 3б) на рачунима капитала и осталог резултата (добитка или губитка) разврстаних у колонама 3 до 15. Подаци на ред. бр. 3а) и 3б) у колонама од 3 до 15 добијају се рачунским путем на начин описан у колони 2 обрасца Извештај о променама на капиталу. 
	</p>
	<p>Збир коригованог почетног стања у пребијеном износу потражних и дуговних салда рачуна капитала и осталог резултата (добитка или губитка) исказује се на АОП 4237 за укупан капитал, односно на АОП 4246 за губитак изнад висине капитала, на начин описан у члану 22. став 4. овог правилника. 
	</p>
	<p>Податак са АОП 4237 треба да је једнак податку из колоне 7 АОП 0401 Биланса стања, а податак под АОП 4246 треба да је једнак податку из колоне 7 АОП 0463 Биланса стања, под условом да су у колони 7 Биланса стања исказани подаци у складу са чланом 6. став 4. овог правилника.</p>
	<p class="clan">Члан 25.</p>
	<p>Под редним бројем 4. исказују се промене на рачунима капитала и осталог резултата (добитка или губитка) које су настале у претходној години. Под редним бројем 4а) исказују се промене настале на дуговној страни рачуна, а под редним бројем 4б) промене настале на потражној страни рачуна класификованих у колонама 3 до 15 Извештаја о променама на капиталу.</p>
	<p class="clan">Члан 26.</p>
	<p>Под редним бројем 5. исказује се стање свих компоненти капитала и осталог резултата (добитка или губитка) на крају претходне године исказаних у колонама 3 до 15. Крајње стање капитала на дан 31. децембра претходне године, односно на други дан под којим се састављају финансијски извештаји, исказује се посебно за дуговна салда рачуна под редним бројем 5а), а посебно за потражна салда под редним бројем 5б) на рачунима капитала и осталог резултата (добитка или губитка) разврстаних у колонама 3 до 15. Подаци на ред. бр. 5а) и 5б) у колонама од 3 до 15 добијају се рачунским путем на начин описан у колони 2 обрасца Извештај о променама на капиталу. 
	</p>
	<p>Збир крајњег стања у пребијеном износу потражних и дуговних салда рачуна капитала и осталог резултата (добитка или губитка) исказује се на АОП 4239 за укупан капитал, односно на АОП 4248 за губитак изнад висине капитала, на начин описан у члану 22. став 4. овог правилника. 
	</p>
	<p class="clan">Члан 27.</p>
	<p>Под редним бројем 6. исказују се промене крајњег стања на дан 31. децембра претходне године, односно на други дан под којим се састављају финансијски извештаји, које су настале по основу исправки материјално значајних грешака и промене рачуноводствених политика.</p>
	<p>Подаци о извршеним исправкама материјално значајних грешака и корекција насталих по основу ретроспективне примене измењених рачуноводствених политика, исказују се за сваку компоненту капитала и осталог резултата (добитка или губитка), разврстаних у колонама 3 до 15, посебно за корекције књижене на дуговној страни рачуна (под редним бројем 6а), а посебно за корекције књижене на потражној страни рачуна (под редним бројем 6б). 
	</p>
	<p class="clan">Члан 28.</p>
	<p>Под редним бројем 7. исказује се кориговано почетно стање свих компоненти капитала и осталог резултата (добитка или губитка) на дан 1. јануара текуће године које је исказано у колонама 3 до 15 Извештаја о променама на капиталу. Кориговано почетно стање на дан 1. јануара текуће године исказује се посебно за корекције дуговних салда (под редним бројем 7а), а посебно за корекције потражних салда (под редним бројем 7б) на рачунима капитала и осталог резултата (добитка или губитка) разврстаних у колонама 3 до 15. Подаци на ред. бр. 7а) и 7б) у колонама од 3 до 15 добијају се рачунским путем на начин описан у колони 2 обрасца Извештај о променама на капиталу.
	</p>
	<p>Збир коригованог почетног стања у пребијеном износу потражних и дуговних салда рачуна капитала и осталог резултата (добитка или губитка) исказује се на АОП 4241 за укупан капитал, односно на АОП 4250 за губитак изнад висине капитала, на начин описан у члану 22. став 4. овог правилника.
	</p>
	<p>Податак са АОП 4241 треба да је једнак податку из колоне 6 АОП 0401 Биланса стања, а податак под АОП 4250 треба да је једнак податку из колоне 6 АОП 0463 Биланса стања.</p>
	<p class="clan">Члан 29.</p>
	<p>Под редним бројем 8. исказују се промене на рачунима капитала и осталог резултата (добитка или губитка) које су настале у текућој години. Под редним бројем 8а) исказују се промене настале на дуговној страни рачуна, а под редним бројем 8б) промене настале на потражној страни рачуна класификованих у колонама 3 до 15 Извештаја о променама на капиталу.</p>
	<p class="clan">Члан 30.</p>
	<p>Под редним бројем 9. исказује се стање свих компоненти капитала и осталог резултата (добитка или губитка) на крају текуће године исказаних у колонама 3 до 15. Крајње стање капитала на дан 31. децембра текуће године, односно на други дан под којим се састављају финансијски извештаји, исказује се посебно за дуговна салда рачуна под редним бројем 9а), а посебно за потражна салда под редним бројем 9б) на рачунима капитала и осталог резултата (добитка или губитка) разврстаних у колонама 3 до 15. Подаци на ред. бр. 9а) и 9б) у колонама од 3 до 15 добијају се рачунским путем на начин описан у колони 2 обрасца Извештај о променама на капиталу.
	</p>
	<p>Збир крајњег стања у пребијеном износу потражних и дуговних салда рачуна капитала и осталог резултата (добитка или губитка) исказује се на АОП 4243 за укупан капитал, односно на АОП 4252 за губитак изнад висине капитала, на начин описан у члану 22. став 4. овог правилника.
	</p>
	<p>Податак са АОП 4243 треба да је једнак податку из колоне 5 АОП 0401 Биланса стања, а податак под АОП 4252 треба да је једнак податку из колоне 5 АОП 0463 Биланса стања.</p>
	<p class="clan">VI. НАПОМЕНЕ УЗ ФИНАНСИЈСКЕ ИЗВЕШТАЈЕ</p>
	<p class="bold">1. Опште информације</p>
	<p class="clan">Члан 31.</p>
	<p>Напомене уз финансијске извештаје садрже описе или детаљније рашчлањавање износа приказаних у Билансу стања, Билансу успеха, Извештају о осталом резултату, Извештају о токовима готовине и Извештају о променама на капиталу и додатне информације које нису приказане у финансијским извештајима, у складу са захтевима појединачних МРС, односно МСФИ у вези са обелодањивањем.</p>
	<p>Напомене уз финансијске извештаје посебно садрже:</p>
	<p>1) опште информације о правном лицу (седиште, правна форма, опис природе пословања и главних активности, назив матичног правног лица и крајњег власника матичног правног лица, податак о просечном броју запослених у току године на бази стања крајем сваког месеца);</p>
	<p>2) информацију о усаглашености са националним прописима и МРС;</p>
	<p>3) информацију о корекцији почетног стања по основу грешке и промена рачуноводствених политика;</p>
	<p>4) информацију о примењеним основама за вредновање позиција у припреми финансијског извештаја;</p>
	<p>5) информацију о рачуноводственим политикама, које су одабране и примењене на значајне пословне промене и догађаје; 
	</p>
	<p>6) информације о ставкама које се нису квалификовале за признавање у извештајима из става 1. овог члана, а значајне су за оцену финансијског положаја и успешности пословања правног лица. 
	</p>
	<p>За приказивање редног броја Напомена уз финансијске извештаје користе се арапски бројеви, према редоследу приказивања података у финансијском извештају, и то максимално 50 карактера који се уносе у обрасце финансијског извештаја.</p>
	<p class="bold">2. Додатна приказивања и обелодањивања</p>
	<p class="clan">Члан 32.</p>
	<p>Додатна приказивања и обелодањивања садрже:</p>
	<p>1) додатне информације везане за позиције које су приказане у финансијском извештају, према редоследу образаца и позиција у обрасцима;</p>
	<p>2) додатна обелодањивања која захтевају МРС, односно МСФИ (приказати по редоследу МРС, односно МСФИ).
	</p>
	<p class="clan">VII. ПРЕЛАЗНЕ И ЗАВРШНЕ ОДРЕДБЕ</p>
	<p class="clan">Члан 33.</p>
	<p>Даном ступања на снагу овог правилника престаје да важи Правилник о садржини и форми образаца финансијских извештаја за привредна друштва, задруге и предузетнике („Службени гласник РС”, број 118/13).</p>
	<p>Правилник о садржини и форми образаца финансијских извештаја за привредна друштва, задруге, друга правна лица и предузетнике („Службени гласник РС”, бр. 114/06, 5/07 – исправка, 119/08, 2/10, 101/12, 118/12 и 3/14) престаје да важи 31. децембра 2014. године.</p>
	<p class="clan">Члан 34.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се почев од састављања финансијских извештаја за 2014. годину.
	</p>
	<p>&nbsp;</p>
	<p class="potpis" style="margin-top: 0">Број 110-00-255/2014-16</p>
	<p class="potpis" style="margin-top: 0">У Београду, 25. августа 2014. године
	</p>
	<p class="potpis" style="margin-top: 0">Министар, </p>
	<p class="potpis" style="margin-top: 0">др <span class="bold">Душан Вујовић,
	</span>с.р.</p>
	<p align="right">&nbsp;</p>
	<p align="right"><b><span lang="hr">Прилози</span></b></p>
	<p align="right">&nbsp;</p>
	<p align="left"><i><span lang="hr">НАПОМЕНА ИЗДАВАЧА: Правилником о изменама 
	и допунама Правилника </span>о садржини и форми образаца финансијских извештаја за привредна друштва, задруге и предузетнике 
	("Службени гласник РС", број 144/2014) Прилог 2 - Биланс успеха замењен је 
	новим Прилогом 2. (види члан 2. Правилника - 144/2014-11).</i></p>
	<p align="left">&nbsp;</p>
	<p align="left"><span lang="hr">Прилог 1 -
				<a target="_blank" href="http://www.pravno-informacioni-sistem.rs/SlGlasnikPortal/prilozi/prilog1.htm&amp;doctype=reg&amp;abc=cba&amp;eli=true&amp;eliActId=424259&amp;regactid=424259">Биланс стања</a></span></p>
	<p align="left"><span lang="hr">Прилог 2 -
				<a target="_blank" href="http://www.pravno-informacioni-sistem.rs/SlGlasnikPortal/prilozi/prilog2.htm&amp;doctype=reg&amp;abc=cba&amp;eli=true&amp;eliActId=424259&amp;regactid=424259">Биланс успеха</a></span></p>
	<p align="left"><span lang="hr">Прилог 3 -
				<a target="_blank" href="http://www.pravno-informacioni-sistem.rs/SlGlasnikPortal/prilozi/prilog3.htm&amp;doctype=reg&amp;abc=cba&amp;eli=true&amp;eliActId=424259&amp;regactid=424259">Извештај о осталом 
				резултату</a></span></p>
	<p align="left"><span lang="hr">Прилог 4 -
				<a target="_blank" href="http://www.pravno-informacioni-sistem.rs/SlGlasnikPortal/prilozi/prilog4.htm&amp;doctype=reg&amp;abc=cba&amp;eli=true&amp;eliActId=424259&amp;regactid=424259">Извештај о 
				токовима готовине</a></span></p>
	<p align="left"><span lang="hr">Прилог 5 -
				<a target="_blank" href="http://www.pravno-informacioni-sistem.rs/SlGlasnikPortal/prilozi/prilog5.htm&amp;doctype=reg&amp;abc=cba&amp;eli=true&amp;eliActId=424259&amp;regactid=424259">Извештај о 
				променама на капиталу</a></span></p>
	<p align="center">&nbsp;</p>
	<p align="center">&nbsp;</p>


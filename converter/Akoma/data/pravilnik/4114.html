

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: center;
}
</style>


	<div class="story">
			<p class="Basic-Paragraph">На основу члана 45б став 5. Закона о матичним књигама („Службени гласник РС”, бр. 20/09, 145/14 и 47/18),</p>
			<p class="Basic-Paragraph">Министар државне управе и локалне самоуправе и министар здравља споразумно доносе</p>
			<p class="odluka-zakon">ПРАВИЛНИК </p>
			<p class="odluka-zakon">о начину издавања и обрасцу потврде надлежне здравствене установе о промени пола </p>
			<p class="auto-style1">"Службени гласник РС", број 103 од 26. 
			децембра 2018.</p>
			<p class="clan">Члан 1.</p>
			<p class="Basic-Paragraph">Овим правилником прописује се начин издавања и образац потврде о промени пола, коју издаје надлежна здравствена установа.</p>
			<p class="clan">Члан 2.</p>
			<p class="Basic-Paragraph">Потврда о промени пола је јавна исправа, на основу које општинска управа, односно градска управа, односно градска управа града Београда (у даљем тексту: надлежни орган)  доноси решење на основу којег се уписује чињеница о промени пола у матичну књигу рођених у коју је уписанa чињеница рођења лица које је променило пол.</p>
			<p class="clan">Члан 3.</p>
			<p class="Basic-Paragraph">Потврду о промени пола издаје здравствена установа након:</p>
			<p class="Basic-Paragraph">1) спроведене најмање једногодишње хормонске терапије уз индикацију и праћење лекара специјалисте психијатрије и лекара специјалисте са ужом специјализацијом ендокринологије или</p>
			<p class="Basic-Paragraph">2) извршене хируршке интервенције промене пола.</p>
			<p class="Basic-Paragraph">За промену пола извршену у иностранству потврду о промени пола издаје здравствена установа из става 1. овог члана на основу медицинске документације иностране здравствене установе у којој је извршена промена пола и у којој су садржани докази о чињеници да је спроведена промена пола на начин предвиђен у ставу 1. тач. 1) и 2) овог члана.</p>
			<p class="Basic-Paragraph">Потврду о промени пола потписују:</p>
			<p class="Basic-Paragraph">1) лекар специјалиста психијатрије и лекар специјалиста са ужом специјализацијом ендокринологије у случају из става 1. тачка 1) овог члана по захтеву лица коме се мења пол или</p>
			<p class="Basic-Paragraph">2) лекар специјалиста хирургије у случају из става 1. тачка 2) овог члана.</p>
			<p class="clan">Члан 4.</p>
			<p class="Basic-Paragraph">Потврда о промени пола издаје се на обрасцу беле боје, формата А4, који је одштампан уз овај правилник и чини његов саставни део.</p>
			<p class="Basic-Paragraph">Потврду о промени пола надлежна здравствена установа доставља надлежном органу електронским путем.</p>
			<p class="Basic-Paragraph">Осим електронским путем, потврда о промени пола доставља се без одлагања и путем поште.</p>
			<p class="Basic-Paragraph">Потврда о промени пола, издата у форми електронског документа, мора бити потписана квалификованим електронским потписом од стране лекара. </p>
			<p class="clan">Члан 5.</p>
			<p class="Basic-Paragraph">Надлежна здравствена установа потврду о промени пола доставља надлежном органу који води матичну књигу рођених за лице које је променило пол, и то:</p>
			<p class="Basic-Paragraph">1) по окончању поступка о промени пола из члана 3. став 1. тачка 1) овог правилника по захтеву лица коме је промењен пол или</p>
			<p class="Basic-Paragraph">2) у року од 15 дана од дана окончања поступка промене пола из члана 3. став 1. тачка 2) овог правилника.</p>
			<p class="clan">Члан 6.</p>
			<p class="Basic-Paragraph">У потврду о промени пола уписују се: име и презиме, датум, место, општина/град рођења, јединствени матични број грађана, име и презиме родитеља, лица коме је промењен пол, податак о промени пола за то лице, име и презиме лекара који је издао потврду и његов потпис.</p>
			<p class="Basic-Paragraph">При упису података у потврду о промени пола, идентитет лица коме је промењен пол утврђује се на основу личне карте или путне исправе, а остали подаци на основу података из извода матичне књиге рођених.</p>
			<p class="clan">Члан 7.</p>
			<p class="Basic-Paragraph">Подаци који се уписују у образац потврде о промени пола морају бити идентични подацима уписаним у здравственој документацији и евиденцијама које води надлежна здравствена установа и јавним исправама из члана 6. став 2. овог правилника.</p>
			<p class="Basic-Paragraph">Потврда о промени пола, издата на обрасцу из члана 4. став 1. овог правилника, саставља се у два истоветна примерка, које потписујe лекар/и. </p>
			<p class="Basic-Paragraph">Један примерак потврде о промени пола чува се у надлежној здравственој установи, а други примерак се доставља матичару. </p>
			<p class="Basic-Paragraph">Матичар примерак потврде о промени пола чува у списима предмета који се односи на упис чињенице рођења за лице које је променило пол.</p>
			<p class="Basic-Paragraph">Потврда о промени пола из члана 4. став 2. овог правилника чува се у архиви информационог система здравства и архиви Регистра матичних књига.</p>
			<p class="clan">Члан 8.</p>
			<p class="Basic-Paragraph">Систем достављања потврде о промени пола електронским путем примењиваће све надлежне здравствене установе од 1. јануара 2020. године.</p>
			<p class="clan">Члан 9.</p>
			<p class="Basic-Paragraph">Овај правилник ступа на снагу 1. јануара 2019. године.</p>
			<p class="potpis">Број110-00-392/2018-26</p>
			<p class="potpis">У Београду, 21. децембра 2018. године</p>
			<p class="potpis">Министар,</p>
			<p class="potpis"><span class="bold">Бранко Ружић, </span>с.р.</p>
			<p class="potpis">Министар,</p>
			<p class="potpis">aсс. др <span class="bold">Златибор Лончар, </span>с.р.</p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/Promena_pola.png&amp;doctype=reg&amp;abc=cba&amp;eli=true&amp;eliActId=427485&amp;regactid=427485" alt=""></p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
			<p class="Basic-Paragraph">На основу члана 8. став 7. Закона о ветеринарству („Службени гласник РС”, бр. 91/05, 30/10 и 93/12), </p>
			<p class="Basic-Paragraph">Министар пољопривреде, шумарства и водопривреде доноси</p>
			<p class="odluka-zakon">ПРАВИЛНИК</p>
			<p class="odluka-zakon">о условима у погледу објеката, опреме и средстава за рад, као и у погледу стручног кадра које мора да испуњава правно лице за обављање ветеринарске делатности</p>
			<p class="centar">"Службени гласник РС", број 23 од 23. марта 2018.</p>
			<p class="clan">I. УВОДНА ОДРЕДБА</p>
			<p class="clan">Члан 1.</p>
			<p class="Basic-Paragraph">Овим правилником ближе се прописују услови у погледу објеката, просторија, опреме, средстава за рад и стручног кадра, које мора да испуњава ветеринарска амбуланта, ветеринарска станица и ветеринарска клиника за обављање ветеринарске делатности.</p>
			<p class="clan">II. УСЛОВИ У ПОГЛЕДУ ОБЈЕКАТА</p>
			<p class="clan">Члан 2.</p>
			<p class="Basic-Paragraph">Објекат у којем се обавља ветеринарска делатност мора да:</p>
			<p class="Basic-Paragraph">1) је изграђен од чврстог материјала који обезбеђује термоизолацију и хидроизолацију;</p>
			<p class="Basic-Paragraph">2) су подови, зидови и радне површине од водоотпорног материјала који се може лако одржавати и дезинфиковати, осим просторија за смештај ветеринарских радника;</p>
			<p class="Basic-Paragraph">3) има водовод, канализацију и грејање;</p>
			<p class="Basic-Paragraph">4) је прикључен на електричну и телефонску мрежу, а за потребе електронске обраде података да има рачунарску опрему: рачунар, штампач и везу са интернетом;</p>
			<p class="Basic-Paragraph">5) има природну и вештачку осветљеност;</p>
			<p class="Basic-Paragraph">6) у свим просторијама, у зависности од намене, има обезбеђену одговарајућу температуру;</p>
			<p class="Basic-Paragraph">7) има просторије које су функционално непосредно повезане;</p>
			<p class="Basic-Paragraph">8) има двориште и стазе око објекта бетониране, асфалтиране или урађене од неке друге чврсте подлоге, а остале површине дворишта уређене и редовно одржаване;</p>
			<p class="Basic-Paragraph">9) има сопствени улаз који је одвојен од стамбеног дела објекта;</p>
			<p class="Basic-Paragraph">10)  има зидове до плафона који не могу бити мањи од 2,40 m;</p>
			<p class="Basic-Paragraph">11) у радним просторијама има текућу хладну и топлу воду;</p>
			<p class="Basic-Paragraph">12) има систем за одвођење отпадних вода који се улива у јавну канализацију или непропусну септичку јаму, а изузетно отпадне воде могу да се уливају у природне реципијенте уколико објекат има систем за пречишћавање отпадних вода;</p>
			<p class="Basic-Paragraph">13) има у радним просторијама радне површине за рад са хемикалијама од материјала који је на њих отпоран;</p>
			<p class="Basic-Paragraph">14) има на видном месту истакнуту таблу са следећим подацима (назив ветеринарске амбуланте, ветеринарске станице, односно ветеринарске клинике, радно време ветеринарске амбуланте, ветеринарске станице, односно ветеринарске клинике, број телефона дежурног ветеринара).</p>
			<p class="clan">III. УСЛОВИ У ПОГЛЕДУ ПРОСТОРИЈА</p>
			<p class="bold">1. Ветеринарска амбуланта</p>
			<p class="clan">Члан 3.</p>
			<p class="Basic-Paragraph">Ветеринарска амбуланта мора да има следеће просторије, и то:</p>
			<p class="Basic-Paragraph">1) за пријем животиња које чекају на преглед;</p>
			<p class="Basic-Paragraph">2) за преглед, лечење и вештачко осемењавање животиња;</p>
			<p class="Basic-Paragraph">3) за чишћење, прање и стерилизацију медицинских инструмената;</p>
			<p class="Basic-Paragraph">4) за смештај и чување лекова и медицинских средстава;</p>
			<p class="Basic-Paragraph">5) за пресвлачење и прање заштитне гардеробе запослених ветеринара са санитарним чвором, прибором за личну хигијену, као и орманом за одлагање прљаве заштитне гардеробе.</p>
			<p class="clan">Члан 4.</p>
			<p class="Basic-Paragraph">Ако ветеринарска амбуланта уместо просторије за пријем животиња које чекају на преглед има простор за пријем животиња које чекају на преглед, тај простор представља саставни део просторије за преглед, лечење и вештачко осемењавање животиња.</p>
			<p class="clan">Члан 5.</p>
			<p class="Basic-Paragraph">Просторија за преглед, лечење и вештачко осемењавање животиња треба да има површину од најмање 16 m², осим ветеринарске амбуланте за кућне љубимце чија површина просторија не може бити мања од 12 m², као и да има природну и вештачку осветљеност интензитета 500 лукса.</p>
			<p class="clan">Члан 6.</p>
			<p class="Basic-Paragraph">Просторија за смештај и чување лекова и медицинских средстава мора да буде затамњена и опремљена полицама и орманима.</p>
			<p class="Basic-Paragraph">За лекове који се морају чувати под кључем, треба обезбедити ормане са бравом.</p>
			<p class="clan">Члан 7.</p>
			<p class="Basic-Paragraph">Ако ветеринарска амбуланта обавља послове трихинелоскопског прегледа, лабораторијска и друга специјалистичка испитивања мора да има просторију – приручну лабораторију.</p>
			<p class="Basic-Paragraph">Приручна лабораторија из става 1. овог члана мора да је опремљена опремом за нешкодљиво уклањање заразног и на заразу сумњивог материјала и да има вештачко осветљење интензитета од најмање 500 лукса, а радне површине отпорне на корозију.</p>
			<p class="Basic-Paragraph">Ако ветеринарска амбуланта обавља послове рендгенолошке дијагностике мора да испуњава услове из члана 13. тачка 6) подтачка (2) овог правилника.</p>
			<p class="bold">2. Ветеринарска станица</p>
			<p class="clan">Члан 8.</p>
			<p class="Basic-Paragraph">Ветеринарска станица, поред просторија из члана 3. овог правилника, мора да има и следеће просторије за смештај, и то:</p>
			<p class="Basic-Paragraph">1) приручне лабораторије;</p>
			<p class="Basic-Paragraph">2) ветеринарских радника;</p>
			<p class="Basic-Paragraph">3) болесних животиња и животиња код којих постоји сумња да су оболеле од заразних болести.</p>
			<p class="Basic-Paragraph">Поред просторија из става 1. овог члана ветеринарска станица мора да има уређен и бетониран простор за прихват животиња и уређено затворено ђубриште или контејнер за отпатке.</p>
			<p class="clan">Члан 9.</p>
			<p class="Basic-Paragraph">Просторија за смештај приручне лабораторије мора да испуњава услове из члана 7. став 2. овог правилника.</p>
			<p class="clan">Члан 10.</p>
			<p class="Basic-Paragraph">Просторија за смештај ветеринарских радника мора бити пространа да би се сместио одговарајући број радника једне смене, а за сваког радника мора се обезбедити један гардеробни орман, један орман или део ормана под кључем за чување службене евиденције, докумената и факсимила, као и одређени број столица за запослене, писаћих столова и полица за књиге и другу документацију.</p>
			<p class="clan">Члан 11.</p>
			<p class="Basic-Paragraph">Просторија за смештај болесних животиња и животиња код којих постоји сумња да су оболеле од заразних болести мора да буде изграђена у склопу самог објекта или уз објекат ветеринарске станице.</p>
			<p class="Basic-Paragraph">Ако је просторија из става 1. овог члана у склопу самог објекта, ветеринарска станица мора да има посебан улаз.</p>
			<p class="Basic-Paragraph">У просторији за смештај болесних животиња и животиња код којих постоји сумња да су оболеле од заразних болести морају бити обезбеђени услови индивидуалног смештаја животиња и мора да има опрему за исхрану и напајање животиња и опрему за чишћење и прање просторија.</p>
			<p class="clan">Члан 12.</p>
			<p class="Basic-Paragraph">Ако ветеринарска станица обавља послове рендгенолошке дијагностике, мора да испуњава услове из члана 13. тачка 6) подтачка (2) овог правилника.</p>
			<p class="bold">3. Ветеринарска клиника за кућне љубимце</p>
			<p class="clan">Члан 13.</p>
			<p class="Basic-Paragraph">Ветеринарска клиника за кућне љубимце мора да има следеће просторије, и то:</p>
			<p class="Basic-Paragraph">1) за пријем кућних љубимаца и њихових власника опремљену са најмање шест места за седење;</p>
			<p class="Basic-Paragraph">2) за смештај ветеринарских радника;</p>
			<p class="Basic-Paragraph">3) за пресвлачење и прање заштитне гардеробе запослених ветеринара са санитарним чвором, прибором за личну хигијену, као и орманима за одлагање прљаве заштитне гардеробе;</p>
			<p class="Basic-Paragraph">4) у амбулантном блоку:</p>
			<p class="Basic-Paragraph">(1) просторију за преглед, лечење и вештачко осемењавање животиња,</p>
			<p class="Basic-Paragraph">(2) просторију за смештај и чување лекова и медицинских средстава;</p>
			<p class="Basic-Paragraph">5) у хируршком блоку:</p>
			<p class="Basic-Paragraph">(1) просторију за чишћење, прање и стерилизацију инструмента и другог медицинског материјала са одговарајућом опремом за држање, прање и стерилизацију инструмената, дезинфекцију руку, гардеробним простором за смештај стерилне заштитне одеће, обуће, компреса и других медицинских средстава која се користе у хирургији,</p>
			<p class="Basic-Paragraph">(2) просторију за обављање хируршких операција – операциона сала која треба да има опрему за хируршку припрему пацијента и друга средства за рад, опрему и уређаје за спречавање потхлађивања оперисаних животиња, опрему за инхалациону анестезију, УВ лампу, рефлектор – покретну лампу интензитета 550 лукса или плафонско осветљење исте јачине;</p>
			<p class="Basic-Paragraph">6) у блоку клиничке дијагностике:</p>
			<p class="Basic-Paragraph">(1) просторију за смештај приручне лабораторије,</p>
			<p class="Basic-Paragraph">(2) кабинет рендгенолошке дијагностике са одговарајућом дијагностичком и заштитном опремом. Рендгенски апарати треба да буду смештени у засебну и заштићену просторију, која је изграђена у складу са стандардима и прописима који важе за рад са затвореним изворима јонизујућег зрачења. У случају ако се користе преносиви, високофреквентни рендгенски апарати, не морају се обезбедити посебне просторије;</p>
			<p class="Basic-Paragraph">7) за стационарно лечење и држање животиња:</p>
			<p class="Basic-Paragraph">(1) за смештај кућних љубимаца са најмање шест кавеза чија величина мора да одговара нормативу за одговарајућу врсту животиње,</p>
			<p class="Basic-Paragraph">(2) за интензивну негу,</p>
			<p class="Basic-Paragraph">(3) за припремање и чување хране.</p>
			<p class="Basic-Paragraph">Просторије из става 1. тачка 4) овог правилника морају да испуњавају услове из чл. 5. и 6. овог правилника.</p>
			<p class="bold">4. Ветеринарска клиника за остале животиње</p>
			<p class="clan">Члан 14.</p>
			<p class="Basic-Paragraph">Ветеринарска клиника за остале животиње мора да има следеће просторије, и то:</p>
			<p class="Basic-Paragraph">1) за пријем осталих животиња и њихових власника опремљену са најмање шест места за седење;</p>
			<p class="Basic-Paragraph">2) за смештај ветеринарских радника;</p>
			<p class="Basic-Paragraph">3) за пресвлачење и прање заштитне гардеробе запослених ветеринара са санитарним чвором, прибором за личну хигијену, као и орманима за одлагање прљаве заштитне гардеробе;</p>
			<p class="Basic-Paragraph">4) у амбулантном блоку:</p>
			<p class="Basic-Paragraph">(1) просторију за преглед, лечење и вештачко осемењавање животиња,</p>
			<p class="Basic-Paragraph">(2) просторију за смештај и чување лекова и медицинских средстава;</p>
			<p class="Basic-Paragraph">5) у хируршком блоку:</p>
			<p class="Basic-Paragraph">(1) просторију за чишћење, прање и стерилизацију инструмента и другог медицинског материјала са одговарајућом опремом за држање, прање и стерилизацију инструмената, дезинфекцију руку, гардеробним простором за смештај стерилне заштитне одеће, обуће, компреса и других медицинских средстава која се користе у хирургији,</p>
			<p class="Basic-Paragraph">(2) просторију за обављање хируршких операција – операциона сала која треба да има опрему за хируршку припрему пацијента и друга средства за рад, опрему и уређаје за спречавање потхлађивања оперисаних животиња, опрему за инхалациону анестезију, УВ лампу, рефлектор – покретну лампу интензитета 550 лукса или плафонско осветљење истог интензитета, као и стојницу за фиксацију животиња и струњачу и опрему за обарање копитара и говеда;</p>
			<p class="Basic-Paragraph">6) у блоку клиничке дијагностике:</p>
			<p class="Basic-Paragraph">(1) просторију за смештај приручне лабораторије,</p>
			<p class="Basic-Paragraph">(2) кабинет рендгенолошке дијагностике са одговарајућом дијагностичком и заштитном опремом. Рендгенски апарати треба да буду смештени у засебну и заштићену просторију, која је изграђена у складу са стандардима и прописима који важе за рад са затвореним изворима јонизујућег зрачења. У случају ако се користе преносиви, високофреквентни рендгенски апарати не морају се обезбедити посебне просторије;</p>
			<p class="Basic-Paragraph">7) за стационарно лечење и држање животиња:</p>
			<p class="Basic-Paragraph">(1) за смештај свиња и малих преживара са најмање шест боксева, а величина појединачног бокса мора да одговара нормативу за одговарајућу врсту животиње,</p>
			<p class="Basic-Paragraph">(2) за смештај животиња са најмање три одвојена бокса, а величина појединачног бокса мора да одговара нормативу за одговарајућу врсту животиње,</p>
			<p class="Basic-Paragraph">(3) за интензивну негу,</p>
			<p class="Basic-Paragraph">(4) за припремање и чување хране.</p>
			<p class="clan">Члан 15.</p>
			<p class="Basic-Paragraph">У ветеринарској клиници за кућне љубимце и ветеринарској клиници за остале животиње мора да постоји просторија за изолацију животиња оболелих од заразних болести или код којих постоји сумња да су оболеле од заразних болести и то за смештај најмање три животиње.</p>
			<p class="Basic-Paragraph">Просторија за изолацију животиња мора да буде изграђена у склопу објекта или уз објекат ветеринарске клинике.</p>
			<p class="Basic-Paragraph">У просторији из става 1. овог члана забрањује се међусобни контакт животиња.</p>
			<p class="clan">IV. УСЛОВИ У ПОГЛЕДУ ОПРЕМЕ И СРЕДСТАВА ЗА РАД</p>
			<p class="clan">Члан 16.</p>
			<p class="Basic-Paragraph">Ветеринарска амбуланта, ветеринарска станица и ветеринарска клиника морају да имају опрему и средства за рад утврђене у Листи опреме и средстава за рад ветеринарске амбуланте, Листи опреме и средстава за рад ветеринарске амбуланте за кућне љубимце и Листи опреме и средстава за рад ветеринарске станице, ветеринарске клинике за кућне љубимце и ветеринарске клинике за остале животиње, које су одштампане уз овај правилник и чине његов саставни део.</p>
			<p class="clan">Члан 17.</p>
			<p class="Basic-Paragraph">Ветеринарска амбуланта, ветеринарска станица и ветеринарска клиника мора да обезбеди редовно одржавање и тестирање опреме.</p>
			<p class="clan">Члан 18.</p>
			<p class="Basic-Paragraph">Возила којима се превозе контејнери са течним азотом морају имати пртљажник, односно простор за смештај контејнера, који је потпуно одвојен од возачког простора, са уређајем за фиксацију контејнера у превозу.</p>
			<p class="clan">V. УСЛОВИ У ПОГЛЕДУ СТРУЧНОГ КАДРА</p>
			<p class="clan">Члан 19.</p>
			<p class="Basic-Paragraph">Ветеринарска амбуланта може обављати ветеринарску делатност ако има у сталном радном односу запосленог најмање једног дипломираног ветеринара са лиценцом, као одговорно лице.</p>
			<p class="Basic-Paragraph">Ветеринарска станица може обављати ветеринарску делатност ако има у сталном радном односу запослена најмање три дипломирана ветеринара са лиценцом, од којих је једно одговорно лице, а ако обавља послове матичења животиња најмање једног дипломираног инжењера пољопривреде сточарског смера који се бави пословима матичења животиња.</p>
			<p class="Basic-Paragraph">Ветеринарска клиника може обављати ветеринарску делатност ако има у сталном радном односу запослена најмање четири дипломирана ветеринара са лиценцом, од којих је једно одговорно лице.</p>
			<p class="clan">Члан 20.</p>
			<p class="Basic-Paragraph">Ако ветеринарска станица обавља поједине стручне послове ветеринарске инспекције, и то: ветеринарско-санитарни преглед животиња одређених за клање, меса и производа животињског порекла пре стављања у промет, мора да има у сталном радном односу најмање једног дипломираног ветеринара који је похађао посебан програм стручног оспособљавања.</p>
			<p class="clan">Члан 21.</p>
			<p class="Basic-Paragraph">Ако ветеринарска амбуланта, ветеринарска станица и ветеринарска клиника обавља послове рендгенолошке дијагностике, мора да има у сталном радном односу најмање једног дипломираног ветеринара са завршеном специјалистичком обуком за обављање послова рендгенолошке дијагностике.</p>
			<p class="clan">Члан 22.</p>
			<p class="Basic-Paragraph">Ако ветеринарска амбуланта, ветеринарска станица и ветеринарска клиника обавља послове трихинелоскопске дијагностике, мора да има у сталном радном односу најмање једног дипломираног ветеринара са завршеном специјалистичком обуком за обављање послова трихинелоскопске дијагностике.</p>
			<p class="clan">Члан 23.</p>
			<p class="Basic-Paragraph">Даном ступања на снагу овог правилника престаје да важи Правилник о условима у погледу објеката, опреме и средстава за рад, као и у погледу стручног кадра које мора да испуњава правно лице за обављање ветеринарске делатности („Службени гласник РС”, број 42/06).</p>
			<p class="clan">Члан 24.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">Број 110-00-34/2018-09</p>
			<p class="potpis">У Београду, 15. марта 2018. године</p>
			<p class="potpis">Министар,</p>
			<p class="potpis"><span class="bold">Бранислав Недимовић,</span><span class="bold"> </span>с.р.</p>
			<p class="clan" style="text-align: right">Прилози</p>
			<p class="clan">ЛИСТА ОПРЕМЕ И СРЕДСТАВА ЗА РАД ВЕТЕРИНАРСКЕ АМБУЛАНТЕ</p>
			<p class="Basic-Paragraph">1. ПРОСТОРИЈА ЗА ПРИЈЕМ ЖИВОТИЊА КОЈЕ ЧЕКАЈУ НА ПРЕГЛЕД</p>
			<p class="Basic-Paragraph">1) радни сто и столица</p>
			<p class="Basic-Paragraph">2) орман за одлагање и чување документације који се може закључавати</p>
			<p class="Basic-Paragraph">3) орман за смештај гардеробе за сваког запосленог ветеринара</p>
			<p class="Basic-Paragraph">4) три места за седење за власнике и држаоце животиња</p>
			<p class="Basic-Paragraph">2. ПРОСТОРИЈА ЗА ПРЕГЛЕД, ЛЕЧЕЊЕ И ВЕШТАЧКО ОСЕМЕЊАВАЊЕ ЖИВОТИЊА</p>
			<p class="Basic-Paragraph">1) бели или безбојни метални сто за преглед животиња</p>
			<p class="Basic-Paragraph">2) прибор за спутавање и фиксирање животиња:</p>
			<p class="Basic-Paragraph">– брунда за говеда</p>
			<p class="Basic-Paragraph">– конопац за обарање говеда</p>
			<p class="Basic-Paragraph">– лула за коње</p>
			<p class="Basic-Paragraph">– сајла за фиксирање свиња</p>
			<p class="Basic-Paragraph">3) ормарић за инструменте</p>
			<p class="Basic-Paragraph">4) метални бубањ за стерилни завојни материјал</p>
			<p class="Basic-Paragraph">5) бубрежњаци (два комада) </p>
			<p class="Basic-Paragraph">6) ормарић за приручне лекове и медицинска средства</p>
			<p class="Basic-Paragraph">7) дигестивне сонде (два комада) </p>
			<p class="Basic-Paragraph">8) прибор за обележавање домаћих животиња</p>
			<p class="Basic-Paragraph">9) прибор за узимање и паковање материјала за лабораторијска испитивања</p>
			<p class="Basic-Paragraph">10) вага за мерење животиња од 0 до 50 или 100 килограма</p>
			<p class="Basic-Paragraph">11) рефлектор – покретна лампа интензитета 550 лукса</p>
			<p class="Basic-Paragraph">12) умиваоник или судопера са текућом топлом и хладном водом и уређај за дезинфекцију руку</p>
			<p class="Basic-Paragraph">13) затворена посуда за отпатке са ножном папучицом</p>
			<p class="Basic-Paragraph">14) бели мантили (два комада) </p>
			<p class="Basic-Paragraph">15) гумене чизме (два комада) </p>
			<p class="Basic-Paragraph">16) гумено црево за прање подова</p>
			<p class="Basic-Paragraph">3. ПРОСТОРИЈА ЗА ЧИШЋЕЊЕ, ПРАЊЕ И СТЕРИЛИЗАЦИЈУ МЕДИЦИНСКИХ ИНСТРУМЕНАТА</p>
			<p class="Basic-Paragraph">1) судопера са текућом топлом и хладном водом и уређајем за дезинфекцију руку</p>
			<p class="Basic-Paragraph">2) радни бели или безбојни метални сто</p>
			<p class="Basic-Paragraph">3) столица</p>
			<p class="Basic-Paragraph">4) стаклени орман за инструменте</p>
			<p class="Basic-Paragraph">5) стерилизатор за суву стерилизацију</p>
			<p class="Basic-Paragraph">6) стерилизатор за влажну стерилизацију</p>
			<p class="Basic-Paragraph">7) бели или безбојни покретни метални сто за инструменте (два комада) </p>
			<p class="Basic-Paragraph">8) затворена посуда за отпатке са ножном папучицом</p>
			<p class="Basic-Paragraph">9) комплет инструмената и прибора за секцију и патоанатомску дијагностику:</p>
			<p class="Basic-Paragraph">– гумене рукавице</p>
			<p class="Basic-Paragraph">– месарски нож</p>
			<p class="Basic-Paragraph">– равне маказе</p>
			<p class="Basic-Paragraph">– маказе за црева</p>
			<p class="Basic-Paragraph">– костотом</p>
			<p class="Basic-Paragraph">– тестера за кости</p>
			<p class="Basic-Paragraph">– длето</p>
			<p class="Basic-Paragraph">– чекић</p>
			<p class="Basic-Paragraph">– пластичне кесе, стаклене бочице и епрувете за узорковање патолошког материјала</p>
			<p class="Basic-Paragraph">– метална касета за стерилизацију инструмената</p>
			<p class="Basic-Paragraph">– теренски фрижидер</p>
			<p class="Basic-Paragraph">10) опрема и инструменти за лечење говеда, свиња, оваца и коза</p>
			<p class="Basic-Paragraph">– бризгалице (5, 10, 20 ccm) </p>
			<p class="Basic-Paragraph">– игле за бризгалице</p>
			<p class="Basic-Paragraph">– игле за вађење крви (говеда) </p>
			<p class="Basic-Paragraph">– игле за вађење крви (свиње) </p>
			<p class="Basic-Paragraph">– уринарни катетер за домаће животиње</p>
			<p class="Basic-Paragraph">– уринарни катетер за остале животиње</p>
			<p class="Basic-Paragraph">– метал детектор</p>
			<p class="Basic-Paragraph">– фонендоскоп – слушалице</p>
			<p class="Basic-Paragraph">– сонда за домаће животиње</p>
			<p class="Basic-Paragraph">– сонда за остале животиње (носна и желудачна – Нојманова и Тигесенова) </p>
			<p class="Basic-Paragraph">– термометар максимални</p>
			<p class="Basic-Paragraph">– трокар за домаће животиње</p>
			<p class="Basic-Paragraph">– трокар за остале животиње</p>
			<p class="Basic-Paragraph">11) опрема и инструменти за лечење коња, живине, домаћих животиња и дивљачи</p>
			<p class="Basic-Paragraph">– игле за вађење крви</p>
			<p class="Basic-Paragraph">– уринарни катетер за коње</p>
			<p class="Basic-Paragraph">12) опрема и инструменти за лечење стерилитета, породиљство и вештачко осемењавање животиња:</p>
			<p class="Basic-Paragraph">(1) за виме:</p>
			<p class="Basic-Paragraph">– кирета за сису</p>
			<p class="Basic-Paragraph">– ланцета</p>
			<p class="Basic-Paragraph">– дилататор</p>
			<p class="Basic-Paragraph">(2) за вештачко осемењавање:</p>
			<p class="Basic-Paragraph">– катетер за вештачко осемењавање говеда – за пајете и мини тубе</p>
			<p class="Basic-Paragraph">– катетер за вештачко осемењавање крмача</p>
			<p class="Basic-Paragraph">– спекулум цевасти</p>
			<p class="Basic-Paragraph">– водено купатило или уређај за отапање семена за вештачко осемењавање</p>
			<p class="Basic-Paragraph">– контејнери за чување дубоко замрзнутог семена</p>
			<p class="Basic-Paragraph">(3) инструменти за лечење стерилитета:</p>
			<p class="Basic-Paragraph">– катетер за интраутерину инфузију лекова (Гецеов и др.)</p>
			<p class="Basic-Paragraph">– жанет бризгалица од 500 ccт</p>
			<p class="Basic-Paragraph">– иригатор за утерус</p>
			<p class="Basic-Paragraph">(4) инструменти и опрема за порођај:</p>
			<p class="Basic-Paragraph">– оштре очне куке</p>
			<p class="Basic-Paragraph">– тупе очне куке</p>
			<p class="Basic-Paragraph">– порођајна ужад</p>
			<p class="Basic-Paragraph">– лаки увађач</p>
			<p class="Basic-Paragraph">– тешки увађач</p>
			<p class="Basic-Paragraph">– флеса затварач за вагину</p>
			<p class="Basic-Paragraph">13) хирургија</p>
			<p class="Basic-Paragraph">– скалпели: трбушасти, шиљасти или са променљивим сечивом</p>
			<p class="Basic-Paragraph">– хируршке, анатомске и коленасте хваталице</p>
			<p class="Basic-Paragraph">– велике и мале равне и савијене форцепсе за крвне судове</p>
			<p class="Basic-Paragraph">– равне и савијене хируршке маказе</p>
			<p class="Basic-Paragraph">– хируршке и анатомске пинцете</p>
			<p class="Basic-Paragraph">– игле за шивење</p>
			<p class="Basic-Paragraph">– ресорбтивни и нересорбтивни материјали за шивење</p>
			<p class="Basic-Paragraph">– „S” игла</p>
			<p class="Basic-Paragraph">– мали и велики иглодржачи</p>
			<p class="Basic-Paragraph">– „сера” клешта за кастрацију (два комада) </p>
			<p class="Basic-Paragraph">– емаскулатор</p>
			<p class="Basic-Paragraph">– прибор за шишање односно бријање длаке</p>
			<p class="Basic-Paragraph">– прибор за обраду папака и копита</p>
			<p class="Basic-Paragraph">– рајсери леви и десни</p>
			<p class="Basic-Paragraph">– отварачи за уста говеда и коња</p>
			<p class="Basic-Paragraph">– метална тацна за инструменте</p>
			<p class="Basic-Paragraph">– метална касета за стерилизацију хируршких инструмената</p>
			<p class="Basic-Paragraph">– један комплет, посебно сложених и стерилно чуваних инструмената за абдоминалну хирургију, и то за лапаратомију домаћих и осталих животиња, „царски рез” домаћих и осталих животиња, овариотомију домаћих животиња и руминотомију говеда</p>
			<p class="Basic-Paragraph">– отоскоп</p>
			<p class="Basic-Paragraph">4. ПРОСТОРИЈА ЗА СМЕШТАЈ И ЧУВАЊЕ ЛЕКОВА И МЕДИЦИНСКИХ СРЕДСТАВА</p>
			<p class="Basic-Paragraph">1) фрижидер запремине од најмање 120 литара</p>
			<p class="Basic-Paragraph">2) полице и ормани за чување лекова</p>
			<p class="clan">ЛИСТА ОПРЕМЕ И СРЕДСТАВА ЗА РАД ВЕТЕРИНАРСКЕ АМБУЛАНТЕ ЗА КУЋНЕ ЉУБИМЦЕ</p>
			<p class="Basic-Paragraph">1. ПРОСТОРИЈА ЗА ПРЕГЛЕД, ЛЕЧЕЊЕ И ВЕШТАЧКО ОСЕМЕЊАВАЊЕ ЖИВОТИЊА</p>
			<p class="Basic-Paragraph">1) бели или безбојни метални сто за преглед животиња</p>
			<p class="Basic-Paragraph">2) метални бубањ за стерилни завојни материјал</p>
			<p class="Basic-Paragraph">3) бубрежњаци (најмање два комада) </p>
			<p class="Basic-Paragraph">4) ормарић за приручне лекове и медицинска средства</p>
			<p class="Basic-Paragraph">5) прибор за обележавање домаћих животиња</p>
			<p class="Basic-Paragraph">6) прибор за узимање и паковање материјала за лабораторијска испитивања</p>
			<p class="Basic-Paragraph">7) вага за мерење животиња од 0 до 50 или 100 килограма</p>
			<p class="Basic-Paragraph">8) рефлектор – покретна лампа интензитета 550 лукса</p>
			<p class="Basic-Paragraph">9) умиваоник или судопера са текућом топлом и хладном водом и уређај за дезинфекцију руку</p>
			<p class="Basic-Paragraph">10) затворена посуда за отпатке са ножном папучицом</p>
			<p class="Basic-Paragraph">11) бели мантили (два комада) </p>
			<p class="Basic-Paragraph">12) гумено црево за прање подова</p>
			<p class="Basic-Paragraph">2. ПРОСТОРИЈА ЗА ЧИШЋЕЊЕ, ПРАЊЕ И СТЕРИЛИЗАЦИЈУ МЕДИЦИНСКИХ ИНСТРУМЕНАТА</p>
			<p class="Basic-Paragraph">1) судопера са текућом топлом и хладном водом и уређајем за дезинфекцију руку</p>
			<p class="Basic-Paragraph">2) радни бели или безбојни метални сто</p>
			<p class="Basic-Paragraph">3) столица</p>
			<p class="Basic-Paragraph">4) стаклени орман за инструменте</p>
			<p class="Basic-Paragraph">5) стерилизатор за суву стерилизацију</p>
			<p class="Basic-Paragraph">6) стерилизатор за влажну стерилизацију</p>
			<p class="Basic-Paragraph">7) бели или безбојни покретни метални сто за инструменте</p>
			<p class="Basic-Paragraph">8) затворена посуда за отпатке са ножном папучицом</p>
			<p class="Basic-Paragraph">9) комплет инструмената и прибора за секцију и патоанатомску дијагностику:</p>
			<p class="Basic-Paragraph">– гумене рукавице</p>
			<p class="Basic-Paragraph">– месарски нож</p>
			<p class="Basic-Paragraph">– равне маказе</p>
			<p class="Basic-Paragraph">– маказе за црева</p>
			<p class="Basic-Paragraph">– костотом</p>
			<p class="Basic-Paragraph">– тестера за кости</p>
			<p class="Basic-Paragraph">– длето</p>
			<p class="Basic-Paragraph">– чекић</p>
			<p class="Basic-Paragraph">– пластичне кесе, стаклене бочице и епрувете за узорковање патолошког материјала</p>
			<p class="Basic-Paragraph">– метална касета за стерилизацију инструмената</p>
			<p class="Basic-Paragraph">– теренски фрижидер</p>
			<p class="Basic-Paragraph">10) опрема и инструменти за лечење домаћих животиња</p>
			<p class="Basic-Paragraph">– бризгалице (5, 10, 20 ccm)</p>
			<p class="Basic-Paragraph">– игле за бризгалице</p>
			<p class="Basic-Paragraph">– уринарни катетер за домаће животиње</p>
			<p class="Basic-Paragraph">– фонендоскоп – слушалице</p>
			<p class="Basic-Paragraph">11) хирургија</p>
			<p class="Basic-Paragraph">– скалпели: трбушасти, шиљасти или са променљивим сечивом</p>
			<p class="Basic-Paragraph">– хируршке, анатомске и коленасте хваталице</p>
			<p class="Basic-Paragraph">– велике и мале равне и савијене форцепсе за крвне судове</p>
			<p class="Basic-Paragraph">– равне и савијене хируршке маказе</p>
			<p class="Basic-Paragraph">– хируршке и анатомске пинцете</p>
			<p class="Basic-Paragraph">– игле за шивење</p>
			<p class="Basic-Paragraph">– ресорбтивни и нересорбтивни материјали за шивење</p>
			<p class="Basic-Paragraph">– мали и велики иглодржачи</p>
			<p class="Basic-Paragraph">– прибор за шишање односно бријање длаке</p>
			<p class="Basic-Paragraph">– метална тацна за инструменте</p>
			<p class="Basic-Paragraph">– метална касета за стерилизацију хируршких инструмената</p>
			<p class="Basic-Paragraph">– један комплет посебно сложених и стерилно чуваних инструмената за абдоминалну хирургију, и то за лапаратомију домаћих животиња, „царски рез” домаћих животиња, овариотомију домаћих животиња</p>
			<p class="Basic-Paragraph">– отоскоп</p>
			<p class="Basic-Paragraph">3. ПРОСТОРИЈА ЗА СМЕШТАЈ И ЧУВАЊЕ ЛЕКОВА И МЕДИЦИНСКИХ СРЕДСТАВА</p>
			<p class="Basic-Paragraph">1) фрижидер запремине од најмање 120 литара</p>
			<p class="Basic-Paragraph">2) полице и ормани за чување лекова</p>
			<p class="clan">ЛИСТА ОПРЕМЕ И СРЕДСТАВА ЗА РАД ВЕТЕРИНАРСКЕ СТАНИЦЕ, ВЕТЕРИНАРСКЕ КЛИНИКЕ ЗА КУЋНЕ ЉУБИМЦЕ И ВЕТЕРИНАРСКЕ КЛИНИКЕ ЗА ОСТАЛЕ ЖИВОТИЊЕ</p>
			<p class="Basic-Paragraph">1. ПРОСТОРИЈА ЗА ПРЕГЛЕД, ЛЕЧЕЊЕ И ВЕШТАЧКО ОСЕМЕЊАВАЊЕ ЖИВОТИЊА</p>
			<p class="Basic-Paragraph">1) бели или безбојни метални сто за преглед животиња</p>
			<p class="Basic-Paragraph">2) прибор за спутавање и фиксирање животиња</p>
			<p class="Basic-Paragraph">– брунда за говеда</p>
			<p class="Basic-Paragraph">– конопац за обарање говеда</p>
			<p class="Basic-Paragraph">– лула за коње</p>
			<p class="Basic-Paragraph">– сајла за фиксирање свиња</p>
			<p class="Basic-Paragraph">3) ормарић за инструменте</p>
			<p class="Basic-Paragraph">4) метални бубањ за стерилни завојни материјал</p>
			<p class="Basic-Paragraph">5) бубрежњаци (два комада) </p>
			<p class="Basic-Paragraph">6) ормарић за приручне лекове и медицинска средства</p>
			<p class="Basic-Paragraph">7) дигестивне сонде (два комада) </p>
			<p class="Basic-Paragraph">8) прибор за обележавање домаћих и осталих животиња</p>
			<p class="Basic-Paragraph">9) прибор за узимање и паковање материјала за лабораторијска испитивања</p>
			<p class="Basic-Paragraph">10) вага за мерење животиња 0 до 50 или 100 килограма</p>
			<p class="Basic-Paragraph">11) рефлектор – покретна лампа од 550 лукса</p>
			<p class="Basic-Paragraph">12) судопера са текућом топлом и хладном водом и уређај за дезинфекцију руку</p>
			<p class="Basic-Paragraph">13) затворена посуда за отпатке са ножном папучицом</p>
			<p class="Basic-Paragraph">14) бели мантили (шест комада) </p>
			<p class="Basic-Paragraph">15) гумене чизме (три комада) </p>
			<p class="Basic-Paragraph">16) гумено црево за прање подова</p>
			<p class="Basic-Paragraph">2. ПРОСТОРИЈА ЗА ЧИШЋЕЊЕ, ПРАЊЕ И СТЕРИЛИЗАЦИЈУ МЕДИЦИНСКИХ ИНСТРУМЕНАТА</p>
			<p class="Basic-Paragraph">1) судопера са текућом топлом и хладном водом и уређајем за дезинфекцију руку</p>
			<p class="Basic-Paragraph">2) радни бели или безбојни метални сто</p>
			<p class="Basic-Paragraph">3) столица</p>
			<p class="Basic-Paragraph">4) стаклени орман за инструменте</p>
			<p class="Basic-Paragraph">5) стерилизатор за суву стерилизацију</p>
			<p class="Basic-Paragraph">6) стерилизатор за влажну стерилизацију</p>
			<p class="Basic-Paragraph">7) бели или безбојни покретни метални сто за инструменте (два комада) </p>
			<p class="Basic-Paragraph">8) затворена посуда за отпатке са ножном папучицом</p>
			<p class="Basic-Paragraph">9) комплет инструмената и прибора за секцију и патоанатомску дијагностику:</p>
			<p class="Basic-Paragraph">– гумене рукавице</p>
			<p class="Basic-Paragraph">– месарски нож</p>
			<p class="Basic-Paragraph">– равне маказе</p>
			<p class="Basic-Paragraph">– маказе за црева</p>
			<p class="Basic-Paragraph">– костотом</p>
			<p class="Basic-Paragraph">– тестера за кости</p>
			<p class="Basic-Paragraph">– длето</p>
			<p class="Basic-Paragraph">– чекић</p>
			<p class="Basic-Paragraph">– пластичне кесе, стаклене бочице и епрувете за узорковање патолошког материјала</p>
			<p class="Basic-Paragraph">– метална касета за стерилизацију инструмената</p>
			<p class="Basic-Paragraph">– теренски фрижидер (три комада) </p>
			<p class="Basic-Paragraph">10) опрема и инструменти за лечење говеда, свиња, оваца и коза</p>
			<p class="Basic-Paragraph">– бризгалице (5, 10, 20 ccm) </p>
			<p class="Basic-Paragraph">– игле за бризгалице</p>
			<p class="Basic-Paragraph">– игле за туберкулизацију</p>
			<p class="Basic-Paragraph">– игле за вађење крви (говеда) </p>
			<p class="Basic-Paragraph">– игле за вађење крви (свиње) </p>
			<p class="Basic-Paragraph">– уринарни катетер за домаће животиње</p>
			<p class="Basic-Paragraph">– уринарни катетер за остале животиње</p>
			<p class="Basic-Paragraph">– кутиметар (три комада) </p>
			<p class="Basic-Paragraph">– метал детектор</p>
			<p class="Basic-Paragraph">– фонендоскоп – слушалице (три комада) </p>
			<p class="Basic-Paragraph">– сонда за домаће животиње</p>
			<p class="Basic-Paragraph">– сонда за остале животиње (носна и желудачна – Нојманова и Тигесенова) </p>
			<p class="Basic-Paragraph">– термометар максимални (три комада) </p>
			<p class="Basic-Paragraph">– трокар за домаће животиње</p>
			<p class="Basic-Paragraph">– трокар за остале животиње (три комада) </p>
			<p class="Basic-Paragraph">– шприц за туберкулинизацију (три комада) </p>
			<p class="Basic-Paragraph">– тестатор за дијагностику поремећаја секреције (три комада) </p>
			<p class="Basic-Paragraph">11) опрема и инструменти за лечење коња, живине, малих животиња и дивљачи</p>
			<p class="Basic-Paragraph">– игле за вађење крви</p>
			<p class="Basic-Paragraph">– уринарни катетер за коње</p>
			<p class="Basic-Paragraph">12) опрема и инструменти за лечење стерилитета, порођај и вештачко осемењавање животиња</p>
			<p class="Basic-Paragraph">(1) за виме:</p>
			<p class="Basic-Paragraph">– кирете за сису</p>
			<p class="Basic-Paragraph">– ланцете</p>
			<p class="Basic-Paragraph">– дилататори</p>
			<p class="Basic-Paragraph">(2) за вештачко осемењавање:</p>
			<p class="Basic-Paragraph">– катетери за вештачко осемењавање говеда – за пајете и мини тубе (два комада)</p>
			<p class="Basic-Paragraph">– катетери за вештачко осемењавање крмача (два комада)</p>
			<p class="Basic-Paragraph">– спекулум цевасти</p>
			<p class="Basic-Paragraph">– водено купатило или уређај за отапање семена за вештачко осемењавање</p>
			<p class="Basic-Paragraph">– контејнери за чување дубоко замрзнутог семена (два комада)</p>
			<p class="Basic-Paragraph">(3) инструменти за лечење стерилитета:</p>
			<p class="Basic-Paragraph">– катетер за интраутерину инфузију лекова (Гецеов и др.)</p>
			<p class="Basic-Paragraph">– жанет бризгалица од 500 ccт</p>
			<p class="Basic-Paragraph">– иригатор за утерус</p>
			<p class="Basic-Paragraph">(4) инструменти и опрема за порођај:</p>
			<p class="Basic-Paragraph">– оштре очне куке</p>
			<p class="Basic-Paragraph">– тупе очне куке</p>
			<p class="Basic-Paragraph">– порођајна ужад</p>
			<p class="Basic-Paragraph">– лаки увађач</p>
			<p class="Basic-Paragraph">– тешки увађач</p>
			<p class="Basic-Paragraph">– флеса затварач за вагину</p>
			<p class="Basic-Paragraph">13) хирургија</p>
			<p class="Basic-Paragraph">– скалпели трбушасти, шиљасти или са променљивим сечивом</p>
			<p class="Basic-Paragraph">– хируршке, анатомске и коленасте хваталице</p>
			<p class="Basic-Paragraph">– велике и мале равне и савијене форцепсе за крвне судове</p>
			<p class="Basic-Paragraph">– равне и савијене хируршке маказе</p>
			<p class="Basic-Paragraph">– хируршке и анатомске пинцете</p>
			<p class="Basic-Paragraph">– игле за шивење</p>
			<p class="Basic-Paragraph">– ресорбтивни и нересорбтивни материјали за шивење</p>
			<p class="Basic-Paragraph">– „S” игле (три комада) </p>
			<p class="Basic-Paragraph">– мали и велики иглодржачи</p>
			<p class="Basic-Paragraph">– „сера” клешта за кастрацију (два комада) </p>
			<p class="Basic-Paragraph">– емаскулатор</p>
			<p class="Basic-Paragraph">– прибор за шишање односно бријање длаке</p>
			<p class="Basic-Paragraph">– прибор за обраду папака и копита</p>
			<p class="Basic-Paragraph">– рајсери леви и десни</p>
			<p class="Basic-Paragraph">– отварачи за уста говеда и коња</p>
			<p class="Basic-Paragraph">– две металне тацне за инструменте</p>
			<p class="Basic-Paragraph">– две металне касете за стерилизацију хируршких инструмената – један комплет посебно сложених и стерилно чуваних инструмената за абдоминалну хирургију, и то за лапаратомију малих и великих животиња, „царски рез” малих и великих животиња, овариотомију малих животиња и руминотомију говеда</p>
			<p class="Basic-Paragraph">– отоскоп</p>
			<p class="Basic-Paragraph">3. ПРИРУЧНА ЛАБОРАТОРИЈА</p>
			<p class="Basic-Paragraph">1) микроскоп имерзиони са сопственим извором светла</p>
			<p class="Basic-Paragraph">2) опрема за основну екто-и ендо-паразитолошку дијагностику (Петријеве шоље, епрувете, стаклене чаше, ерленмајер боце, стаклене перле, стаклени штапићи, пипете, мензура, покровна стакла, микроскопска стакла) </p>
			<p class="Basic-Paragraph">3) опрема за трихинелоскопски преглед</p>
			<p class="Basic-Paragraph">4) фрижидер запремине 120 литара са комором за дубоко замрзавање</p>
			<p class="Basic-Paragraph">5) лонац под притиском за нешкодљиво уништавање патолошког материјала</p>
			<p class="Basic-Paragraph">6) ормарић за смештај лабораторијске опреме</p>
			<p class="Basic-Paragraph">4. ПРОСТОРИЈА ЗА СМЕШТАЈ И ЧУВАЊЕ ЛЕКОВА И МЕДИЦИНСКИХ СРЕДСТАВА&nbsp;</p>
			<p class="Basic-Paragraph">1) фрижидер запремине од најмање 120 литара</p>
			<p class="Basic-Paragraph">2) полице и ормари за чување лекова</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
			<p class="Basic-Paragraph">На основу члана 121. став 3. Закона о основама образовања и васпитања („Службени гласник РС”, бр. 88/17 и 27/18 – др. закон),</p>
			<p class="Basic-Paragraph">Министар просвете, науке и технолошког развоја и министар државне управе и локалне самоуправе, споразумно доносе</p>
			<p class="odluka-zakon">ПРАВИЛНИК</p>
			<p class="odluka-zakon">о општинском савету родитеља </p>
			<p class="centar">"Службени гласник РС", број 72 од 28. септембра 
			2018.</p>
			<p class="bold">Предмет правилника</p>
			<p class="clan">Члан 1.</p>
			<p class="Basic-Paragraph">Овим правилником прописују се ближи услови у вези начина рада општинског савета родитеља који се односе на оснивање, састав, избор и дужину мандата чланова, сарадњу са другим органима и начин рада (у даљем тексту: Општински савет).</p>
			<p class="clan">Члан 2.</p>
			<p class="Basic-Paragraph">Савет родитеља сваке васпитно-образовне и образовно-васпитне установе (у даљем тексту: установа) која има седиште на територији јединице локалне самоуправе односно подручју градске општине (у даљем тексту: општина) предлаже свог представника и његовог заменика за Општински савет.</p>
			<p class="Basic-Paragraph">Уколико на територији општине има више од 20 установа образовања и васпитања, Општински савет може да се организује по нивоима образовања, и то:</p>
			<p class="Basic-Paragraph">1) Општински савет родитеља предшколских установа;</p>
			<p class="Basic-Paragraph">2) Општински савет родитеља основних школа;</p>
			<p class="Basic-Paragraph">3) Општински савет родитеља средњих школа.</p>
			<p class="bold">Именовање и дужина мандата чланова Општинског савета</p>
			<p class="clan">Члан 3.</p>
			<p class="Basic-Paragraph">Представника родитеља и његовог заменика у Општинском савету, савет родитеља установе предлаже сваке радне, односно школске године, у року од 15 дана од дана именовања чланова савета родитеља у установи, а најкасније до првог октобра текуће радне, односно школске године.</p>
			<p class="Basic-Paragraph">Савет родитеља установе предлог из става 1. овог члана доставља директору установе, који о томе доноси одлуку.</p>
			<p class="Basic-Paragraph">Одлуку из става 2. овог члана директор доставља скупштини општине. </p>
			<p class="Basic-Paragraph">Скупштина надлежне општине у року од 15 дана од дана пријема одлуке из става 2. овог члана, именује чланове Општинског савета. </p>
			<p class="Basic-Paragraph">Општински савет има председника и заменика председника, које бирају чланови већином гласова од укупног броја чланова Општинског савета.</p>
			<p class="Basic-Paragraph">Председник, заменик председника и чланови Општинског савета послове из своје надлежности обављају без накнаде.</p>
			<p class="bold">Престанак мандата члана Општинског савета</p>
			<p class="clan">Члан 4.</p>
			<p class="Basic-Paragraph">Мандат члана Општинског савета престаје:</p>
			<p class="Basic-Paragraph">1) истеком мандата;</p>
			<p class="Basic-Paragraph">2) на лични захтев;</p>
			<p class="Basic-Paragraph">3) одлуком савета родитеља;</p>
			<p class="Basic-Paragraph">4) укидањем установе која га је изабрала;</p>
			<p class="Basic-Paragraph">5) ако његово дете више не похађа установу која га је изабрала.</p>
			<p class="bold">Извештај о раду</p>
			<p class="clan">Члан 5.</p>
			<p class="Basic-Paragraph">Општински савет сачињава полугодишњи извештај о свом раду и доставља га установaма за које је тај Општински савет именован и скупштини општине.</p>
			<p class="Basic-Paragraph">Општински савет извештај о свом раду доставља и чешће на захтев установе из става 1. овог члана односно скупштине општине. </p>
			<p class="bold">Начин рада </p>
			<p class="clan">Члан 6. </p>
			<p class="Basic-Paragraph">Општински савет ради на седницама.</p>
			<p class="Basic-Paragraph">Општински савет на првој седници бира председника и заменика председника.</p>
			<p class="Basic-Paragraph">Председник Општинског савета представља Општински савет, сазива и руководи седницама, потписује акта и обавља друге послове у складу са законом и Статутом општине, планом рада и прописима из области образовања и васпитања. </p>
			<p class="Basic-Paragraph">Изузетно, председник Општинског савета, заказаће седницу Општинског савета на захтев установе која има свог представника у том општинском савету, као и на захтев скупштине општине.</p>
			<p class="Basic-Paragraph">Савет доноси одлуке већином гласова укупног броја чланова Општинског савета.</p>
			<p class="bold">Сарадња са другим органима</p>
			<p class="clan">Члан 7.</p>
			<p class="Basic-Paragraph">Приликом обављања послова из своје надлежности, Општински савет сарађује са органима локалне самоуправе и министарством надлежним за послове образовања и васпитања.</p>
			<p class="Basic-Paragraph">Oргани општине дужни су да на захтев Општинског савета доставе податке и информације из своје надлежности које доприносе унапређивању образовања и васпитања, а које су од значаја за рад Општинског савета.</p>
			<p class="Basic-Paragraph">Општински савет сарађује и са другим органима, организацијама и установама, које обављају делатност у области образовања и васпитања, здравствене заштите, социјалне заштите, културе, науке, спорта, безбедности саобраћаја, заштите и унапређивања права детета и људских права и другим областима од значаја за унапређивање образовања и васпитања деце и ученика.</p>
			<p class="Basic-Paragraph">У циљу унапређивања свог рада и размене искустава општински савети више општина могу да остварују различите видове сарадње.</p>
			<p class="bold">Јавност рада</p>
			<p class="clan">Члан 8.</p>
			<p class="Basic-Paragraph">Седнице Општинског савета су јавне.</p>
			<p class="Basic-Paragraph">Уколико интереси деце и ученика захтевају искључивање јавности са седнице, Општински савет може донети одлуку да се јавност искључи. </p>
			<p class="Basic-Paragraph">Седницама Општинског савета могу присуствовати представници општинских органа, представници родитеља, ученика, средстава јавног информисања и друга заинтересована правна и физичка лица.</p>
			<p class="Basic-Paragraph">Општински савет је дужан да донете одлуке доставља савету родитеља сваке установе која има седиште на територији општине, као и скупштини општине, у року од осам дана од дана њиховог доношења.</p>
			<p class="Basic-Paragraph">Општински савет, у складу са могућностима установа и општине, на званичној интернет страници установе и општине информише јавност о реализованим активностима.</p>
			<p class="clan">Члан 9.</p>
			<p class="Basic-Paragraph">Служба општинске управе задужена за скупштинске послове општине обавља административно-техничке послове потребне за рад Општинског савета.</p>
			<p class="Basic-Paragraph">Средства потребна за обављање послова Општинског савета (канцеларијски материјал и сл.) обезбеђују се у буџету општине, у складу са законом. </p>
			<p class="bold">Прелазне и завршне одредбе </p>
			<p class="clan">Члан 10.</p>
			<p class="Basic-Paragraph">Општински савети који су образовани у оквиру пилот пројекта Тима за социјално укључивање и смањење сиромаштва Владе, могу наставити са радом, при чему су дужни да своју организацију и рад ускладе са одредбама овог правилника. </p>
			<p class="bold">Ступање на снагу</p>
			<p class="clan">Члан 11.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">Број 110-00-00519/2018-04</p>
			<p class="potpis">У Београду, 14. августа 2018. године</p>
			<p class="potpis">Министар просвете, науке и технолошког развоја,</p>
			<p class="potpis"><span class="bold">Младен Шарчевић, </span>с.р.</p>
			<p class="potpis">Број 110-00-00142/2018-24</p>
			<p class="potpis">У Београду, 14. августа 2018. године</p>
			<p class="potpis">Министар државне управе и локалне самоуправе,</p>
			<p class="potpis"><span class="bold">Бранко Ружић, </span>с.р.</p>
	</div>


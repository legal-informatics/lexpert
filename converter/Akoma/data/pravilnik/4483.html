


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p class="redakcijskipreciscentekst">Редакцијски пречишћен текст</p>
				<p>&nbsp;</p>
				<p>&nbsp;</p>
				<p>На основу члана 12. став 9. Закона о порезу на додату вредност („Службени гласник РС”, бр. 84/04, 86/04 – исправка, 61/05, 61/07, 93/12, 108/13, 68/14 – др. закон, 142/14, 83/15 и 108/16), </p>
				<p>Министар финансија доноси</p>
				<p class="odluka-zakon">ПРАВИЛНИК</p>
				<p class="odluka-zakon">о утврђивању услуга предаје јела и пића за конзумацију на лицу места за сврху одређивања места промета услуга, у смислу Закона о порезу на додату вредност</p>
				<p class="auto-style1">"Службени гласник РС", бр. 21 од 10. 
				марта 2017, 41 од 28. априла 2017.</p>
				<p class="clan">Члан 1.</p>
				<p>Овим правилником ближе се уређује шта се, у смислу члана 12. став 6. тачка 4) подтачка (5) Закона о порезу на додату вредност („Службени гласник РС”, бр. 84/04, 86/04 – исправка, 61/05, 61/07, 93/12, 108/13, 68/14 – др. закон, 142/14, 83/15 и 108/16 – у даљем тексту: Закон), сматра услугама предаје јела и пића за конзумацију на лицу места.</p>
				<p class="clan">Члан 2.</p>
				<p>Услугама предаје јела и пића за конзумацију на лицу места, у смислу члана 12. став 6. тачка 4) подтачка (5) Закона, сматрају се услуге предаје припремљене или неприпремљене хране, пића или хране и пића, за људску потрошњу, уз додатне услуге које омогућавају њихову тренутну потрошњу (сервирање, послуживање и др.), независно од тога да ли се конзумација врши у угоститељском објекту у којем је храна припремљена, у угоститељском објекту у којем храна није припремљена, у пословном или стамбеном простору примаоца услуга или на другом месту.</p>
				<p>Предаја хране, пића, или хране и пића, са или без превоза, али без додатних услуга које омогућавају њихову тренутну потрошњу, не сматра се услугом предаје јела и пића за конзумацију на лицу места из става 1. овог члана, већ се сматра испоруком добара.</p>
				<p class="v2-clan-left-1">Додатним услугама које омогућавају 
				тренутну потрошњу хране и пића, у смислу ст. 1. и 2. овог члана, 
				не сматрају се услуге сервирања и послуживања хране и пића у 
				објекту пекаре.</p>
				<p class="hide-change">*Службени гласник РС, број 41/2017</p>
				<p class="clan">Члан 3.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”, а примењиваће се од 1. априла 2017. године.</p>
				<p class="potpis">Број 110-00-99/2017-04</p>
				<p class="potpis">У Београду, 6. марта 2017. године</p>
				<p class="potpis">Министар, </p>
				<p class="potpis">др <span class="bold">Душан Вујовић, </span>с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p>На основу члана 63. став 4. Закона о безбедности и интероперабилности железнице („Службени гласник РС”, бр. 104/13, 66/15 – др. закон и 92/15),</p>
				<p>Директор Дирекције за железнице доноси</p>
				<p>&nbsp;</p>
				<p class="odluka-zakon">ПРАВИЛНИК</p>
				<p class="naslov">о условима за вршење послова одржавања сигнално-сигурносних уређаја</p>
				<p class="auto-style1">"Службени гласник РС", број 61 од 7. јула 
				2016.</p>
				<p class="naslov">&nbsp;</p>
				<p class="clan">Члан 1.</p>
				<p>Овим правилником прописују се услови које управљач железничке инфраструктуре и други привредни субјекти који врше одржавање сигнално-сигурносних уређаја (у даљем тексту: СС уређаји) морају испуњавати за вршење тих послова.</p>
				<p class="clan">Члан 2.</p>
				<p>Управљач железничке инфраструктуре и други привредни субјекти који врше одржавање СС уређаја и њихових делова, у зависности од врсте и типа уређаја које одржавају и величине деонице пруге коју одржавају, морају испуњавати следеће услове:</p>
				<p>1) да су уписани у Регистар привредних субјеката;</p>
				<p>2) да су осигурани код осигуравајућег друштва за штету коју би обављањем делатности могли учинити наручиоцу посла;</p>
				<p>3) да имају интерни акт којим се прописује:</p>
				<p>(1) унутрашња организација предузећа,</p>
				<p>(2) главне активности предузећа,</p>
				<p>(3) систематизација радних места са описом послова на одржавању СС уређаја;</p>
				<p>4) да имају акт о заштити и безбедности запослених и лица ангажованих ван радног односа;</p>
				<p>5) да имају потребан број запослених или лица ангажованих ван радног односа и то:</p>
				<p>(1) најмање једног дипломираног инжењера електротехнике или електронике са минимум пет година радног искуства на пројектовању, изградњи или одржавању СС уређаја,</p>
				<p>(2) најмање једно лице са завршеном средњом школом електро или машинског смера са минимум три године радног искуства на одржавању СС уређаја;</p>
				<p>6) да лица наведена у тачки 5) овог члана испуњавају захтеве у вези са стручном оспособљеношћу и здравственом способношћу прописане законом којим се уређује безбедност и интероперабилност железнице – остали запослени и лица ангажована ван радног односа која не испуњавају захтеве у вези са стручном оспособљеношћу и здравственом способношћу прописане законом којим се уређује безбедност и интероперабилност железнице могу обављати одређене послове на одржавању само уз пратњу и надзор лица које испуњава те услове;</p>
				<p>7) да поседују алате, мерне инструменте и средства неопходна за мерење и одржавање СС уређаја;</p>
				<p>8) да су мерни инструменти контролисани у складу са прописом којим се уређују врсте мерила за која је обавезно оверавање и временски интервали њиховог периодичног оверавања;</p>
				<p>9) да су одредили начин вођења и чувања документације о извршеном одржавању.</p>
				<p class="clan">Члан 3.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis">Број 340-41-4/2016</p>
				<p class="auto-style2">У Београду, 29. јуна 2016. године</p>
				<p class="auto-style2">Директор, </p>
				<p class="auto-style2">мр <span class="bold">Петар Одоровић,</span> с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

				<p class="redakcijskipreciscentekst" style="line-height: 150%; margin-top: 0">
				Редакцијски пречишћен текст</p>
				<p class="viza" style="line-height: 150%; margin-top: 0">&nbsp;</p>
				<p class="viza" style="line-height: 150%; margin-top: 0">&nbsp;</p>
				<p class="viza" style="line-height: 150%; margin-top: 0">На основу члана 265. и члана 237. тачка 3. Закона о ваздушном саобраћају („Службени гласник РС”, број 73/10),</p>
				<p style="line-height: 150%; margin-top: 0">Управни одбор Директората цивилног ваздухопловства Републике Србије доноси</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
				<p class="odluka-zakon" style="line-height: 150%; margin-top: 0">о инспекцији комисије у области обезбеђивања у цивилном ваздухопловству</p>
				<p class="bold" style="line-height: 150%; margin-top: 0">
				<span lang="sr" style="font-weight: 400">"Службени гласник РС", 
				бр</span><span style="font-weight: 400">.</span><span lang="sr" style="font-weight: 400"> 19 од 18. марта 2011</span><span style="font-weight: 400">, 
				103 од 26. децембра 2018.</span></p>
	<p class="bold" style="line-height: 150%; margin-top: 0">Предмет овог правилника</p>
	<p class="clan" style="line-height: 150%; margin-top: 0">Члан 1.</p>
				<p style="line-height: 150%; margin-top: 0">1. Овим правилником утврђује се начин на који Комисија Европске уније спроводи инспекцију у области обезбеђивања у цивилном ваздухопловству.</p>
				<p style="line-height: 150%; margin-top: 0" class="v2-clan-left-1">
				2. Овим правилником преузима се Уредба Комисије (ЕУ) број 
				72/2010 од 26. јануара 2010. године о спровођењу инспекције у 
				области обезбеђивања у ваздухопловству, измењена и допуњена 
				Спроведбеном уредбом Комисије (ЕУ) број 2016/472 од 31. марта 
				2016. године, којом се мења Уредба (ЕУ) број 72/2010 у погледу 
				дефиниције израза „инспектор Комисијеˮ.</p>
				<p style="line-height: 150%; margin-top: 0">3. Уредба Комисије (ЕУ) бр. 72/2010 даје се у Прилогу овог правилника.</p>
				<p style="line-height: 150%; margin-top: 0" class="hide-change">
				*Службени гласник РС, број 103/2018</p>
	<p class="bold" style="line-height: 150%; margin-top: 0">Значење појединих појмова у овом правилнику</p>
	<p class="clan" style="line-height: 150%; margin-top: 0">Члан 2.</p>
				<p style="line-height: 150%; margin-top: 0">1. „ECAA спoразум” означава Мултилатерални споразум између Европске заједнице и њених држава чланица, Републике Албаније, Босне и Херцеговине, Републике Бугарске, Републике Хрватске, Бивше Југословенске Републике Македоније, Републике Исланд, Републике Црне Горе, Краљевине Норвешке, Румуније, Републике Србије и Мисије привремене управе Уједињених нација на Косову (у складу са Резолуцијом Савета безбедности УН 1244 од 10. јуна 1999) о успостављању Заједничког европског ваздухопловног подручја.</p>
				<p style="line-height: 150%; margin-top: 0">2. Појмови „Заједница” „прописи Заједнице”, и „држава чланица” који се користе у Прилогу овог правилника тумаче се сагласно тачкама 2. и 3. Анекса II ECAA споразума и одговарајућим одредбама Лисабонског уговора којим се мења и допуњује Уговор о Европској унији и Уговор о оснивању Европске заједнице.</p>
				<p style="line-height: 150%; margin-top: 0">3. Појмови „одговарајући орган” и „одговарајући орган државе чланице” који се користе у Прилогу овог правилника тумаче се као Директорат цивилног ваздухопловства Републике Србије.</p>
	<p class="bold" style="line-height: 150%; margin-top: 0">Прелазне и завршне одредбе</p>
	<p class="clan" style="line-height: 150%; margin-top: 0">Члан 3.</p>
				<p style="line-height: 150%; margin-top: 0">Даном ступања на снагу овог правилника престаје да важи Правилник о инспекцији Комисије у области заштите у цивилном ваздухопловству („Службени гласник РС”, број 14/10).</p>
	<p class="clan" style="line-height: 150%; margin-top: 0">Члан 4.</p>
				<p style="line-height: 150%; margin-top: 0">Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p style="line-height: 150%; margin-top: 0">&nbsp;</p>
	<p style="line-height: 150%; margin-top: 0">&nbsp;</p>
				<p class="potpis" style="line-height: 150%; margin-top: 0">Број 1/0-01-0002/2011-0007</p>
				<p class="potpis" style="line-height: 150%; margin-top: 0">У Београду, 3. марта 2011. године</p>
				<p class="potpis" style="line-height: 150%; margin-top: 0">Управни одбор </p>
				<p class="potpis" style="line-height: 150%; margin-top: 0">Председник,</p>
				<p class="potpis" style="line-height: 150%; margin-top: 0"><b>Милутин Мркоњић, 
				</b>с.р.</p>
	<p class="potpis">&nbsp;</p>
	<p class="potpis"><b>ПРИЛОГ</b></p>
				<p class="bold">Уредба Комисије (ЕУ) бр. 72/2010 од 26. јануара 2010. године о спровођењу инспекције у области обезбеђивања<br>у ваздухопловству</p>
				<p class="clan">ПОГЛАВЉЕ I</p>
				<p class="clan">ПРЕДМЕТ И ДЕФИНИЦИЈЕ</p>
				<p class="bold">Предмет</p>
				<p class="clan">Члан 1.</p>
				<p>Овом уредбом прописује се процедура по којој Комисија спроводи инспекцију којом се прати како државе чланице примењују Уредбу (ЕЗ) 300/2008. Инспекција Комисије обухвата одговарајуће органе државе чланице и изабране аеродроме, оператере и субјекте који примењују стандарде обезбеђивања у ваздухопловству. Инспекција се спроводи на прегледан (транспарентан), делотворан, усклађен и конзистентан (доследан) начин.</p>
				<p class="bold">Дефиниције</p>
				<p class="v2-clan-1">Члан 2.</p>
				<p class="v2-clan-left-1">Поједини изрази који се користе у овој 
				уредби имају следеће значење:</p>
				<p class="v2-clan-left-1">1) <span class="italik">одговарајући 
				орган</span> је национални орган кога држава чланица именује 
				сагласно члану 9. Уредбе (EЗ) број 300/2008;</p>
				<p class="v2-clan-left-1">2) <span class="italik">инспекција 
				Комисије </span>је испитивање у коме инспектори Комисије 
				прегледају постојеће мере, процедуре и структуре у области 
				контроле квалитета и обезбеђивања у цивилном ваздухопловству, да 
				би се утврдио ниво усклађености са Уредбом (EЗ) број 300/2008;</p>
				<p class="v2-clan-left-1">3) <span class="italik">инспектор 
				Комисије </span>је лице које је Комисија изабрала да учествује у 
				инспекцијама Комисије и које је грађанин Уније или држављанин 
				државе чланице Европског удружења слободне трговине (EFTA), a 
				кога запошљава:</p>
				<p class="v2-clan-left-1">– Комисија,</p>
				<p class="v2-clan-left-1">– држава чланица Уније, као 
				националног проверивача,</p>
				<p class="v2-clan-left-1">– држава чланица EFTA, као лице 
				овлашћено за спровођење активности праћења усклађености на 
				националном нивоу у име те државе чланице,</p>
				<p class="v2-clan-left-1">– Надзорни орган EFTA,</p>
				<p class="v2-clan-left-1">– Секретаријат Европске конференције 
				цивилног ваздухопловства (ECAC);</p>
				<p class="v2-clan-left-1">4) <span class="italik">Комитет </span>
				је комитет који је основан према члану 19. став 1. Уредбе (EЗ) 
				број 300/2008;</p>
				<p class="v2-clan-left-1">5) <span class="italik">недостатак
				</span>је неусклађеност са захтевима који су предвиђени у Уредби 
				(EЗ) број 300/2008;</p>
				<p class="v2-clan-left-1">6) <span class="italik">национални 
				проверивач </span>(одитор, national auditor) је лице које држава 
				чланица запошљава да спроводи активности праћења усклађености на 
				националном нивоу у име одговарајућег органа;</p>
				<p class="v2-clan-left-1">7) <span class="italik">тест </span>
				означава пробу мера обезбеђивања у ваздухопловству, при којој се 
				симулира намера извршења радње незаконитог ометања у сврхе 
				испитивања ефективности примене постојећих мера обезбеђивања;</p>
				<p class="v2-clan-left-1">8) <span class="italik">мере 
				компензације </span>означавају привремене мере или распон мера 
				чији је циљ да што је више могуће ограниче утицај недостатка 
				који је откривен током инспекције, док се он потпуно не отклони.</p>
				<p style="line-height: 150%; margin-top: 0" class="hide-change">
				*Службени гласник РС, број 103/2018</p>
				<p class="clan">ПОГЛАВЉЕ II</p>
				<p class="clan">ОПШТИ ЗАХТЕВИ</p>
				<p class="bold">Сарадња држава чланица</p>
				<p class="clan">Члан 3.</p>
				<p>1. Не дирајући у одговорности Комисије, државе чланице сарађују с Комисијом у спровођењу њених инспекцијских задатака. Ова сарадња мора бити делотворна за време фаза припреме, праћења и извештавања.</p>
				<p>2. Државе чланице предузимају све неопходне кораке како би обавештење о инспекцији остало поверљиво и тиме била спречена опструкција инспекције.</p>
				<p class="bold">Извршавање овлашћења Комисије</p>
				<p class="clan">Члан 4.</p>
				<p>1. Свака држава чланица омогућава инспекторима Комисије да изврше њихова овлашћења у инспекцији деловања одговарајућег органа у области обезбеђивања у цивилном ваздухопловству према Уредби (EЗ) бр. 300/2008, и у деловању сваког аеродрома, оператера и субјекта на које се примењује наведена уредба.</p>
				<p>2. Свака држава чланица омогућава инспекторима Комисије, на захтев, приступ свим релевантним документима потребним за процењивање усклађености са заједничким стандардима. </p>
				<p>3. Ако се инспектори Комисије суоче с тешкоћама у извршавању њихових дужности, предметна држава чланица предузима сва средства из своје надлежности, да би помогла Комисији да у целини изврши своје задатке.</p>
				<p class="bold">Квалификациона мерила за инспекторе Комисије</p>
				<p class="clan">Члан 5.</p>
				<p>1. Да би испунили услове за учествовање у инспекцијама Комисије, инспектори Комисије морају да имају одговарајуће теоријско знање и практично искуство и да успешно заврше оспособљавање.</p>
				<p>Ово оспособљавање: </p>
				<p>а) спроводе службе Комисије;</p>
				<p>б) састоји се од почетног и периодичног оспособљавања;</p>
				<p>ц) обезбеђује познавање стандардних метода рада који омогућавају утврђивање да ли се мере обезбеђивања примењују сагласно Уредби (EЗ) бр. 300/2008.</p>
				<p>2. Почетно оспособљавање укључује испит.</p>
				<p class="bold">Учествовање националних проверивача<br>у инспекцијама Комисије</p>
				<p class="clan">Члан 6.</p>
				<p>1. Државе чланице стављају на располагање Комисији националне провериваче (одиторе) који су оспособљени да учествују у инспекцијама Комисије и с њима повезаним фазама припреме и извештавања.</p>
				<p>2. Државе чланице прослеђују Комисији податке најмање о једном, а највише о пет националних проверивача, који могу да буду позвани да учествују у инспекцији Комисије.</p>
				<p>3. Комитету се једном годишње прослеђује списак националних проверивача које је именовала држава чланица и који испуњавају услове из члана 5. ове уредбе.</p>
				<p>4. Национални проверивач не сме да учествује у инспекцији Комисије у држави чланици у којој је запослен.</p>
				<p>5. Захтев да национални проверивачи учествују у инспекцији Комисије благовремено се саопштава одговарајућем органу, обично најмање два месеца пре почетка инспекције.</p>
				<p>6. Трошкове учествовања националних проверивача у инспекцијама Комисије сноси Комисија, сагласно прописима Заједнице.</p>
				<p class="clan">ПОГЛАВЉЕ III</p>
				<p class="clan">ПОСТУПАК СПРОВОЂЕЊА ИНСПЕКЦИЈЕ КОМИСИЈЕ</p>
				<p class="bold">Обавештење о инспекцији</p>
				<p class="clan">Члан 7.</p>
				<p>1. Комисија обавештава о инспекцији одговарајући орган на чијој територији треба да спроведе инспекцију најмање два месеца пре почетка инспекције. </p>
				<p>2. По потреби, истовремено са обавештењем о инспекцији прослеђује се упитник пре инспекције, који попуњава одговарајући орган, као и захтев за свим релевантним документима. Попуњен упитник и захтевана документа прослеђују се Комисији најкасније две недеље пре планираног почетка инспекције.</p>
				<p>3. Кад Комисија има информације које сугеришу да на аеродрому постоје недостаци који могу да имају значајан утицај на општи ниво обезбеђивања у ваздухопловству у Заједници, саветује се са одговарајућим органом предметне државе чланице, у ком случају рок за претходно обавештење о инспекцији може да се скрати на две недеље. У овом случају не примењују се ставови 1. и 2. овог члана.</p>
				<p class="bold">Припрема инспекције</p>
				<p class="clan">Члан 8.</p>
				<p>1. Инспектори Комисије припремају се за инспекцију да би обезбедили делотворност, тачност и конзистентност (доследност) инспекције.</p>
				<p>2. Комисија прослеђује одговарајућем органу лична имена инспектора које је овластила за спровођење инспекције и друге податке ако су потребни.</p>
				<p>3. Одговарајући орган именује за сваку инспекцију координатора, који се стара о практичним активностима које су повезане са планираном инспекцијом. Држава чланица прослеђује Комисији лично име и контакт податке о координатору унутар три недеље од пријема обавештења о инспекцији.</p>
				<p class="bold">Спровођење инспекцијe</p>
				<p class="clan">Члан 9.</p>
				<p>1. Инспектори Комисије спроводе инспекцију делотворно и ефективно, при чему поштују како своју тако и безбедност и обезбеђивање других. Инспектор Комисије који током инспекције не поштује ове стандарде може да буде искључен из даљих инспекција Комисије.</p>
				<p>2. При праћењу усклађености са захтевима за обезбеђивање у цивилном ваздухопловству садржаним у Уредби (ЕЗ) бр. 300/2008, користи се стандардна методологија. Инспекција се заснива се на систематичном прикупљању информација путем једне или више следећих техника:</p>
				<p>а) посматрање;</p>
				<p>б) верификација;</p>
				<p>ц) интервју;</p>
				<p>д) испитивање докумената;</p>
				<p>е) тестови.</p>
				<p>3. Током инспекције Инспекторе Комисије прати представник одговарајућег органа. Праћење не утиче на делотворност и ефективност инспекције.</p>
				<p>4. Инспектори Комисије имају идентификационе картице које их овлашћују да спроводе инспекцију у име Комисије и аеродромске пропуснице које им дозвољавају приступ у све области аеродрома у које морају да приступе да би спровели инспекцију. Формат аеродромске пропуснице не утиче на делотворност и ефективност инспекције.</p>
				<p>5. Тест се примењује само после претходног обавештавања одговарајућег органа и у тесној сарадњи с њиме.</p>
				<p>6. Државе чланице обезбеђују, сагласно договореном протоколу, да инспектори Комисије буду овлашћени да носе предмете које користе при тесту, укључујући забрањене предмете и оне који тако изгледају, у било којој области у којој се спроводи инспекција, као и за време превоза до места инспекције или са места инспекције. </p>
				<p>7. Одговарајући орган обавештава се што је пре могуће о сваком озбиљном недостатку који је откривен током инспекције Комисије. Поред тога, и не дирајући у члан 10. ове уредбе, инспектори Комисије саопштавају, на лицу места и по завршетку инспекције, неформални усмени сажети приказ њихових налаза, кад је то изводљиво. </p>
				<p class="bold">Извештај о инспекцији</p>
				<p class="clan">Члан 10.</p>
				<p>1. Комисија прослеђује извештај о инспекцији одговарајућем органу унутар шест недеља од окончања инспекције.</p>
				<p>Одговарајући орган хитно преноси одговарајуће налазе аеродромима, оператерима и субјектима који су били предмет инспекције.</p>
				<p>2. Извештај садржи опис налаза инспектора, укључујући откривене недостатке. Извештај може да садржи препоруке у погледу корективних мера.</p>
				<p>3. При процењивању примене Уредбе (EЗ) бр. 300/2008 примењује се следећа класификација:</p>
				<p>а) сасвим усклађен;</p>
				<p>б) усклађен, са пожељним побољшањима;</p>
				<p>ц) неусклађен;</p>
				<p>д) неусклађен, са озбиљним недостацима;</p>
				<p>е) не примењује се;</p>
				<p>ф) непотврђено.</p>
				<p class="bold">Одговор одговарајућег органа</p>
				<p class="clan">Члан 11.</p>
				<p>1. Унутар три месеца од отправљања извештаја о инспекцији, одговарајући орган прослеђује Комисији писмени одговор на извештај, који садржи:</p>
				<p>а) изјашњење о налазу и препорукама;</p>
				<p>б) акциони план, у коме се наводе корективне мере и рокови за отклањање сваког откривеног недостатка.</p>
				<p>2. У случају даље инспекције, одговор одговарајућег органа прослеђује се унутар шест недеља од отправљања извештаја о инспекцији</p>
				<p>3. Ако извештај о инспекцији не садржи недостатке, одговор није потребан.</p>
				<p class="bold">Отклањање недостатака</p>
				<p class="clan">Члан 12.</p>
				<p>1. Отклањање недостатака који су откривени током инспекције почиње одмах. Кад недостатак не може одмах да се отклони, примењују се мере компензације.</p>
				<p>2. Одговарајући орган писмено потврђује Комисији да су недостаци отклоњени. Ово потврђивање заснива се на активностима праћења усклађености које примењује одговарајући орган.</p>
				<p>3. Одговарајући орган се обавештава о томе када извештај о инспекцији не захтева даље поступање.</p>
				<p class="bold">Накнадна инспекција (follow-up inspection)</p>
				<p class="clan">Члан 13.</p>
				<p>1. Пошто Комисија прими од одговарајућег органа одговор и захтевана даља разјашњења, Комисија може да спроведе накнадну инспекцију.</p>
				<p>2. Одговарајући орган обавештава се најмање две недеље унапред да на његовој територији треба да се спроведе накнадна инспекција.</p>
				<p>3. Накнадна инспекција усредсређује се на области у којима су током почетне инспекције Комисије откривени недостаци. </p>
				<p class="clan">ПОГЛАВЉЕ IV</p>
				<p class="clan">ОПШТЕ И ЗАВРШНЕ ОДРЕДБЕ</p>
				<p class="bold">Обавештавање Одбора</p>
				<p class="clan">Члан 14.</p>
				<p>Комитет се редовно обавештава о спровођењу програма инспекције Комисије и резултатима процењивања.</p>
				<p class="bold">Обавештавање одговарајућих органао озбиљним недостацима</p>
				<p class="clan">Члан 15.</p>
				<p>1. Одговарајући орган одмах се обавештава ако се током инспекције на аеродрому на његовој територији открију недостаци који могу да имају значајан утицај на општи ниво обезбеђивања у ваздухопловству у Заједници. Ово обавештење такође се одмах саопштава и одговарајућим органима осталих држава чланица.</p>
				<p>2. Одговарајући органи одмах се обавештавају о томе да Комисија поседује веродостојне информације да корективне мере које су примењене за отклањање недостатака, укључујући мере компензације, потврђују да недостаци из овог члана више немају значајног утицаја на општи ниво обезбеђивања у ваздухопловству у Заједници.</p>
				<p class="bold">Ступање на снагу</p>
				<p class="clan">Члан 16.</p>
				<p>Ова уредба ступа на снагу 20. дана од дана његовог објављивања у „Службеном листу Европске уније”.</p>
				<p>Она се примењује од оног датума који је одређен у правилима за извршење усвојеним према поступку из члана 4. став 3. Уредбе (EЗ) бр. 300/2008, али најкасније од 29. априла 2010. године.</p>
	

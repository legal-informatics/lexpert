

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: left;
}
.auto-style2 {
	color: #008000;
}
</style>


	<div class="story">
			<p class="Basic-Paragraph">На основу члана 20. став 8. и члана 21. став. 4. Закона о трансфузијској медицини („Службени гласник РС”, бр. 40/17 и 113/17 – др. закон),</p>
			<p class="Basic-Paragraph">Министар здравља доноси </p>
			<p class="odluka-zakon">ПРАВИЛНИК</p>
			<p class="odluka-zakon">о систему следивости и начину обавештења о озбиљној нежељеној реакцији, односно озбиљном нежељеном догађају</p>
			<p class="centar">"Службени гласник РС", број 6 од 1. фебруара 2019.</p>
			<p class="clan">Члан 1.</p>
			<p class="Basic-Paragraph">Овим правилником прописује се начин успостављања система следивости, као и подаци које треба да садржи ознака крви и компонената крви, садржај регистра о свакој издатој и примењеној јединици крви и компоненти крви и податке о примаоцу, као и начин и образац за обавештење о озбиљном нежељеном догађају, односно озбиљној нежељеној реакцији.</p>
			<p class="clan">Члан 2.</p>
			<p class="Basic-Paragraph">Овлашћене трансфузијске установе и болничке банке крви обезбеђују систем следивост крви и компонената крви путем прецизних поступака идентификације, вођења евиденције и одговарајућег система обележавања.</p>
			<p class="Basic-Paragraph">Систем следивости који се примењује омогућава улажење у траг крви и компонената крви од узете јединице крви даваоца, до њиховог трансфундовања примаоцу, односно отпада.</p>
			<p class="Basic-Paragraph">Овлашћене трансфузијске установе крви имају систем јединствене идентификације сваког даваоца крви и компоненте крви сваке прикупљене јединице крви и компоненте крви, без обзира на њихову намену и без обзира на болничку банку крви којој ће се крв или компонента крви испоручити.</p>
			<p class="Basic-Paragraph">Свака овлашћена трансфузијска установа крви путем јединственог информационог система добија јединствени идентификациони број који омогућава њено прецизно повезивање са сваком појединачном јединицом крви која је у њој прикупљена и сваком компонентом крви која је у њој обрађена.</p>
			<p class="Basic-Paragraph">Свака овлашћена трансфузијска установа има списак болничких банака крви којима испоручује крв и компоненте крви.</p>
			<p class="clan">Члан 3.</p>
			<p class="Basic-Paragraph">Овлашћене трансфузијске установе обезбеђују систем следивости из члана 2. став 1. овог правилника који садржи следеће податке:</p>
			<p class="Basic-Paragraph">1) идентификацију овлашћене трансфузијске установе;</p>
			<p class="Basic-Paragraph">2) идентификацију даваоца крви;</p>
			<p class="Basic-Paragraph">3) идентификацију јединице крви;</p>
			<p class="Basic-Paragraph">4) идентификацију појединачно, за сваку компоненту крви;</p>
			<p class="Basic-Paragraph">5) датум узимања крви и компоненте крви (дан, месец, година);</p>
			<p class="Basic-Paragraph">6) болничке банке крви којима се дистрибуирају јединице крви и компоненте крви;</p>
			<p class="Basic-Paragraph">7) податке о уништавању јединица крви и компонената крви.</p>
			<p class="Basic-Paragraph">Болничке банке крви обезбеђују систем следивости из члана 2. став 1. овог правилника који садржи следеће податке:</p>
			<p class="Basic-Paragraph">1) идентификацију овлашћене трансфузијске установе која је дистрибуирала крв и компоненте крви;</p>
			<p class="Basic-Paragraph">2) идентификацију  издате крви и компоненте крви;</p>
			<p class="Basic-Paragraph">3) идентификацију примаоца трансфузије;</p>
			<p class="Basic-Paragraph">4) за јединице крви и компоненте крви које нису употребљене у трансфузији, потврда о накнадном одбацивању;</p>
			<p class="Basic-Paragraph">5) датум трансфузије или одбацивања (дан, месец, година);</p>
			<p class="Basic-Paragraph">6) број серије крви и компоненте крви, уколико је од значаја.</p>
			<p class="clan">Члан 4.</p>
			<p class="Basic-Paragraph">Свака јединица крви и компонента крви мора бити означена у свакој фази (од узимања до трансфундовања) на начин који непогрешиво идентификује јединицу крви и компоненте крви, а у складу је са захтевима за означавање.</p>
			<p class="Basic-Paragraph">Јединица крви и компонента крви за аутологну трансфузију мора имати јасну идентификацију и ознаку у складу захтевима за означавање аутологне јединице „САМО ЗА АУТОЛОГУ ТРАНСФУЗИЈУ”.</p>
			<p class="Basic-Paragraph">Ознака на крви и компоненти крви садржи следеће податке, и то:</p>
			<p class="Basic-Paragraph">1) назив компоненте крви;</p>
			<p class="Basic-Paragraph">2) запремина или тежина или број ћелија у компоненти (у зависности од случаја);</p>
			<p class="Basic-Paragraph">3) јединствену нумеричку или алфанумеричку идентификациону ознаку дате крви;</p>
			<p class="Basic-Paragraph">4) назив овлашћене трансфузијске установе која је припремила крв или компоненту крви;</p>
			<p class="Basic-Paragraph">5) ABO групу (није потребно за плазму намењену исључиво за фракционисање);</p>
			<p class="Basic-Paragraph">6) Rh D група са Rh фенотипом за Rh D негативне (није потребно за плазму намењену исључиво за фракционисање);</p>
			<p class="Basic-Paragraph">7) датум или време истека (у зависности од случаја);</p>
			<p class="Basic-Paragraph">8) температуру чувања;</p>
			<p class="Basic-Paragraph">9) назив, састав и запремину антикоагуланса и адитивног раствора (уколико постоји).</p>
			<p class="clan">Члан 5.</p>
			<p class="Basic-Paragraph">Све овлашћене трансфузијске установе и болничке банке крви неопходно је да евидентирају сваку примљену јединицу крви или сваку примљену компоненту крви, као и коначно одредиште сваке примљене јединице крви, било да се она трансфундује, уништава или враћа овлашћеној трансфузиолошкој установи у којој је обрађена.</p>
			<p class="clan">Члан  6.</p>
			<p class="Basic-Paragraph">Овлашћена трансфузијска установа и болничка банка крви неопходно је да верификује сваку издату јединицу крви и компоненте крви за трансфузију.</p>
			<p class="Basic-Paragraph">Верификација из става 1. овог члана подразумева последњу проверу пре издавања јединице крви или компоненте крви, односно усаглашавање индентификације захтева за трансфузију крви или компоненте крви за пацијента и идентификације припремљене јединице крви или компоненте крви у циљу провере да ли је свака издата јединица употребљена за трансфузију предвиђеном примаоцу или је одбачена.</p>
			<p class="clan">Члан 7.</p>
			<p class="Basic-Paragraph">Систем следивости прописан овим правилником обезбеђује се и када министар надлежан за послове здравља, у случају елементарних и других већих непогода и ванредних прилика, одобри увоз и извоз крви и компонената крви, у складу са законом којим се уређује трансфузијска медицина.</p>
			<p class="clan">Члан 8.</p>
			<p class="Basic-Paragraph">Овлашћена трансфузијска установа и болничка банка крви пријављује озбиљне нежељене реакције, односно озбиљне нежељене догађаје који се могу приписати квалитету и безбедности крви и компонентама крви.</p>
			<p class="Basic-Paragraph">У случају сумње да је приликом употребе крви или компонената крви настала озбиљна нежељена реакција, односно озбиљни нежељени догађај у овлашћеној трансфузијској установи надлежни доктор медицине дужан је да о томе одмах обавести задуженог трансфузиолога који прикупља сву релевантну документацију у вези са уоченом озбиљном нежељеном реакцијом, односно озбиљним нежељеним догађајем.</p>
			<p class="Basic-Paragraph">На основу прикупљене документације и прелиминарно изведеног закључка о узроку озбиљне нежељене реакције, односно озбиљног нежељеног догађаја задужени трансфузиолог доставља истог дана Управи за биомедицину обавештење о озбиљној нежељеној реакцији, односно озбиљном нежељеном догађају са пратећом документацијом.</p>
			<p class="Basic-Paragraph">Надлежни доктор медицине који је за време или након трансфузије код пацијента уочио озбиљну нежељену реакцију, односно озбиљни нежељени догађај у болничкој банци крви о томе одмах обавештава болничку трансфузијску комисију која прикупља сву релевантну документацију у вези са уоченом озбиљном нежељеном реакцијом, односно озбиљним нежељеним догађајем.</p>
			<p class="Basic-Paragraph">Болничка трансфузијска комисија на основу прикупљене документације и прелиминарно изведеног закључка о узроку озбиљне нежељене реакције, односно озбиљног нежељеног догађаја доставља истог дана  Управи за биомедицину и овлашћеној трансфузијској установи од које је добила крв и компоненту крви, обавештење о озбиљној нежељеној реакцији, односно озбиљном нежељеном догађају са пратећом документацијом.</p>
			<p class="Basic-Paragraph">Овлашћена трансфузијска установа, односно болничка банка крви доставља обавештење о сумњи на озбиљну нежељену реакцију из ст. 3. и 5. овог члана на Обрасцу (Прилог 1), односно обавештење о сумњи на озбиљан нежељени догађај на Обрасцу (Прилог 2) са пратећом документацијом.</p>
			<p class="Basic-Paragraph">Обрасци из става 6. овог члана одштампани су уз овај правилник и чине његов саставни део.</p>
			<p class="clan">Члан 9.</p>
			<p class="Basic-Paragraph">Овлашћена трансфузијска установа и болничка банка крви по достављању обавештења из члана 8. ст. 3. и 5. овог правилника спроводи истрагу о озбиљној нежељеној  реакцији, односно озбиљном нежељеном догађају због одређивања узрока настанка, као и спречавања озбиљне нежељене реакције, односно озбиљног нежељеног догађаја.</p>
			<p class="Basic-Paragraph">Након окончања истраге из става 1. овог члана задужени трансфузиолог овлашћене трансфузијске установе, односно болничке банке крви доставља Управи за биомедицину обавештење о озбиљној нежељеној реакцији на Обрасцу за потврђивање озбиљне нежељене реакције (Прилог 1–1), односно обавештење о озбиљном нежељеном догађају на Обрасцу за потврђивање озбиљног нежељеног догађаја (Прилог 2–2).</p>
			<p class="Basic-Paragraph">Обавештење о озбиљној нежељеној реакцији из става 2. овог члана овлашћена трансфузијска установа, односно болничка банка крви доставља Управи за биомедицину само када је утврђено да постоји други или трећи ниво сумње о повезаности озбиљне нежељене реакције и трансфузије.</p>
			<p class="Basic-Paragraph">Обрасци из става 2. овог члана одштампани су уз овај правилник и чине његов саставни део.</p>
			<p class="clan">Члан 10.</p>
			<p class="Basic-Paragraph">Даном ступања на снагу овог правилника престаје да важи Правилник о систему праћења, начину означавања и другим питањима од значаја за идентификацију сваког појединачног узимања крви, односно појединачне јединице крви, као и о начину, поступку и садржају обрасца за пријављивање озбиљних нежељених догађаја, односно озбиљних нежељених реакција („Службени гласник РС”, број 89/12).</p>
			<p class="clan">Члан 11.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">Број 110-00-452/2018-21</p>
			<p class="potpis">У Београду, 24. јануара 2019. године</p>
			<p class="potpis">Министар,</p>
			<p class="potpis">асс. др <span class="bold">Златибор Лончар, </span>с.р.</p>
			<p class="clan" style="text-align: right; color: #000000">Прилози</p>
			<p class="auto-style1">
			<a class="auto-style2" href="http://www.pravno-informacioni-sistem.rs/SlGlasnikPortal/prilozi/prilog1.html&amp;doctype=reg&amp;abc=cba&amp;eli=true&amp;eliActId=427746&amp;regactid=427746" target="_blank">
			Прилог 1 - Обавештење о сумњи на озбиљну нежељену реакцију</a></p>
			<p class="auto-style1">
			<a class="auto-style2" href="http://www.pravno-informacioni-sistem.rs/SlGlasnikPortal/prilozi/prilog11.html&amp;doctype=reg&amp;abc=cba&amp;eli=true&amp;eliActId=427746&amp;regactid=427746" target="_blank">
			Прилог 1-1 - Образац за потврђивање озбиљне нежељене реакције</a></p>
			<p class="auto-style1">
			<a class="auto-style2" href="http://www.pravno-informacioni-sistem.rs/SlGlasnikPortal/prilozi/prilog2.html&amp;doctype=reg&amp;abc=cba&amp;eli=true&amp;eliActId=427746&amp;regactid=427746" target="_blank">
			Прилог 2 - Обавештење о сумњи на озбиљан нежељени догађај</a></p>
			<p class="auto-style1">
			<a class="auto-style2" href="http://www.pravno-informacioni-sistem.rs/SlGlasnikPortal/prilozi/prilog22.html&amp;doctype=reg&amp;abc=cba&amp;eli=true&amp;eliActId=427746&amp;regactid=427746" target="_blank">
			Прилог 2-2 - Образац за потврђивање озбиљног нежељеног догађаја</a></p>
	</div>


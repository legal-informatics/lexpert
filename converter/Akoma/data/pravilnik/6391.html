


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p class="broj">&nbsp;</p>
				<p>На основу члана 12. став 5. Закона о истраживању несрећа у ваздушном, железничком и водном саобраћају („Службени гласник РС”, број 66/15), </p>
				<p>Министарка грађевинарства, саобраћаја и инфраструктуре доноси</p>
				<p class="odluka-zakon">&nbsp;</p>
				<p class="odluka-zakon">ПРАВИЛНИК</p>
				<p class="naslov">o начину издавања и обрасцу службене легитимације истражитеља и о начину вођења евиденције о издатим службеним легитимацијама</p>
				<p class="auto-style1">"Службени гласник РС", број 86 од 14. октобра 
				2015.</p>
				<p class="naslov">&nbsp;</p>
				<p class="bold">Уводне одредбе</p>
				<p class="clan">Члан 1.</p>
				<p>Овим правилником прописује се изглед обрасца службене легитимације истражитеља, начин спровођења поступка издавања, замене, одузимања службене легитимације, као и начин вођења евиденције о издатим службеним легитимацијама.</p>
				<p class="bold">Службена легитимација</p>
				<p class="clan">Члан 2.</p>
				<p>Главни истражитељ, помоћници главног истражитеља и други запослени у Центру за истраживање несрећа у саобраћају (у даљем тексту: Центар) који раде на пословима истраживања несрећа имају службене легитимације у складу са законом којим се уређује истраживање несрећа у ваздушном, железничком и водном саобраћају.</p>
				<p>Службена легитимација може да се користи само за намену за коју је издата.</p>
				<p class="bold">Начин издавања службене легитимације</p>
				<p class="clan">Члан 3.</p>
				<p>Службена легитимација се издаје на захтев подносиоца, у којем се достављају следећи подаци: име, презиме и ЈМБГ подносиоца, адреса пребивалишта, број личне карте и полицијска управа издавања, радно место у оквиру Центра, датум подношења и фотографија подносиоца, димензија 35 х 25 mm не старију од шест месеци. </p>
				<p>Захтев за издавање службене легитимације подноси се Центру.</p>
				<p>Службена легитимација важи две године од дана издавања и по истеку рока важења, издаје се нова службена легитимација под истим бројем. </p>
				<p class="bold">Образац службене легитимације</p>
				<p class="clan">Члан 4.</p>
				<p>Службена легитимација састављена је на српском и енглеском језику, на Обрасцу који је оштампан уз овај правилник и чини његов саставни део.</p>
				<p>Образац службене легитимације је светлоплаве боје, величине 60 mm х 90 mm, на материјалу који мора да буде такав да спречи било какве измене или брисање.</p>
				<p>Образац службене легитимације садржи податке у складу са законом којим се уређује истраживање несрећа у ваздушном, железничком и водном саобраћају. </p>
				<p class="bold">Број службене легитимације </p>
				<p class="clan">Члан 5.</p>
				<p>Број службене легитимације, који се састоји од редног броја легитимације из евиденције издатих легитимација, уписује се на предњој страни службене легитимације.</p>
				<p>Не издају се два истоветна броја службене легитимације.</p>
				<p class="bold">Одузимање службене легитимације</p>
				<p class="clan">Члан 6.</p>
				<p>Имаоцу службене легитимације се одузима службена легитимација, у следећим случајевима:</p>
				<p>1) престанак радног односа у Центру;</p>
				<p>2) када буде распоређен на друго радно место, односно престане му статус истражитеља;</p>
				<p>3) за време мировања права и обавеза из радног односа; </p>
				<p>4) ако је у поступку због повреде радне обавезе утврђено да је грубо прекршио своја овлашћења. </p>
				<p>Ималац службене легитимације враћа Центру службену легитимацију у року од три дана од дана наступања околности из става 1. овог члана. </p>
				<p>Имаоцу службене легитимације привремено се одузима службена легитимација ако је против њега покренута истрага или је подигнута оптужница, до окончања поступка или ако из других разлога постоји оправдана опасност од злоупотребе службене легитимације.</p>
				<p class="bold">Губитак или оштећење службене легитимације и промена личних података</p>
				<p class="clan">Члан 7.</p>
				<p>У случају губитка службене легитимације или ако ималац службене легитимације на други начин остане без службене легитимације или њеног дела, изузев случајева из члана 6. овог правилника, о томе без одлагања, а најкасније у року од пет радних дана од дана губитка службене легитимације, писменим путем, обавештава Центар. </p>
				<p>Центар у „Службеном гласнику Републике Србије” легитимацију из става 1. овог члана, оглашава неважећом.</p>
				<p>У случају губитка службене легитимације, издаје се службена легитимација на новом обрасцу под новим бројем. Број изгубљене службене легитимације се не може поново користити за издавање нове легитимације.</p>
				<p>У случају оштећења службене легитимације издаје се дупликат службене легитимације под истим бројем, при чему оштећена службена легитимација остаје у Центру. Ималац службене легитимације без одлагања, а најкасније у року од пет радних дана од дана оштећења службене легитимације, писменим путем о томе, обавештава Центар.</p>
				<p>У случају промене личних података имаоца службене легитимације, издаје се службена легитимација на новом обрасцу под новим бројем, док се стара легитимација оглашава неважећом, а број под којим је издата се не може поново користити за издавање нове легитимације. Ималац службене легитимације, без одлагања, а најкасније у року од пет радних дана од промене личних података, писменим путем о томе, обавештава Центар. Стара службена легитимација се чува у Центру.</p>
				<p>Центар у „Службеном гласнику Републике Србије” легитимацију из става 5. овог члана, оглашава неважећом.</p>
				<p class="bold">Евиденција о издатим службеним легитимацијама и захтевима за издавање службених легитимација</p>
				<p class="clan">Члан 8.</p>
				<p>Центар води евиденцију о издатим, изгубљеним, враћеним, одузетим и замењеним службеним легитимацијама (у даљем тексту: евиденција).</p>
				<p>Евиденција о издатим службеним легитимацијама садржи податке у складу са законом којим се уређује истраживање несрећа у ваздушном, железничком и водном саобраћају.</p>
				<p>Евиденција се води и у електронској форми.</p>
				<p>У евиденцији се не може ништа брисати, додавати или мењати или на други начин учинити нечитљивим.</p>
				<p>Исправка погрешно уписаних података врши се на тај начин што се текст који се исправљањем мења прецртава тако да остане читљив, а изнад или испод њега уписује нови текст. </p>
				<p>Исправка погрешно уписаних података у евиденцији извршена на начин из става 5. овог члана оверава се потписом овлашћеног лица које је исправку извршило са назнаком датума извршене исправке.</p>
				<p>Ако не постоји могућност да се исправка грешака изврши на начин одређен у ставу 5. овог члана, подаци са те стране преносе се на нову страну евиденције и на њој се означава страна са које су подаци пренети. На страни евиденције са које су пренети подаци повлачи се коса линија и наводи број стране евиденције на коју су подаци пренети.</p>
				<p class="bold">Ступање на снагу</p>
				<p class="clan">Члан 9.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 110-00-00243/2015-05</p>
				<p class="potpis">У Београду, 9. октобра 2015. године </p>
				<p class="potpis">Министарка,</p>
				<p class="potpis">проф. др <span class="bold">Зорана Михајловић,</span> с.р.</p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/img3.gif&amp;doctype=reg&amp;abc=cba&amp;eli=true&amp;eliActId=405310&amp;regactid=405310"></p>
	</div>


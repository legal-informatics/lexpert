


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p>На основу члана 121. став 2. Закона о запосленима у аутономним покрајинама и јединицама локалне самоуправе („Службени гласник РС”, број 21/16), </p>
				<p>Министар државне управе и локалне самоуправе доноси</p>
				<p class="odluka-zakon">ПРАВИЛНИК</p>
				<p class="odluka-zakon">о утврђивању листе програма општег стручног усавршавања запослених у јединицама локалне самоуправе</p>
				<p class="centar">"Службени гласник РС", број 95 од 25. октобра 
				2017.</p>
				<p class="clan">Члан 1.</p>
				<p>Овим правилником утврђују се листа општих програма стручног усавршавања запослених у јединицама локалне самоуправе.</p>
				<p class="clan">Члан 2.</p>
				<p>Општи програми стручног усавршавања запослених у јединицама локалне самоуправе јесу:</p>
				<p>1) Програм општег стручног усавршавања запослених у јединицама локалне самоуправе о примени Закона о општем управном поступку;</p>
				<p>2) Програм општег стручног усавршавања запослених у јединицама локалне самоуправе у области припреме и спровођења пројеката. </p>
				<p>Програми из става 1. овог члана (Прилог 1. и 2.) одштампани су уз овај правилник и чине његов саставни део.</p>
				<p class="clan">Члан 3.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 110-00-169/2017-13</p>
				<p class="potpis">У Београду, 13. октобра 2017. године</p>
				<p class="potpis">Министар,</p>
				<p class="potpis"><span class="bold">Бранко Ружић,</span> с.р.</p>
				<p>&nbsp;</p>
				<p class="clan" style="text-align: right">Прилози</p>
				<p>&nbsp;</p>
				<p class="potpis"><span class="bold">Прилог 1</span></p>
				<p class="auto-style1"><strong>ПРОГРАМ ОПШТЕГ СТРУЧНОГ УСАВРШАВАЊА ЗАПОСЛЕНИХ У ЈЕДИНИЦАМА ЛОКАЛНЕ САМОУПРАВЕ О ПРИМЕНИ ЗАКОНА О ОПШТЕМ УПРАВНОМ ПОСТУПКУ</strong></p>
				<p class="auto-style1">УВОД</p>
				<p>Програмом општег стручног усавршавања запослених у јединицама локалне самоуправе о примени Закона о општем управном поступку (у даљем тексту: Програм) утврђују се обавезни елементи програма општег стручног усавршавања запослених у јединицама локалне самоуправе у области примене правила општег управног поступка уређених Законом о општем управном поступку („Службени гласник РС”, број 18/16), на начин који обезбеђује методолошку целовитост програма, планиране ефекте реализације програма, актуелност програма у односу на прописе, планирани број, структуру корисника програма и неопходне кадровске и техничке услове за реализацију програма.</p>
				<p class="auto-style1">МЕТОДОЛОШКА ЦЕЛОВИТОСТ ПРОГРАМА</p>
				<p class="auto-style1"><strong>Циљ спровођења програма</strong></p>
				<p>Управни поступак јесте скуп правила која примењују сви државни органи и организације, органи и организације покрајинске аутономије и органи и организације јединица локалне самоуправе, установе, јавна предузећа, посебни органи преко којих се остварује регулаторна функција и правна и физичка лица којима су поверена јавна овлашћења када поступају у управним стварима.</p>
				<p>У том смислу, од изузетног значаја за остваривање основних начела и правила на којима се заснива управни поступак, као и несметаног остваривања права и правних интереса странака, јесте континуирано унапређење знања и вештина овлашћених службених лица која их примењују.</p>
				<p>Анализа потреба за стручним усавршавањем запослених у јединицама локалне самоуправе, садржана у Извештају о процени потреба за обукама запослених у локалним самоуправама за 2017. годину, у препорукама приоритетних области стручног усавршавања, као посебно важну за увођење стандарда тзв. европског административног простора у поступање органа и организација јединица локалне самоуправе и укупно остваривање права грађана, дефинише управни поступак, односно примену Закона о општем управном поступку.</p>
				<p>Имајући у виду да је Закон о општем управном поступку почео у целини да се примењује 1. јуна 2017. године, као и утврђене потребе за стручним усавршавањем у овој области, циљ Програма јесте да обезбеди неопходан ниво знања и вештина запослених у органима и организацијама јединица локалне самоуправе за целовиту и правилну примену одредаба овог процeсног закона.</p>
				<p class="auto-style1"><strong>Област стручног усавршавања</strong></p>
				<p>Овај програм односи се на област поверених послова, као и на послове из надлежности јединица локалне самоуправе.</p>
				<p><span class="bold">Садржинска целовитост програма:</span></p>
				<p><span class="italik">Питања од значаја за постизање планираних резултата –</span><span class="bold"> </span>Програм садржи тематске целине којима су обухваћени основни институти, основна начела управног поступка и процесна правила утврђени Законом о општем управном поступку, и то: </p>
				<p>1) Подела власти и управна функција; Значај управне реформе у контексту евроинтеграција; Значај управног поступка у оквиру управне реформе; </p>
				<p>2) Управни поступак (појам, значај, врсте и основна начела општег управног поступка);</p>
				<p>3) Управно поступање (управна ствар, управни акт, гарантни акт, управни уговор, управне радње, пружање јавних услуга); </p>
				<p>4) Основна правила управног поступка (учесници у управном поступку, општење органа и странака, обавештавање, рокови, трошкови поступка); </p>
				<p>5) Првостепени поступак (покретање поступка и захтеви странака, прекид и обустава поступка, ток поступка до доношења решења); </p>
				<p>6) Решење и закључак (појам, врсте, облици и саставни делови решења, рок за издавање решења); </p>
				<p>7) Правна средства (приговор, жалба, поступање првостепеног органа по жалби, поступање другостепеног органа по жалби); </p>
				<p>8) Посебни случајеви укидања и мењања решења (мењање и поништавање решења у вези са управним спором; поништавање коначног решења; понављање поступка; укидање решења; поништавање, укидање или мењање правноснажног решења на препоруку Заштитника грађана);</p>
				<p>9) Извршење (извршност решења, управно извршење, судско извршење).</p>
				<p><span class="italik">Облик спровођења стручног усавршавања</span> – Програм се спроводи путем обука, коришћењем метода и техника предавања и дискусије.</p>
				<p><span class="italik">Планирани број корисника који одговара циљу програма</span> – до 25 учесника по обуци.</p>
				<p class="auto-style1">ПЛАНИРАНИ ЕФЕКТИ РЕАЛИЗАЦИЈЕ ПРОГРАМА</p>
				<p class="auto-style1"><strong>Показатељи успешности спровођења програма</strong></p>
				<p>Вредновање Програма остварује се на основу оцене полазника о реализованом Програму и оцене реализатора програма, путем евалуационих упитника, на основу којих се у односу на релевантне показатеље врши процена степена усвојених знања и вештина запослених у органима и организацијама јединице локалне самоуправе.</p>
				<p class="auto-style1"><strong>Начин праћења спровођења програма 
				</strong></p>
				<p>Праћење спровођења Програма остварује се оценом реакције учесника и оценом знања учесника пре и након спроведене обуке.</p>
				<p class="auto-style1"><strong>Регистовањe и обрада података о спроведеном програму и интерпретација резултата</strong></p>
				<p>Регистровање података о спроведеном програму врши се на крају обуке, а обрада резултата и објављивање резултата планираних ефеката Програма у року од једног месеца од спровођења укупног броја обука.</p>
				<p class="auto-style1">АКТУЕЛНОСТ ПРОГРАМА У ОДНОСУ НА ПРОПИСЕ</p>
				<p>Потреба за стручним усавршавањем постоји, између осталог, ако се донесу нови прописи које примењују органи јединица локалне самоуправе или ако измена тих прописа налаже суштинске потребе у поступању запослених у органима јединица локалне самоуправе у вези са њиховом применом или ако то захтева да запослени стекну или усвоје нове или унапреде своја знања и вештине за њихову примену. </p>
				<p>Закон о општем управном поступку који је донет 2016. године, а почео да се примењује од 1. јуна 2017. године, поред измењене систематике, у односу на раније важећи закон у овој области, увео је низ нових или измењених института и правила општег управног поступка. </p>
				<p>У односу на чињеницу да овај закон примењују запослени у свим органима и организацијама јединица локалне самоуправе, неопходно је да кроз стручно усавршавање у овој области унапреде постојећа и стекну нова знања и вештине како би се обезбедили услови за његову закониту и правилну прмену.</p>
				<p class="auto-style1">БРОЈ И СТРУКТУРА КОРИСНИКА ПРОГРАМА</p>
				<p class="auto-style1"><strong>Професионална структура програма</strong></p>
				<p>Програм је намењен запосленима у органима и организацијама јединица локалне самоуправе који су распоређени на радна места на којима се обављају и послови вођења управног поступка и одлучивања у управној ствари, или само послови вођења поступка или појединих радњи у поступку.</p>
				<p class="auto-style1"><strong>Очекивани број полазника</strong></p>
				<p>Запослени распоређени на радна места на којима се обављају и послови вођења управног поступка и одлучивања у управној ствари, или само послови вођења поступка или појединих радњи у поступку.</p>
				<p><span class="bold">Најмањи и највећи број пријављених полазника за програм:</span></p>
				<p>Од 20 до 25 полазника по обуци.</p>
				<p class="auto-style1">КАДРОВСКИ И ТЕХНИЧКИ УСЛОВИ ЗА РЕАЛИЗАЦИЈУ ПРОГРАМА</p>
				<p class="auto-style1"><strong>Кадровски услови за реализацију програма</strong></p>
				<p>– Два реализатора (предавача) по једној обуци, која поседују стручно, радно и предавачко искуство у области у којој се програм спроводи.</p>
				<p class="auto-style1"><strong>Технички услови у погледу реализације програма</strong></p>
				<p><span class="bold">–</span> Простор, у власништву, закупу или по основу уговора о коришћењу, у коме ће се спровести обука, односно реализовати програм, а који није мањи од 2m² по полазнику обуке.</p>
				<p><span class="bold">– </span>Опрема и средства (намештај, рачунаре, пројекте, табле за презентацију, и др.) који су неопходни за реализацију програма.</p>
				<p class="potpis">&nbsp;</p>
				<p class="potpis"><span class="bold">Прилог 2</span></p>
				<p class="auto-style1"><strong>ПРОГРАМ ОПШТЕГ СТРУЧНОГ УСАВРШАВАЊА ЗАПОСЛЕНИХ У ЈЕДИНИЦАМА ЛОКАЛНЕ САМОУПРАВЕ ЗА ПРИПРЕМУ И СПРОВОЂЕЊЕ ПРОЈЕКАТА</strong></p>
				<p class="auto-style1">УВОД</p>
				<p>Програмом општег стручног усавршавања запослених у јединицама локалне самоуправе за припрему и спровођење пројеката (у даљем тексту: Програм) утврђују се обавезни елементи програма општег стручног усавршавања запослених у јединицама локалне самоуправе у области финансијског управљања међународном помоћи на начин који обезбеђује методолошку целовитост програма, планиране ефекте реализације програма, актуелност програма у односу на прописе, планирани број, структуру корисника програма и неопходне кадровске и техничке услове за реализацију програма.</p>
				<p class="auto-style1">МЕТОДОЛОШКА ЦЕЛОВИТОСТ ПРОГРАМА</p>
				<p class="auto-style1"><strong>Циљ спровођења програма</strong></p>
				<p>Претприступна помоћ Европске уније усмерена је на спровођење кључних реформских циљева држава кандидата за чланство у Европској унији. Искуства стечена током претходносг процеса приступања Европској унији показала су да су се многе државе кандидати за чланство у Европској унији суочавале са проблемима у привлачењу средства из фондова Европске уније. Надлежни органи и запослени на свим нивоима власти који су управљали процесом програмирања и спровођења фондова Европске уније, представљали су кључно мерило апсорпционих капацитета те државе за ефикасно и ефективно коришћење додељених финансијских средстава Европске уније. Стога је за успешно привлачење и коришћење тих средстава било неопходно оспособити запослене како на државном, тако и на локалном нивоу за успешно управљање процесом добијања и коришћења ове бесповратне помоћи усмерене на остваривање основних вредности и стандарда Европске уније и њихово имплементирање у систем државе кандидата за чланство у њој.</p>
				<p>Финансијска подршка Европске уније и друга међународна финансијска помоћ јединицама локалне самоуправе у Републици Србији реализује се у континуитету дуже од 15 година. Међутим, само су поједине јединице локалне самоуправе достигле жељени ниво привлачења финансијске помоћи, док се значајан број суочава са проблемом програмирања и споровођења пројеката који не могу да задовоље институционалне потребе и остваривање утврђених реформских циљева.</p>
				<p>Прецизније, општа оцена је да се услед недостатка адекватних кадровских капацитета за припрему и спровођење пројеката, донаторска средства не користе у потребном обиму, као и да јединице локалне самоуправе имају пасивну улогу као примаоци помоћи, због чега чешће аплицирају за средства у областима које су унапред утврдили донатори, уместо да доприносу утврђивању сопствених програма и приоритета.</p>
				<p>Између осталог, овом проблему допринео је изостанак или несистемски и сегментални приступ у стручном усавршавању запослених у јединицама локалне самоуправе у области управљања међународном финансијском помоћи, односно питањима која се односе на припрему и спровођење пројеката.</p>
				<p>На наведено је указала и анализа потреба за стручним усавршавањем запослених у јединицама локалне самоуправе, садржана у Извештају о процени потреба за обукама запослених у локалним самоуправама за 2017. годину, а као једна од предложених приоритетних области стручног усавршавања посебно се наглашава управљање процесом програмирања и спровођења пројеката.</p>
				<p>У том смислу, циљ Програма је да запослене у јединицама локалне самоуправе упозна са методологијом припреме пројеката и програма за финансирање из различитих инструмената међународне развојне помоћи, као и оперативним процедурама које уређују рад надлежних институција у Републици Србији које су укључене у систем управљања програмима претприступне помоћи Европске уније у оквиру Инструмента за претприступну помоћ (ИПА) како би се оспособили за ефикасан рад на пословима у циклусу управљања финансијском развојном помоћи.</p>
				<p class="auto-style1"><strong>Област стручног усавршавања</strong></p>
				<p>Овај програм односи се на послове из надлежности локалне самоуправе.</p>
				<p class="auto-style1"><strong>Садржинска целовитост програма</strong></p>
				<p><span class="italik">Питања од значаја за постизање планираних резултата –</span><span class="bold"> </span>Програм садржи тематске целине које се односе на основе управљања пројектним циклусом, припрему пројектних предлога и спровођењe пројеката, и то:</p>
				<p>1) Пројектни приступ; </p>
				<p>2) Извори финансирања пројеката – процедуре, механизми, учесници;</p>
				<p>3) Пројектни циклус;</p>
				<p>4) Идентификација – стратешко планирање и интерсекторска сарадња;</p>
				<p>5) Приступ логичког оквира – анализа заинтересованих страна; </p>
				<p>6) Приступ логичког оквира – анализа проблема и циљева;</p>
				<p>7) Приступ логичког оквира – анализа алтернативних решења и логика интервенције;</p>
				<p>8) Матрица логике пројекта – индикатори и извори верификације, претпоставке и ризици;</p>
				<p>9) Активности, ресурси и буџет;</p>
				<p>10) Уговорни аранжмани, PRAG и јавне набавке у складу са Законом о јавним набавкама;</p>
				<p>11) Мониторинг, евалуација, извештавање.</p>
				<p><span class="italik">Облик спровођења стручног усавршавања</span> – Програм се спроводи путем обука, коришћењем метода и техника предавање и дискусије.</p>
				<p><span class="italik">Планирани број корисника који одговара циљу Програма</span> – до 25 учесника по обуци.</p>
				<p class="auto-style1">ПЛАНИРАНИ ЕФЕКТИ РЕАЛИЗАЦИЈЕ ПРОГРАМА</p>
				<p class="auto-style1"><strong>Показатељи успешности спровођења програма
				</strong> </p>
				<p>Вредновање Програма остварује се на основу оцене полазника о реализованом Програму и оцене реализатора Програма, путем евалуационих упитника, на основу којих се у складу са релевантним показатељима врши процена степена усвојених знања и вештина запослених у органима и организацијама јединице локалне самоуправе.</p>
				<p class="auto-style1"><strong>Начин праћења спровођења програма 
				</strong></p>
				<p>Праћење спровођење програма остварује се оценом реакције учесника и оценом знања учесника пре и након спроведене обуке.</p>
				<p class="auto-style1"><strong>Регистовања и обрада података о спроведеном програму и интерпретација резултата</strong></p>
				<p>Регистровање података о спроведеном програму врши се на крају обуке, а обрада резултата и објављивање резултата планираних ефеката Програма у року од једног месеца од спровођења укупног броја обука.</p>
				<p class="auto-style1">АКТУЕЛНОСТ ПРОГРАМА У ОДНОСУ НА ПРОПИСЕ</p>
				<p>Стручно усавршавање запослених у јединицама локалне самоуправе у тематским целинама утврђеним Програмом, између осталог, подразумева стицање знања и вештина о стратешком, планском и правном оквиру који дефинише правила претприступне помоћи Европске уније. У том смислу посебно је актуелан Инструмент за претприступну помоћ – IPA II (<span class="italik">Instrument for Pre-Accession Assistance – IPA II 2014–2020</span>) успостављен Уредбом Европског парламента и Европског савета број: 231/2014 од 11. марта 2014. године.</p>
				<p>У односу на чињеницу да су ова правила од значаја за запослене у свим органима и организацијама јединица локалне самоуправе, који учествују у процесу програмирања и спровођења програма који се финансирају из средстава Европске уније, неопходно је да кроз стручно усавршавање у овој области унапреде постојећа и добију нова знања и вештине како би се обезбедили услови за њихову правилну и потпуну примену.</p>
				<p class="auto-style1">БРОЈ И СТРУКТУРА КОРИСНИКА ПРОГРАМА</p>
				<p class="auto-style1"><strong>Професионална структура програма</strong></p>
				<p>Запослени у органима и организацијама јединица локалне самоуправе који су распоређени на радна места које чине послови припреме или спровођења пројеката који се реализују из средстава међународне финансијске помоћи.</p>
				<p class="auto-style1"><strong>Очекивани број полазника</strong></p>
				<p>Запослени распоређени на радна места које чине послови припреме или спровођења пројеката који се реализују из средстава међународне финансијске помоћи.</p>
				<p class="auto-style1"><strong>Најмањи и највећи број пријављених полазника за програм</strong></p>
				<p>Од 20 до 25 полазника по обуци.</p>
				<p class="centar">КАДРОВСКИ И ТЕХНИЧКИ УСЛОВИ ЗА РЕАЛИЗАЦИЈУ ПРОГРАМА</p>
				<p class="auto-style1"><strong>Кадровски услови за реализацију програма</strong></p>
				<p>– Два реализатора (предавача) по једној обуци, која поседују стручно, радно и предавачко искуство у области у којој се програм спроводи.</p>
				<p class="auto-style1"><strong>Технички услови у погледу реализације програма</strong></p>
				<p><span class="bold">– </span>Простор, у власништву, закупу или по основу уговора о коришћењу, у коме ће се спровести обука, односно реализовати програм, а који није мањи од 2 m² по полазнику обуке.</p>
				<p><span class="bold">– </span>Опрема и средства (намештај, рачунаре, пројекторе, табле за презентацију, и др.) који су неопходни за реализацију програма.</p>
	</div>


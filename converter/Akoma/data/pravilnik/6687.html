


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
}
.auto-style3 {
	color: #008000;
}
</style>


<p class="redakcijskipreciscentekst"> Редакцијски пречишћен текст</p>
	<p>&nbsp;</p>
	<p>&nbsp;</p>
	<p>На основу члана 65. став 7. Закона о спорту („Службени гласник РС”, број 10/16), члана 17. став 4. и члана 24. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
	<p>Министар омладине и спорта доноси</p>
	<p class="odluka-zakon">ПРАВИЛНИК</p>
	<p class="odluka-zakon">о садржини и начину вођења Регистра удружења, друштава и савеза у области спорта</p>
	<p class="auto-style1">"Службени гласник РС", бр. 32 од 30. марта 2016, <span title="Закон о изменама и допунама Закона о привредним друштвима ('Службени гласник РС', број 44/2018)">44 од 8. јуна 2018 - <font color="green">др. закон</font></span></p>
	<p class="bold">Садржина Правилника</p>
	<p class="clan">Члан 1.</p>
	<p>Овим правилником уређује се садржина, осим података о личности, и начин вођења Регистра удружења, друштава и савеза у области спорта (у даљем тексту: Регистар), предмет регистрације, садржина и образац пријаве за упис у Регистар и регистрацију других података, документација која се уз пријаву прилаже, као и друге услуге које пружа Агенција за привредне регистре (у даљем тексту: Агенција) у вођењу Регистра.</p>
	<p>Регистар се води као јединствена, централна, јавна електронска база података о удружењима, друштвима и савезима у области спорта (у даљем тексту: спортско удружење).</p>
	<p class="bold">Садржина Регистра</p>
	<p class="clan">Члан 2.</p>
	<p>У Регистар се уписује:</p>
	<p>1) облик организовања (удружење, друштво, грански савез, савез за област спорта, територијални савез, олимпијски комитет, параолимпијски комитет, стручно удружење, друга удружења и савези у области спорта);</p>
	<p>2) назив;</p>
	<p>3) седиште и адреса;</p>
	<p>4) спортска грана/гране и спортска дисциплина/дисциплине у оквиру спортске гране/грана; 
	</p>
	<p>5) област/области спорта и спортске дисциплине у оквиру области спорта;</p>
	<p>6) подаци о лицу овлашћеном за заступање (име и презиме, пребивалиште, односно боравиште и адреса и ЈМБГ грађана, односно број пасоша и држава издавања, број телефона и мејл адреса, функција коју обавља у спортском удружењу);</p>
	<p>7) матични број и порески идентификациони број (ПИБ);</p>
	<p>8) бројеви рачуна у банкама;</p>
	<p>9) статут, односно измене и допуне статута, и пречишћен текст статута;</p>
	<p>10) предвиђено време за које се спортско удружење оснива;</p>
	<p>11) чланство у надлежном националном спортском савезу или другом савезу или асоцијацији у земљи и иностранству, као и спортском привредном друштву или другом правном лицу којем је спортско удружење оснивач;</p>
	<p>12) забелешка покретања поступка за забрану рада (датум покретања поступка за забрану рада спортског удружења и подносилац предлога за забрану рада спортског удружења);</p>
	<p>13) забелешка забране рада (број и датум доношења одлуке Уставног суда о забрани рада спортског удружења и број „Службеног гласника Републике Србије” у којем је објављена одлука о забрани рада спортског удружења);</p>
	<p>14) подаци о статусној промени;</p>
	<p>15) подаци о ликвидацији и скраћеном поступку ликвидације;</p>
	<p>16) лична имена и пребивалишта, односно називи и седишта чланова скупштине спортског удружења, са назначењем њихове солидарне одговорности за обавезе удружења, ако спортско удружење престаје по скраћеном поступку ликвидације;</p>
	<p>17) подаци о стечају;</p>
	<p>18) контакт подаци спортског удружења (број телефона, факса, интернет адреса и мејл адреса);</p>
	<p>19) број и датум доношења решења о упису у Регистар, односно број и датум решења о промени података у Регистру и о брисању из Регистра.</p>
	<p>Регистар садржи и следеће податке о спортском удружењу, ако ти подаци постоје, и то:</p>
	<p>1) скраћени назив;</p>
	<p>2) назив на језику и писму националне мањине и скраћени назив на језику и писму националне мањине;</p>
	<p>3) назив у преводу на страни језик и скраћени назив на страном језику;</p>
	<p>4) назив, седиште и адресу огранка, подаци о заступнику огранка (име и презиме, пребивалиште, односно боравиште и адреса и ЈМБГ грађана, односно број пасоша и држава издавања, број телефона и мејл адреса) и привредна и друга делатност која се непосредно обавља у огранку;</p>
	<p>5) датум оснивања; </p>
	<p>6) забележбе података од значаја за правни промет (забелешка о испуњености услова за престанак спортског удружења у складу са чланом 86. ст. 5. и 6. Закона о спорту, забелешка доношења одлуке о промени правног облика, забелешка доношења решења надлежног спортског инспектора о испуњености услова за обављање спортских активности и делатности, и др.);</p>
	<p>7) привредна или друга делатност коју спортско удружење непосредно обавља.</p>
	<p>Регистар поред података и докумената из става 1. овог члана, садржи и документе на основу којих је извршена регистрација.</p>
	<p class="bold">Упис у Регистар</p>
	<p class="clan">Члан 3.</p>
	<p>Упис у Регистар врши се на основу јединствене пријаве за упис, прописане документације која мора бити у оригиналу или овереној фотокопији и доказа о уплати накнаде за упис у Регистар.</p>
	<p>Подаци о матичном броју и пореском идентификационом броју (ПИБ) уписују се у Регистар по службеној дужности, на основу одлуке надлежног органа за доделу матичног броја, односно пореског идентификационог броја (ПИБ).</p>
	<p class="bold">Упис оснивања спортског удружења</p>
	<p class="clan">Члан 4.</p>
	<p>Уз пријаву за упис оснивања у Регистар подноси се:</p>
	<p>1) оснивачки акт, са овереним потписима оснивача;</p>
	<p>2) записник са седнице оснивачке скупштине;</p>
	<p>3) статут;</p>
	<p>4) одлука о избору, односно именовању лица овлашћеног за заступање, ако није одређен оснивачким актом;</p>
	<p>5) доказ о идентитету оснивача, лица овлашћеног за заступање спортског удружења и лица овлашћеног за заступање огранка – фотокопија личне карте или пасоша или извод из регистра у којем је регистровано правно лице ако је оснивач правно лице;</p>
	<p>6) одлука о образовању огранка, ако није образован статутом;</p>
	<p>7) изјава изабраног, односно именованог лица овлашћеног за заступање, дата под кривичном и материјалном одговорношћу, да испуњава услове прописане чланом 33. ст. 2. и 3, односно чланом 99. став 5. Закона о спорту;</p>
	<p>8) сагласност министра надлежног за послове одбране, односно унутрашње послове за оснивање војног, односно полицијског спортског удружења;</p>
	<p>9) доказ о уплати накнаде за упис у Регистар;</p>
	<p>10) друге исправе утврђене законом.</p>
	<p class="bold">Упис промене података</p>
	<p class="clan">Члан 5.</p>
	<p>Уз пријаву за упис промене података у Регистар подноси се, у зависности од предмета регистрације:</p>
	<p>1) одлука надлежног органа о промени података;</p>
	<p>2) записник са седнице надлежног органа на којој је донета одлука о промени података;</p>
	<p>3) изјава новоименованог заступника, односно ликвидационог управника да испуњава услове из члана 33. ст. 2. и 3, односно члана 99. став 5. Закона о спорту;</p>
	<p>4) доказ о идентитету лица овлашћеног за заступање – фотокопија личне карте или пасоша;</p>
	<p>5) оставка заступника;</p>
	<p>6) решење надлежног спортског инспектора да спортско удружење испуњава услове да у свом називу користи реч „клуб”;</p>
	<p>7) сагласност надлежног националног гранског спортског савеза да спортско удружење које учествује у лигашком такмичењу може вршити статусну промену;</p>
	<p>8) одлука о усвајању статут, односно измене и допуне статута, и пречишћен текст статута;</p>
	<p>9) одлука скупштине спортског удружења о промени облика у спортско привредно друштво (друштво са ограниченом одговорношћу) и преношењу оснивачких права на јединицу локалне самоуправе на чијој територији има седиште;</p>
	<p>10) одлуке скупштина спортских удружења која учествују у статусној промени, којима се одобрава статусна промена;</p>
	<p>11) уговор о статусној промени;</p>
	<p>12) извештај ревизора о ревизији нацрта уговора о статусној промени;</p>
	<p>13) оглас о намери статусне промене објављен у средству јавног информисања специјализованом за спорт, који излази на територији целе Републике Србије;</p>
	<p>14) уговор о разграничењу средстава, права и обавеза (деобни биланс) између спортских удружења насталих поделом, односно одвајањем;</p>
	<p>15) потврда надлежног националног спортског савеза, односно другог савеза или асоцијације о чланству у савезу, односно асоцијацији;</p>
	<p>16) решење о упису спортског привредног друштва или другог правног лица коме је спортско удружење оснивач у надлежни регистар;</p>
	<p>17) доказ о уплати накнаде за регистрацију промене података у Регистар;</p>
	<p>18) друга документација која представља основ за промену података у Регистру у складу са Законом о спорту.</p>
	<p>Уз пријаву чињеница од значаја за правни промет ради регистрације и објаве преко интернет стране Агенције, прилаже се документација којом се те чињенице утврђују.</p>
	<p class="bold">Упис ликвидације</p>
	<p class="clan">Члан 6.</p>
	<p>Уз пријаву за упис ликвидације спортског удружења у Регистар подноси се:</p>
	<p>1) одлука надлежног органа о покретању поступка ликвидације и именовању ликвидационог управника;</p>
	<p>2) доказ о идентитету ликвидационог управника – фотокопија личне карте или пасоша;</p>
	<p>3) изјава ликвидационог управника, дата под кривичном и материјалном одговорношћу, да испуњава услове прописане чланом 33. ст. 2. и 3, односно чланом 99. став 5. Закона о спорту;</p>
	<p>4) доказ о уплати накнаде за регистрацију поступка ликвидације у Регистар.</p>
	<p>Уз пријаву обуставе поступка ликвидације, прилаже се одлука о обустави ликвидације, одлука о именовању лица овлашћеног за заступање спортског удружења, изјава заступника да испуњава услове из члана 33. ст. 2. и 3, односно члана 99. став 5. Закона о спорту, ако се услед обуставе ликвидације бира нови заступник.</p>
	<p class="bold">Упис стечаја спортског удружења</p>
	<p class="clan">Члан 7.</p>
	<p>Уз пријаву за упис отварања стечајног поступка у Регистар подноси се:</p>
	<p>1) решење надлежног стечајног суда о отварању стечајног поступка и именовању стечајног управника;</p>
	<p>2) доказ о уплати накнаде за регистрацију стечаја у Регистар.</p>
	<p>Уз пријаву промене података у вези са стечајем прилаже се одлука суда или акт надлежног органа.</p>
	<p>Уз пријаву обуставе стечајног поступка прилаже се правноснажно решење о обустави стечајног поступка.</p>
	<p>Уз пријаву за брисање из Регистра након окончања поступка стечаја прилаже се правноснажно решење суда о закључењу стечаја.</p>
	<p>На упис у Регистар других података који се односе на стечај спортског удружења сходно се примењују одредбе закона којим се уређује стечај, и то одредбе о упису у надлежни регистар одлука из стечајног поступка.</p>
	<p class="bold">Брисање из Регистра</p>
	<p class="clan">Члан 8.</p>
	<p>Уз пријаву за брисање спортског удружења из Регистра подноси се:</p>
	<p>1) докази, односно документи на основу којих се утврђује наступање чињеница из члана 57. став 15, члана 71. став 9, члана 78. ст. 1–5, члана 81. ст. 4–6, члана 83. ст. 1. и 2, члана 84. ст. 1–5, члана 85, члана 86. ст. 4. и 5, члана 87. став 3, члана 88. став 3, члана 90. став 4, члана 91. и члана 95. ст. 2. и 3. Закона спорту;</p>
	<p>2) доказ о уплати накнаде за брисање из Регистра.</p>
	<p class="bold">Oбрасци пријаве за упис у Регистар</p>
	<p class="clan">Члан 9.</p>
	<p>Пријава за упис у Регистар промене података из чл. 5–7. овог правилника (са додацима) дата је на Обрасцу 1, а пријава за брисања из Регистра из члана 8. овог правилника дата је на Обрасцу 2, који су одштампани уз овај правилник и чине његов саставни део и могу се преузети на интернет страници званичног сајта Агенције.</p>
	<p class="bold">Сагласност, дозвола или други акт надлежног органа</p>
	<p class="clan">Члан 10.</p>
	<p>Ако је Законом о спорту као услов за регистрацију прописана дозвола, сагласност или други акт надлежног органа, уз регистрациону пријаву и прописану документацију овим правилником, подноси се одговарајућа дозвола, сагласност, односно други акт надлежног органа.</p>
	<p class="bold">Друге услуге које пружа Агенција у вођењу Регистра</p>
	<p class="clan">Члан 11.</p>
	<p>У вођењу Регистра Агенција, у складу са законом, пружа и следеће услуге:</p>
	<p>1) врши резервацију назива;</p>
	<p>2) издаје уверења о подацима уписаним у Регистар, односно о чињеницама које произлазе из података уписаних у Регистар;</p>
	<p>3) издаје копије документа на основу кога је извршен упис у Регистар;</p>
	<p>4) штампа документа са интернет странице званичног сајта Агенције;</p>
	<p>5) издаје уверења о подацима садржаним у Регистру који су обрађени по посебном захтеву корисника и достављају се кориснику у електронском формату, на медијуму или преко електронског сервиса који обезбеђује Агенција.</p>
	<p class="bold">Престанак важења</p>
	<p class="clan">Члан 12.</p>
	<p>Даном ступања на снагу овог правилника престаје да важи Правилник о садржини и начину вођења Регистра удружења, друштава и савеза у области спорта („Службени гласник РС”, број 43/11).</p>
	<p class="bold">Ступање на снагу</p>
	<p class="clan">Члан 13.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p class="auto-style2">Број 110-00-9/2016-03</p>
	<p class="auto-style2">У Београду, 22. марта 2016. године</p>
	<p class="auto-style2">Министар,</p>
	<p class="auto-style2"><strong>Вања Удовичић</strong>, с.р.</p>
	<p class="clan" style="text-align: right">Прилози</p>
	<p>&nbsp;</p>
	<p><a href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=427165&amp;regactid=427165" target="_blank" class="auto-style3">Образац 1 - Регистрациона пријава промене 
				података о удружењу, друштву и савезу у области спорта&nbsp;&nbsp;</a></p>
	<p><a href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=427165&amp;regactid=427165" target="_blank" class="auto-style3">Образац 2 - Регистрациона пријава брисања 
				удружења, друштва и савеза у области спорта из регистра</a></p>


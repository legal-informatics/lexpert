


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	

	<p>На основу члана 12. став 12. Закона о споразумном финансијском реструктурирању привредних друштава („Службени гласник РС”, број 36/11),</p>
	<p>Министар економије и регионалног развоја доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="line-height: 150%; margin-top: 0">о садржини уговора о мировању дугова</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 21 од 21. марта 
	2012.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">Члан 1.</p>
	<p>Овим правилником уређује се садржина уговора о мировању дугова у току споразумног финансијског реструктурирања привредних друштава (у даљем тексту: финансијско реструктурирање).</p>
	<p class="clan">Члан 2.</p>
	<p>Уговор из члана 1. овог правилника садржи одредбе којима се уређује:</p>
	<p>1) предмет финансијског реструктурирања – појединачна и збирна доспела и недоспела потраживања поверилаца према дужнику; 
	</p>
	<p>2) период мировања дугова (датум почетка и истека);</p>
	<p>3) привремена обустава испуњења обавеза и забрана покретања, односно одлагање извршења према дужнику, као и обавеза уздржавања поверилаца од било ког облика судске или вансудске наплате потраживања у периоду мировања дугова, осим подношења тужби ради наплате потраживања у циљу спречавања наступања застарелости свог потраживања;</p>
	<p>4) обавеза уздржавања дужника од радњи које би могле спречити или отежати наплату потраживања поверилаца који су закључили уговор о мировању дугова;</p>
	<p>5) приступ поверилаца подацима и документацији дужника од значаја за финансијско реструктурирање, а који се односе на његову имовину, капитал, обавезе, пословање и пословне планове, ради правилне процене његовог финансијског стања и припреме предлога мера финансијског реструктурирања, као и поверљивост података и обавештења добијених на тај начин;</p>
	<p>6) једнак третман и равноправан положај поверилаца у сразмери са висином њихових потраживања, осим ако се не договоре другачије;</p>
	<p>7) положај потраживања након истека мировања дугова.</p>
	<p>Уговор из члана 1. овог правилника обавезно садржи и основ и висину потраживања из става 1. тачка 1. овог члана, на дан закључења, као и датум доспећа потраживања, њихов опис и потписе привредног друштва у финансијским тешкоћама, као дужника и поверилаца који су прихватили да учествују у финансијском реструктурирању, као уговорних страна.</p>
	<p class="clan">Члан 3.</p>
	<p>Уговор из члана 1. овог правилника може да садржи и одредбе којима се уређују:</p>
	<p>1) средства обезбеђења, односно гаранције и јемства;</p>
	<p>2) мере заштите потраживања поверилаца које обухватају нарочито: ограничења и праћење плаћања, измиривања обавеза, задуживања и других трансфера и трансакција дужника, као што је претходна или накнадна сагласност (дозвола или одобрење) или именовање лица овлашћеног за сапотписивање исправа којима дужник врши новчане трансакције у току мировања дугова, укључујући уређење питања одговорности овог лица;</p>
	<p>3) избор и именовање стручних саветника;</p>
	<p>4) ограничење располагања потраживањем према дужнику;</p>
	<p>5) начин на који се утврђује одрживост пословања дужника;</p>
	<p>6) уговорна казна за повериоца, односно дужника који се не придржава обавезе из члана 2. став 1. тачка 3), односно тачка 4) овог правилника;</p>
	<p>7) начин обавештавања поверилаца од стране дужника о битним догађајима, предузетим мерама или другим околностима које могу да утичу на финансијско реструктурирање;</p>
	<p>8) начин решавања спорова;</p>
	<p>9) услови за ступање уговора на снагу;</p>
	<p>10) услови и начин продужења уговора;</p>
	<p>11) престанак уговора.</p>
	<p>Лице из става 1. тачка 2) овог члана је обавезно да депонује свој потпис код банке која води рачун привредног друштва.</p>
	<p>Ограничење сапотписивања исправа из става 1. тачка 2) овог члана се региструје у регистру привредних субјеката.</p>
	<p>Уговор из члана 1. овог правилника може садржати и друге одредбе.</p>
	<p class="clan">Члан 4.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">Број 110-00-10/2012-06</p>
	<p class="potpis" style="line-height: 150%; margin-top: 0">У Београду, 1. марта 2012. године</p>
	<p class="potpis" style="line-height: 150%; margin-top: 0">Министар,</p>
	<p class="potpis" style="line-height: 150%; margin-top: 0">
	<span class="bold">Небојша Ђирић,</span> с.р.</p>


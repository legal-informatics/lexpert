


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
}
.auto-style2 {
	color: #008000;
}
</style>


	<div>
				<p class="redakcijskipreciscentekst">Редакцијски пречишћен текст</p>
				<p>&nbsp;</p>
				<p>&nbsp;</p>
				<p>На основу члана 6. став 1. Закона о техничким захтевима за производе и оцењивање усаглашености („Службени гласник РС”, број 36/09),</p>
				<p>Министар грађевинарства, саобраћаја и инфраструктуре доноси</p>
				<p class="odluka-zakon">ПРАВИЛНИК </p>
				<p class="odluka-zakon">o захтевима за безбедност пловила за рекреацију и пловила на водомлазни погон</p>
				<p class="centar">"Службени гласник РС", бр. 140 од 22. децембра 
				2014, 119 од 29. децембра 2017, 104 од 28. децембра 2018, 88 од 
				13. децембра 2019.</p>
				<p>&nbsp;&nbsp;</p>
				<p class="clan">I. УВОДНЕ ОДРЕДБЕ </p>
				<p class="clan">Члан 1.</p>
				<p>Овим правилником прописују се: битни захтеви за безбедност, здравље људи, имовине, заштиту животне средине који се односе на пројектовање и градњу пловила за рекреацију и других производа из члана 2. овог правилника, као и други захтеви и услови који морају бити испуњени за њихово стављање на тржиште и/или употребу, претпоставка усаглашености, поступци за оцењивање усаглашености, знак усаглашености и означавање усаглашености, Деклaрација о усаглашености и Деклерација о градњи делимично изграђеног пловила, техничка документација, заштитна клаузула и захтеви које мора да испуни тело за оцењивање усаглашености да би било именовано за оцењивање усаглашености.</p>
				<p class="bold">Примена</p>
				<p class="clan">Члан 2.</p>
				<p>Овaј правилник примењују се на следеће производе:</p>
				<p>1) пловила за рекреацију и делимично изграђена пловила за рекреацију;</p>
				<p>2) пловила на водомлазни погон и делимично изграђена пловила на водомлазни погон;</p>
				<p>3) компоненте пловила из Прилога 2 – Компоненте пловила, који је одштампан уз овај правилник и чини његов саставни део, кад се стављају одвојено на тржиште;</p>
				<p>4) погонске моторе који су уграђени, или су намењени за уградњу на/у пловило;</p>
				<p>5) погонске моторе који су уграђени у/на пловило, који подлежу великим преправкама мотора;</p>
				<p>6) пловила која подлежу великим преправкама пловила.</p>
				<p>На пловило које се може употребити за изнајмљивање или за обучавање за спорт и рекреацију, примењују се одредбе овог правилника када се ставља на тржиште. </p>
				<p class="bold">Члан 3.</p>
				<p>Овaј правилник не примењује се:</p>
				<p>1) У погледу битних захтева за пројектовање и градњу из Прилога 1 – Битни захтеви – Део А – Битни захтеви за пројектовање и градњу производа, на:</p>
				<p>(1) пловила намењена искључиво за трке, као и пловила намењена за веслачке трке и обуку веслача, која су на тај начин означена од стране произвођача;</p>
				<p>(2) кануе и кајаке пројектоване за покретање искључиво на људски погон, гондоле и педолине;</p>
				<p>(3) даске за једрење, пројектоване искључиво за покретање на погон ветром и за управљање од стране једног или више лица која стоје;</p>
				<p>(4) даске за јахање на таласима;</p>
				<p>(5) оригинална историјска пловила и појединачне копије историјских пловила грађена пре 1950. године, која су грађена претежно од изворних материјала и која је као таква означио произвођач;</p>
				<p>(6) пловила за пробу која се не стављају на тржиште;</p>
				<p>(7) пловила грађена за сопствене потребе градитеља (самоградња), под условом да се у року од пет година од стављања у употребу не стављају на тржиште;</p>
				<p>(8) пловила са посадом посебно намењена за превоз путника у комерцијалне сврхе, укључујући и пловила са наменом из члана 2. став 2. овог правилника, без обзира на број путника;</p>
				<p>(9) подморнице;</p>
				<p>(10) лебдилице (hovercraft);</p>
				<p>(11) хидроглисере;</p>
				<p>(12) пловила на парни погон са спољним сагоревањем, која као погонско гориво користе угаљ, дрво, нафту или гас;</p>
				<p>(13) амфибијска возила, односно моторна возила која се крећу помоћу точкова или гусеница и којима се може управљати и по води и по копну.</p>
				<p>2) У погледу битних захтева за емисију издувних гасова из Прилога 1 – Део Б – Битни захтеви за емисију издувних гасова из погонских уређаја на:</p>
				<p>(1) погонске моторе уграђене или намењене за уградњу на:</p>
				<p>а) пловила намењена искључиво за трке, која су на тај начин означена од стране произвођача;</p>
				<p>б) пловила за пробу под условом да се не стављају на тржиште;</p>
				<p>в) пловила са посадом посебно намењена за превоз путника у комерцијалне сврхе, укључујући и пловила са наменом из члана 2. став 2. овог правилника, без обзира на број путника;</p>
				<p>г) подморнице;</p>
				<p>д) лебдилице (hovercraft);</p>
				<p>ђ) хидроглисере;</p>
				<p>е) амфибијска возила, односно моторна возила која се крећу помоћу точкова или гусеница и којима се може управљати и по води и по копну;</p>
				<p>(2) оригинале и појединачне копије историјских погонских мотора, изграђених према пројектима од пре 1950. године, који нису произведени у серијама и који су уграђени на пловила из тачке 1) подтач. (5) и (7) овог члана; </p>
				<p>(3) погонске моторе произведене за сопствене потребе градитеља (самоградња), под условом да се у року од пет година од стављања у употребу не стављају на тржиште.</p>
				<p>3) У погледу битних захтева за емисију буке из Прилога 1 Део В – Битни захтеви за емисију буке на:</p>
				<p>(1) сва пловила из тачке 2) овог члана;</p>
				<p>(2) пловила грађена за сопствене потребе градитеља (самоградња), под условом да се у року од пет година од стављања у употребу не стављају на тржиште.</p>
				<p class="bold">Значење појединих израза</p>
				<p class="clan">Члан 4.</p>
				<p>Поједини изрази употребљени у овом правилнику имају следеће значење:</p>
				<p>1) велика преправка мотора је преправка мотора која може проузроковати да мотор прекорачи прописана ограничења емисије штетних гасова, из Прилога 1 – Део Б, или који повећава снагу мотора за више од 15%;</p>
				<p>2) велика преправка пловила је преправка пловила којом се мења врста погонског уређаја пловила, врши значајна преправка мотора или која толико мења пловило да оно можда неће испунити захтеве безбедности и заштите животне средине овог правилника;</p>
				<p>3) врста погона је метода којом се покреће пловило;</p>
				<p>4) градитељ делимично изграђеног пловила је произвођач који пројектује и/или изграђује, односно гради делимично изграђено пловило за рекреацију које се не може користити за предвиђену намену, односно пловидбу, већ је намењено за даљу доградњу; </p>
				<p>5) дистрибутер је правно лице или предузетник регистрован у Републици Србији, односно физичко лице са пребивалиштем у Републици Србији, које је укључено у ланац испоруке и које у оквиру обављања своје делатности испоручује производ, а није произвођач или увозник;</p>
				<p>6) дужина трупа је дужина трупа мерена у складу са прописима којима се уређује пловидба;</p>
				<p>7) заступник је правно лице или предузетник регистрован у Републици Србији, односно физичко лице са пребивалиштем у Републици Србији, које је произвођач овластио да за његов рачун предузима радње из овлашћења, а у вези са стављањем производа на тржиште Републике Србије;</p>
				<p>8) компонента је део који је битан за безбедно функционисање пловила и мотора, али који нема самосталну функцију;</p>
				<p>9) погонско средство је погонски механизам пловила за рекреацију, укључујући бродске пропелере, односно систем водомлазног механичког погона;</p>
				<p>10) погонски уређај је мотор са унутрашњим сагоревањем са паљењем варницом или компресионим паљењем који се употребљава за погон пловила;</p>
				<p>11) пловило је пловило за рекреацију и пловило на водомлазни погон;</p>
				<p>12) пловило за рекреацију је било која врста пловила, осим пловила на водомлазни погон, намењена за спорт и рекреацију дужине трупа од 2,5 до 24 m, без обзира на врсту погонског уређаја; </p>
				<p>13) пловило на водомлазни погон (скутер) je пловило намењено за спорт и рекреацију, дужине трупа мање од 4 m, опремљено мотором и пумпом са воденим млазом као главним погонским уређајем, пројектовано на начин да лице или лица на њему седе, стоје или клече на трупу, а не унутар трупа;</p>
				<p>14) пловилo грађенo за сопствене потребе градитеља (самоградња) je пловило које је претежно изградио његов будући корисник за сопствене потребе;</p>
				<p>15) приватни увозник је правно лице или предузетник регистрован у Републици Србији, односно физичко лице са пребивалиштем у Републици Србији које у некомерцијалне сврхе увози у Републику Србију производ из члана 2. овог правилника како би исти користило за сопствене потребе;</p>
				<p>16) породица мотора је разврставање мотора које врши произвођач који према пројекту имају сличне карактеристике у погледу емисије издувних гасова или буке;</p>
				<p>17) привредни субјекат је произвођач, заступник, увозник или дистрибутер;</p>
				<p>18) произвођач је правно лице, предузетник или физичко лице које израђује производ или лице које се представља као произвођач стављањем на производ свог пословног имена, имена или назива, жига, неке друге препознатљиве ознаке или на други начин;</p>
				<p>19) стављање на тржиште је прва испорука производа на тржиште Републике Србије; </p>
				<p>20) испорука на тржишту је свако чињење доступним производа, на које се примењује овај правилник, на тржиште Републике Србије ради дистрибуције, потрошње или употребе, са или без накнаде;</p>
				<p>21) стављање у употребу је прво коришћење производа за његову предвиђену намену у Републици Србији;</p>
				<p>22) увозник је правно лице или предузетник регистрован у Републици Србији, односно физичко лице са пребивалиштем у Републици Србији које ставља на тржиште Републике Србије производ из других земаља;</p>
				<p>23) хармонизовани стандард је стандард донет од стране европских организација за стандардизацију и то: Европског комитета за стандардизацију (CEN), Европског комитета за стандардизацију у области електротехнике (CENELEC) на основу налога Европске комисије, који је објављен у Службеном листу Европске заједнице.</p>
				<p>Други изрази који се употребљавају у овом правилнику, а нису дефинисани у ставу 1. овог члана, имају значење дефинисано законима којима се уређују технички захтеви за производе и оцењивање усаглашености, општа безбедност производа, стандардизација и пловидба.</p>
				<p class="clan">II. СТАВЉАЊЕ НА ТРЖИШТЕ И/ИЛИ УПОТРЕБУ</p>
				<p class="bold">Битни захтеви</p>
				<p class="clan">Члан 5.</p>
				<p>Производи из члана 2. овог правилника могу да буду стављени на тржиште и/или употребу, односно могу бити испоручени, само ако, када су правилно одржавани и када се користе за предвиђену намену, испуњавају захтеве који се односе на безбедност и здравље људи и заштиту животне средине и имовине, садржане у Прилогу 1 – Битни захтеви, који је одштампан уз овај правилник и чини његов саставни део.</p>
				<p class="bold">Слободан промет</p>
				<p class="clan">Члан 6.</p>
				<p>На тржиште и/или употребу, слободно се, без икаквих ограничења стављају делимично изграђена пловила уз која је приложена Деклерација произвођача или увозника делимично изграђеног пловила из Прилога 3 – Деклерација произвођача или увозника делимично изграђеног пловила, који је одштампан уз овај правилник и чини његов саставни део.</p>
				<p>На тржиште и/или употребу, слободно се, без икаквих ограничења стављају компоненте из члана 2. став 1. тачка 3) овог правилника, којe су усаглашенe са захтевима из овог правилника и којe су намењенe за уградњу у пловило уз које је приложена деклерација о усаглашености из члана 11. овог правилника.</p>
				<p>На тржиште и/или употребу, слободно се, без икаквих ограничења стављају погонски мотори из члана 2. овог правилника, уграђени или не уграђени у пловило, који су усаглашени захтевима из овог правилника. </p>
				<p>На тржиште и/или употребу, слободно се, без икаквих ограничења стављају мотори, уграђени или не уграђени у пловило и хомологовани у складу са прописима којима се уређује хомологација моторних возила, опреме и делова, који се не употребљавају за погон пловила на унутрашњим водним путевима, усаглашени са захтевима из овог правилника, осим са захтевима за емисију издувних гасова прописаних у Прилогу 1 – Део Б. </p>
				<p>На тржиште и/или употребу, слободно се, без икаквих ограничења стављају мотори уграђени у пловило и хомологовани у складу са прописима којима се уређује хомологација моторних возила, опреме и делова, усаглашени са захтевима из овог правилника, осим са захтевима за емисију издувних гасова прописаних у Прилогу 1 – Део Б.</p>
				<p>Одредбе ст. 4. и 5. овог члана примењују се ако су приликом уградње мотора у пловило примењене инструкције произвођача мотора тако да се обезбеди да тај мотор, после уградње испуњава захтеве за емисију издувних гасова у складу са прописима којима се уређује хомологација моторних возила, опреме и делова. </p>
				<p>Мотор из става 6. овог члана прати декларација из члана 11. овог правилника која потврђује да тај мотор испуњава захтеве за емисију издувних гасова.</p>
				<p class="clan">Члан 7.</p>
				<p>Производи из члана 2. овог правилника који не испуњавају захтеве и услове из овог правилника могу да се показују на сајмовима, изложбама и другим сличним манифестацијама, ако је на њима стављена видљива ознака која означава да они нису усаглашени са одредбама овог правилника, као и да се не стављају на тржиште и/или употребу у Републици Србији док се не ускладе са одредбама овог правилника и прописима којим се уређују технички захтеви за производе и оцењивање усаглашености.</p>
				<p class="clan">III. ПРЕТПОСТАВКА УСАГЛАШЕНОСТИ</p>
				<p class="bold">Српски стандарди којима се преузимају хармонизовани стандарди</p>
				<p class="clan">Члан 8.</p>
				<p>Сматра се да производи из члана 2. овог правилника испуњавају битне захтеве из члана 5. овог правилника и Прилога 1 ако су изграђени у складу са српским стандардима за пловила за рекреацију, којима су преузети одговарајући хармонизовани стандарди, чији се списак (у даљем тексту: списак стандарда) саставља и објављује у складу са законом којим се уређују технички захтеви за производе и оцењивање усаглашености и прописом донетим на основу тог закона.</p>
				<p class="clan">IV. ЗНАК УСАГЛАШЕНОСТИ</p>
				<p class="bold">Означавање усаглашености</p>
				<p class="clan">Члан 9.</p>
				<p>На производе из члана 2. овог правилника који су усаглашени са захтевима овог правилника, пре њиховог стављања на тржиште, и/или употребу, ставља се знак усаглашености у складу са Прилогом 6 – Знак усаглашености, који је одштампан уз овај правилник и чини његов саставни део.</p>
				<p>Знак усаглашености на производе ставља произвођач или његов заступник, односно увозник, ако произвођач или његов заступник није регистрован на територији Републике Србије, и то на:</p>
				<p>1) пловила;</p>
				<p>2) компоненте пловила из Прилога 2. овог правилника, ако се одвојено стављају на тржиште;</p>
				<p>3) погонске уређаје.</p>
				<p>Знак усаглашености ставља се на производе из става 1. овог члана на видном месту тако да буде читљив и неизбрисив, у складу са прописом којим се уређује начин стављања и употреба знакова усаглашености.</p>
				<p>Ако на компоненте пловила, због њихове величине или природе није могуће ставити знак усаглашености на начин прописан у ставу 3. овог члана, знак усаглашености се ставља на њихову амбалажу и у приложене документе, у складу са прописом којим се одређује начин стављања и употреба знакова усаглашености.</p>
				<p>На пловилима знак усаглашености ставља се на плочицу градитеља пловила која је постављена одвојено од идентификационог броја пловила.</p>
				<p>На погонске уређаје се директно ставља знак усаглашености.</p>
				<p>Знак усаглашености може бити пропраћен пиктограмом или другом ознаком којом се означава посебан ризик или начин употребе.</p>
				<p class="bold">Неодговарајуће означавање</p>
				<p class="clan">Члан 10.</p>
				<p>Неодговарајуће означавање производа из члана 2. овог правилника сматра се стављање знака, симбола, натписа или неке друге ознаке чије стављање је забрањено законом којим се уређују технички захтеви за производе и оцењивање усаглашености, као и:</p>
				<p>1) стављање знака усаглашености на производе на које се не примењује овај правилник;</p>
				<p>2) непостојање знака усаглашености на производу који је усаглашен са захтевима из овог правилника.</p>
				<p>Стављање и употреба знака усаглашености, као и других знакова, симбола, натписа или других ознака из члана 9. овог правилника и става 1. овог члана, обезбеђује се у складу са законом којим се уређују технички захтеви за производе и оцењивање усаглашености. </p>
				<p class="bold">Декларација о усаглашености и Деклерација о градњи делимично изграђеног пловила</p>
				<p class="clan">Члан 11.</p>
				<p>Деклерација о усаглашености потврђује да производ испуњава захтеве овог правилника. </p>
				<p>Декларација о усаглашености дата је у Прилогу 4 – Деклерација о усаглашености, који је одштампан уз овај правилник и чини његов саставни део, и садржи елементе прописане у модулима за оцењивање усаглашености из чл. 13–16. овог правилника.</p>
				<p>Декларација о усаглашености прилаже се уз следеће производе када се испоручују на тржиште или се стављају у употребу:</p>
				<p>а) пловила; </p>
				<p>б) компоненте пловила ако се одвојено стављају на тржиште; </p>
				<p>в) погонске уређаје. </p>
				<p>Декларација произвођача или увозника о градњи делимично изграђеног пловила садржи податке из Прилога 3. и прилаже се уз делимично довршена пловила на српском језику. </p>
				<p class="clan">V. МОДУЛИ ЗА ОЦЕЊИВАЊЕ УСАГЛАШЕНОСТИ</p>
				<p class="clan">Члан 12.</p>
				<p>За оцењивање усаглашености производа са битним захтевима из Прилога 1 произвођач примењује поступке за оцењивање усаглашености из чл. 13–16. овог правилника пре стављања на тржиште производа из члана 2. овог правилника.</p>
				<p>За оцењивање усаглашености погонског уређаја или пловила после њихове значајне преправке, као и пловила које мења предвиђену намену и на које се примењује овај правилник, примењују се модули оцењивања усаглашености дати у Прилогу 5 – Модули оцењивања усаглашености, који је одштампан уз овај правилник и чини његов саставни део, пре стављања производа на тржиште и употребу.</p>
				<p>За оцењивање усаглашености пловила грађеног за сопствене потребе (самоградња) пре истека рока од пет година из члана 3. тачка 3) подтачка (2) овог правилника, примењују се модули оцењивања усаглашености дати у Прилогу 5, пре стављања производа на тржиште.</p>
				<p class="clan">Члан 13.</p>
				<p>За оцењивање усаглашености пројектовања и градње пловила за рекреацију примењују се модули оцењивања усаглашености дати у Прилогу 5, и то: </p>
				<p>1) За пројектне категорије пловила А и B из Прилога 1 – Део А, тачка 1. примењују се следећи модули:</p>
				<p>(1) за пловила за рекреацију дужине трупа од 2,5 m до 12 m: Модул А1 или Модул B допуњен Модулима C, D, E или F, или Модул G, или Модул H;</p>
				<p>(2) за пловила за рекреацију дужине трупа од 12 m до 24 m: Модул B, допуњен Модулима C, D, E или F, или Модул G, или Модул H;</p>
				<p>2) За пројектну категорију пловила C из Прилога 1 – Део А тачка 1:</p>
				<p>(1) за пловила за рекреацију дужине трупа од 2,5 m до 12 m: </p>
				<p>– када су примењени и испуњени српски стандарди из члана 8. овог правилника који се односе на подтач. 3.2. и 3.3. Прилога 1 – Део А, Модул А, или Модул А1, или Модул В, допуњен Модулима C, D, E или F, или Модул G, или Модул Н;</p>
				<p>– ако нису испуњени захтеви из српских стандарда из члана 8. овог правилника који се односе на подтач. 3.2. и 3.3. Прилога 1 – Део А, Модул А1 или Модул B, допуњен Модулима C, D, E или F, или Модул G, или Модул H;</p>
				<p>(2) за пловила за рекреацију дужине трупа од 12 m до 24 m: Модул B, допуњен Модулима C, D, E или F, или Модул G, или Модул H;</p>
				<p>3) За пројектну категорију D за пловила дужине трупа од 2,5 m до 24 m: Модул А, или Модул А1, или Модул B, допуњен Модулима C, D, E или F, или Модул G, или Модул H.</p>
				<p>4) За пројектовање и градњу скутера примењују се модули оцењивања усаглашености дати у Прилогу 5: Модул А, или Модул А1, или Модул B, допуњен Модулима C, D, E или F, или Модул G, или Модул H;</p>
				<p>5) За пројектовање и градњу компоненти примењују се модули оцењивања усаглашености дати у Прилогу 5: Модул B допуњен Модулима C, D, E или F, или Модул G, или Модул H.</p>
				<p class="bold">Емисија издувних гасова</p>
				<p class="clan">Члан 14.</p>
				<p>За оцењивање усаглашености емисије издувних гасова за погонске моторе из члана 2. став 1. тач. 4) и 5) овог правилника произвођач примењује следеће модуле оцењивања усаглашености из Прилога 5, и то: </p>
				<p>1) ако се испитивања изводе уз примену стандарда за мерење емисије издувних гасова: Модул B допуњен Модулима C, D, E или F, или Модул G, или Модул H;</p>
				<p>2) ако се испитивања изводе без примене стандарда за мерење емисије издувних гасова: Модул B допуњен Модулом C1, или Модул G.</p>
				<p class="bold">Емисија буке</p>
				<p class="clan">Члан 15.</p>
				<p>За оцењивање усаглашености емисије буке за пловила за рекреацију са крменим погонским моторима без уграђеног издува или уграђеног погонског мотора, као и за пловила за рекреацију са крменим погонским моторима без уграђеног издува или са уграђеним погонским моторима, код којих су извршене значајне преправке и која се стављају на тржиште најдуже до пет година после преправке, произвођач примењује следеће модуле оцењивања усаглашености из Прилога 5, и то:</p>
				<p>1) када се испитивања изводе применом стандарда за мерење буке: Модул А1, или Модул G, или Модул H;</p>
				<p>2) када се испитивања изводе без примене стандарда за мерење буке: Модул G;</p>
				<p>3) када се за испитивање примењује метод Фрудовог броја и односа снага и депласман: Модул А, или Модул G или Модул H.</p>
				<p class="clan">Члан 16.</p>
				<p>За оцењивање усаглашености емисије буке за скутере, ванбродске моторе и крмене погонске моторе са уграђеним издувом намењене уградњи у пловила за рекреацију, произвођач пловила за сопствене потребе градитеља или мотора примењује следеће модуле оцењивања усаглашености из Прилога 5, и то: </p>
				<p>1) када се испитивања изводе применом стандарда за мерење буке: Модул А1, или Модул G, или Модул H;</p>
				<p>2) када се испитивања изводе без примене стандарда за мерење буке: Модул G.</p>
				<p class="bold">Додатни захтеви</p>
				<p class="clan">Члан 17.</p>
				<p>Тип производње из Модула В обухвата више верзија производа под условом да:</p>
				<p>1) разлике између верзија не утичу на ниво безбедности и на друге захтеве у вези карактеристика производа;</p>
				<p>2) су верзије производа наведене у одговарајућем сертификату о прегледу типа, измењене у оригиналном сертификату.</p>
				<p>Када се за оцењивање усаглашености употребљава Модул А1 прегледи производа спроводе се на једном или више пловила из производног програма произвођача и примењују се додатни захтеви из Прилога 7 – Додатни поступак при употреби интерне контроле производње и надгледаног испитивања производа утврђених у Модулу А1, који је одштампан уз овај правилник и чини његов саставни део.</p>
				<p>Модул F се примењује за оцењивање усаглашености погонских уређаја са захтевима за емисију издувних гасова.</p>
				<p>За оцењивања усаглашености са захтевима за емисију издувних гасова из одељка 5. Модула С из Прилога 5. примењује се метода из Прилога 8 – Оцењивање усаглашености производње за емисију издувних гасова и буке, који је одштампан уз овај правилник и чини његов саставни део.</p>
				<p class="bold">Техничка документација</p>
				<p class="clan">Члан 18.</p>
				<p>Техничка документација садржи податке и информације на који начин су испуњени захтеви из члана 5. овог правилника и Прилога 1, као и документе из Прилога 10 – Техничка документација, који је одштампан уз овај правилник и чини његов саставни део.</p>
				<p>Техничка документација објашњава поступак пројектовања, рада и оцењивање усаглашености производа на које се однеси овај правилник.</p>
				<p class="clan">VI. ИМЕНОВАНО ТЕЛО ЗА ОЦЕЊИВАЊЕ УСАГЛАШЕНОСТИ</p>
				<p class="bold">Именовано тело</p>
				<p class="clan">Члан 19.</p>
				<p>Тело за оцењивање усаглашености може да обавља послове оцењивања усаглашености производа из члана 2. овог правилника, ако испуњава захтеве за оцењивање усаглашености из Прилога 9 – Захтеви које треба да испуни тело за оцењивање усаглашености да би било именовано за оцењивање усаглашености, који је одштампан уз овај правилник и чини његов саставни део, и ако је именовано у складу са законом којим се уређују технички захтеви за производе и оцењивање усаглашености и прописом донетим на основу тог закона (у даљем тексту: Именовано тело). </p>
				<p class="clan">VII. ЗАШТИТНА КЛАУЗУЛА</p>
				<p class="bold">Заштитна клаузула</p>
				<p class="clan">Члан 20.</p>
				<p>Испорука или употреба производа из члана 2. овог правилника који су стављени на тржиште Републике Србије, који испуњавају захтеве из овог правилника, на које је стављен знак усаглашености, који су исправно пројектовани, изграђени и уграђени, као и одржавани и коришћени у складу са њиховом наменом, може се ограничити или забранити у складу са законом којим се уређују технички захтеви за производе и оцењивање усаглашености. </p>
				<p class="bold">Усклађеност са прописима Европске уније</p>
				<p class="clan">Члан 21.</p>
				<p>Овај правилник је усклађен са свим начелима и битним захтевима из Директиве 2013/53/ЕУ Европског парламента и Савета од 20. новембра 2013. године, о усклађивању закона, уредби и других прописа који се односе на пловила за рекреацију.</p>
				<p class="clan">VIII. ПРЕЛАЗНЕ И ЗАВРШНЕ ОДРЕДБЕ</p>
				<p class="clan">Члан 22.</p>
				<p>Од дана ступања на снагу потврђеног међународног уговора о оцењивању усаглашености и прихватању индустријских производа са Европском унијом (ACAA споразум), у овом правилнику, за производе на који се примењује овај правилник, речи: „Деклерација о усаглашености” имаће значење: „ЕЗ деклерација о усаглашености”; речи: „знак усаглашености” имаће значење: „СЕ знак”; речи: „преглед типа” имаће значење: „ЕЗ преглед типа”; а речи „сертификат о прегледу типа”, имаће значење: „ЕЗ сертификат о прегледу типа”.</p>
				<p>Ако уговор из става 1. овог члана не буде закључен, значење речи: „деклерација о усаглашености”, „знак усаглашености”, „преглед типа”, „сертификат о прегледу типа” из става 1. овог члана примењују се од дана приступања Републике Србије Европској унији.</p>
				<p class="clan">Члан 23.</p>
				<p>Од ступања на снагу овог правилника до дана ступања на снагу потврђеног међународног уговора о оцењивању усаглашености и прихватању индустријских производа са Европском унијом за производе на које се примењује овај правилник означавање усаглашености производа обавља се стављањем Српског знака усаглашености у складу са овим правилником и посебним прописима.</p>
				<p>Ако уговор из става 1. овог члана не буде закључен, означавање усаглашености стављањем Српског знака усаглашености обавља се до дана приступања Републике Србије Европској унији.</p>
				<p>Од дана ступања на снагу потврђеног међународног уговора о оцењивању усаглашености и прихватању индустријских производа са Европском унијом за производе на које се примењује овај правилник означавање усаглашености обавља се стављањем СЕ знака у складу са овим правилником и посебним прописима.</p>
				<p>Ако уговор из става 3. овог члана не буде закључен, означавање усаглашености производа стављањем СЕ знака обавља се од дана приступања Републике Србије Европској унији. </p>
				<p class="clan">Члан 24.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се 
				<span class="v2-clan-left-1">од 1. јануара 2021. године</span>.</p>
				<p class="hide-change">*Службени гласник РС, број 88/2019</p>
				<p class="auto-style1">Број 110-00-21/2014-25</p>
				<p class="auto-style1">У Београду, 5. децембра 2014. године </p>
				<p class="auto-style1">Министар,</p>
				<p class="auto-style1">проф. др <strong>Зорана Михајловић</strong>, с.р. </p>
				<p>&nbsp;</p>
				<p><a class="auto-style2" href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=429458&amp;regactid=429458" target="_blank">
				Прилог 1&nbsp; - Битни захтеви</a></p>
				<p><a class="auto-style2" href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=429458&amp;regactid=429458" target="_blank">
				Прилог 2 - Компоненте пловила</a></p>
				<p><a class="auto-style2" href="http://www.pravno-informacioni-sistem.rs/SlGlasnikPortal/prilozi/3.html&amp;doctype=reg&amp;abc=cba&amp;eli=true&amp;eliActId=429458&amp;regactid=429458" target="_blank">
				Прилог 3 - Деклерација произвођача или увозника делимично изграђеног пловила 
				</a></p>
				<p><a class="auto-style2" href="http://www.pravno-informacioni-sistem.rs/SlGlasnikPortal/prilozi/4.html&amp;doctype=reg&amp;abc=cba&amp;eli=true&amp;eliActId=429458&amp;regactid=429458" target="_blank">
				Прилог 4 - Декларација о усаглашености </a></p>
				<p><a class="auto-style2" href="http://www.pravno-informacioni-sistem.rs/SlGlasnikPortal/prilozi/5.html&amp;doctype=reg&amp;abc=cba&amp;eli=true&amp;eliActId=429458&amp;regactid=429458" target="_blank">
				Прилог 5&nbsp; - Модули оцењивања усаглашености</a></p>
				<p><a class="auto-style2" href="http://www.pravno-informacioni-sistem.rs/SlGlasnikPortal/prilozi/6.html&amp;doctype=reg&amp;abc=cba&amp;eli=true&amp;eliActId=429458&amp;regactid=429458" target="_blank">
				Прилог 6 - Знак усаглашености</a></p>
				<p><a class="auto-style2" href="http://www.pravno-informacioni-sistem.rs/SlGlasnikPortal/prilozi/7.html&amp;doctype=reg&amp;abc=cba&amp;eli=true&amp;eliActId=429458&amp;regactid=429458" target="_blank">
				Прилог 7&nbsp; - Додатни поступак при употреби интерне контроле производње и надгледаног испитивања производа утврђених у Модулу А1 
				</a> </p>
				<p><a class="auto-style2" href="http://www.pravno-informacioni-sistem.rs/SlGlasnikPortal/prilozi/8.html&amp;doctype=reg&amp;abc=cba&amp;eli=true&amp;eliActId=429458&amp;regactid=429458" target="_blank">
				Прилог 8 - Оцењивање усаглашености производње за емисије издувних гасова и буке</a></p>
				<p><a class="auto-style2" href="http://www.pravno-informacioni-sistem.rs/SlGlasnikPortal/prilozi/9.html&amp;doctype=reg&amp;abc=cba&amp;eli=true&amp;eliActId=429458&amp;regactid=429458" target="_blank">
				Прилог 9 - Захтеви које мора да испуни тело за оцењивање усаглашености да би било именовано за оцењивање усаглашености</a></p>
				<p>
				<a class="auto-style2" href="http://www.pravno-informacioni-sistem.rs/SlGlasnikPortal/prilozi/10.html&amp;doctype=reg&amp;abc=cba&amp;eli=true&amp;eliActId=429458&amp;regactid=429458" target="_blank">
				Прилог 10 - Техничка документација</a></p>
	</div>


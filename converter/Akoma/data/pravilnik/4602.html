<meta http-equiv="Content-Type" content="text/html; charset=UTF-8"><link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
<style type="text/css">
.auto-style1 {
	text-align: right;
}
.auto-style2 {
	text-align: center;
}
.auto-style3 {
	text-align: left;
}
</style>
<div>
<p class="redakcijskipreciscentekst">Редакцијски пречишћен текст</p>
	<p>&nbsp;</p>
	<p>&nbsp;</p>
	<p>На основу члана 41. став 6. Закона о пореском поступку и пореској администрацији („Службени гласник РС", бр. 80/2002, 84/2002, 23/2003 и 70/2003), </p>
<p>Министар финансија и економије доноси </p>
<p class="odluka-zakon">ПРАВИЛНИК</p>
<p class="odluka-zakon">о обрасцу појединачне пореске пријаве о обрачунатом и плаћеном порезу и доприносима за обавезно социјално осигурање по одбитку на терет примаоца прихода</p>
<p class="auto-style2">"Службени гласник РС, број 128 од 26. децембра 2003, 6 од 
1. фебруара 2019.</p>
<p class="clan">Члан 1.</p>
<p>Овим правилником прописује се образац појединачне пореске пријаве о обрачунатом и плаћеном порезу на доходак грађана и доприносима за обавезно социјално осигурање по одбитку на терет примаоца прихода – физичког лица, односно о обрачунатом и плаћеном порезу на добит предузећа по одбитку на терет примаоца прихода – правног лица (у даљем тексту: појединачна пореска пријава).</p>
<p class="clan">Члан 2.</p>
<p>Исплатилац прихода, као порески платац, Пореској управи подноси појединачну пореску пријаву на Обрасцу ППП – Појединачна пореска пријава о обрачунатом и плаћеном порезу и доприносима за обавезно социјално осигурање по одбитку на терет примаоца прихода, који је одштампан уз овај правилник и чини његов саставни део. </p>
<p class="clan">Члан 3.</p>
<p>Појединачна пореска пријава подноси се Пореској управи – организационој јединици на чијој територији је седиште пореског плаца.</p>
<p class="clan">Члан 4.</p>
<p>Образац из члана 2. овог правилника састоји се из четири дела, и то:</p>
<p>– I. Подаци о пореском плацу;</p>
<p>– II. Подаци о примаоцима прихода из радног односа – физичким лицима;</p>
<p>– III. Подаци о примаоцима прихода ван радног односа – физичким лицима;</p>
<p>– IV. Подаци о примаоцима прихода – правним лицима.</p>
<p class="clan">Члан 5.</p>
<p>У Образац ППП из члана 2. овог правилника, део I. Подаци о пореском плацу, уноси се: </p>
<p>1) под редним бројем 1 – порески идентификациони број (у даљем тексту: ПИБ) пореског плаца из потврде о додељеном ПИБ-у; </p>
<p>2) под редним бројем 2 – јединствени матични број грађана (у даљем тексту: ЈМБГ) пореског плаца, ако је порески платац физичко лице (за зараде кућног и помоћног особља и др.); </p>
<p>3) под редним бројем 3 – матични број пореског плаца из Регистра јединица разврставања (попуњавају правна лица и предузетници);</p>
<p>4) под редним бројем 4 – назив пореског плаца, односно фирма која је регистрована код органа надлежног за регистрацију (попуњавају правна лица и предузетници);</p>
<p>5) под редним бројем 5 – презиме и име пореског плаца, ако је порески платац физичко лице; </p>
<p>6) под редним бројем 6 – седиште, односно пребивалиште или боравиште пореског плаца; </p>
<p>7) под редним бројем 7 – назив улице и број у којој је седиште, односно пребивалиште или боравиште пореског плаца;</p>
<p>8) под редним бројем 8 – број телефона – факса у седишту, односно пребивалишту или боравишту пореског плаца;</p>
<p>9) под редним бројем 9 – укупан број прималаца прихода за које се подноси појединачна пореска пријава.</p>
<p>Ако се за истог примаоца прихода исказују подаци у делу 
II. и III. Обрасца ППП из члана 2. овог правилника, у укупном броју прималаца прихода исказује се један прималац прихода. </p>
<p>У део II. Подаци о примаоцима прихода из радног односа – физичким лицима, уноси се: </p>
<p>1) у колону 1 – редни број примаоца прихода;</p>
<p>2) у колону 2 – име и презиме, пребивалиште или боравиште и адреса и ЈМБГ примаоца прихода;</p>
<p>3) у колону 3 – зарада из чл. 13. и 14. Закона о порезу на доходак грађана – „Службени гласник РС". бр. 24/2001 и 80/2002 (у даљем тексту: Закон);</p>
<p>4) у колону 4 – износ пореза на доходак грађана који је обрачунат и плаћен на зараде из колоне 3;</p>
<p>5) у колону 5 – износ доприноса за пензијско и инвалидско осигурање који је обрачунат и плаћен на терет запосленог на зараду из колоне 3 или прописану основицу доприноса; </p>
<p>6) у колону 6 – износ доприноса за здравствено осигурање који је обрачунат и плаћен на терет запосленог на зараду из колоне 3 или прописану основицу доприноса; </p>
<p>7) у колону 7 – износ доприноса за осигурање за случај незапослености који је обрачунат и плаћен на терет запосленог на зараду из колоне 3 или прописану основицу доприноса.</p>
<p>У део III. Подаци о примаоцима прихода ван радног односа - физичким лицима, уноси се: </p>
<p>1) у колону 1 – редни број примаоца прихода;</p>
<p>2) у колону 2 – име и презиме, пребивалиште или боравиште и адреса и ЈМБГ примаоца прихода;</p>
<p>3) у колону 3 – опорезиви приход, и то за: приходе од ауторских права и права индустријске својине из члана 55. Закона; приходе од капитала из члана 63. Закона; приходе од непокретности из члана 68. Закона; приходе од давања у закуп покретних ствари из члана 82. Закона; добитке од игара на срећу из члана 83. Закона; приходе од осигурања лица из члана 84. Закона; приходе спортиста и спортских стручњака из члана 84а Закона и друге приходе из члана 85. Закона.</p>
<p>Ако је исти прималац прихода остварио приходе по више основа, опорезиви приход уноси се збирно за све остварене приходе;</p>
<p>4) у колону 4 – износ пореза на доходак грађана који је обрачунат и плаћен на опорезиви приход из колоне 3;</p>
<p>5) у колону 5 – износ доприноса за пензијско и инвалидско осигурање који је обрачунат и плаћен на терет примаоца прихода на опорезиви приход из колоне 3, односно уговорену накнаду или прописану основицу доприноса за приходе по основу привремених и повремених послова; </p>
<p>6) у колону 6 – износ доприноса за здравствено осигурање који је обрачунат и плаћен на терет примаоца прихода на уговорену накнаду или прописану основицу доприноса за приходе по основу привремених и повремених послова;</p>
<p>7) у колону 7 – износ доприноса за осигурање за случај незапослености који је обрачунат и плаћен на терет примаоца прихода на уговорену накнаду или прописану основицу за приходе по основу привремених и повремених послова.</p>
<p>У део IV. Подаци о примаоцима прихода – правним лицима, уноси се:</p>
<p>1) у колону 1 – редни број примаоца прихода;</p>
<p>2) у колону 2 – назив, односно фирма, седиште и адреса и ПИБ примаоца прихода;</p>
<p>3) у колону 3 – приход из члана 40. Закона о порезу на добит предузећа („Службени гласник РС", бр. 25/2001, 80/2002 и 43/2003).</p>
<p>Ако је исти прималац прихода остварио приходе по више основа, опорезиви приход уноси се збирно за све остварене приходе;</p>
<p>4) у колону 4 – износ пореза на добит по одбитку који је обрачунат и плаћен на опорезиви приход из колоне 3.</p>
<p class="clan">Члан 6.</p>
<p>Овај правилник ступа на снагу наредног дана од дана објављивања у „Службеном гласнику Републике Србије". </p>
<p>&nbsp;</p>
<p class="auto-style1">Број 110-00-373/2003-03</p>
<p class="auto-style1">У Београду, 25. децембра 2003. године</p>
<p class="auto-style1">Министар,</p>
<p class="auto-style1">
<strong>Божидар Ђелић</strong>, с.р.</p>
<p>&nbsp;</p>
	<p>&nbsp;</p>
<p class="auto-style2">
<img height="682" src="http://www.pravno-informacioni-sistem.rs/SlGlasnikPortal/slike/img3.jpg&amp;doctype=reg&amp;abc=cba&amp;eli=true&amp;eliActId=427733&amp;regactid=427733" width="741"></p>
	<p class="auto-style3">
	*Службени гласник РС, број 6/2019</p>
	<p class="auto-style2">
	<img height="612" src="http://www.pravno-informacioni-sistem.rs/SlGlasnikPortal/slike/img4.gif&amp;doctype=reg&amp;abc=cba&amp;eli=true&amp;eliActId=427733&amp;regactid=427733" width="1005"></p>
	<p class="auto-style2">
	<img height="615" src="http://www.pravno-informacioni-sistem.rs/SlGlasnikPortal/slike/img6.gif&amp;doctype=reg&amp;abc=cba&amp;eli=true&amp;eliActId=427733&amp;regactid=427733" width="1016"></p>
	<p class="auto-style2">
	<img height="617" src="http://www.pravno-informacioni-sistem.rs/SlGlasnikPortal/slike/img8.gif&amp;doctype=reg&amp;abc=cba&amp;eli=true&amp;eliActId=427733&amp;regactid=427733" width="1011"></p>
	<p class="auto-style3">
	&nbsp;</p>
</div>


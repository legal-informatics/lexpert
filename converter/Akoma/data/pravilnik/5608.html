


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p style="margin-top: 0">На основу члана 38. став 3, а у вези са чланом 31. Закона о трговини („Службени гласник РС”, број 53/10),</p>
	<p style="margin-top: 0">Министар пољопривреде, трговине, шумарства и водопривреде доноси</p>
	<p class="odluka-zakon" style="margin-top: 0; margin-bottom: 0">&nbsp;</p>
	<p class="odluka-zakon" style="margin-top: 0; margin-bottom: 0">&nbsp;</p>
	<p class="odluka-zakon" style="margin-top: 0; margin-bottom: 0">ПРАВИЛНИК</p>
	<p class="naslov" style="margin-top: 0">о минималним техничким условима за трговину на откупним местима</p>
		<p class="naslov" style="margin-top: 0"><span style="font-weight: 400">"<span lang="sr">Службени гласник РС", број 32 од 13. маја 2011.</span></span></p>
	<p class="naslov" style="margin-top: 0">&nbsp;</p>
	<p class="naslov" style="margin-top: 0">&nbsp;</p>
	<p class="clan" style="margin-top: 0">I. УВОДНЕ ОДРЕДБЕ</p>
	<p class="clan" style="margin-top: 0">&nbsp;</p>
	<p class="clan" style="margin-top: 0">Члан 1.</p>
	<p style="margin-top: 0">Овим правилником ближе се прописују минимални технички услови за трговину на откупним местима где се врши откуп пољопривредних производа и домаћих животиња од пољопривредних произвођача ( у даљем тексту: откупно место), у погледу простора, уређаја и опреме, као и начина продаје.</p>
	<p style="margin-top: 0">Одредбе овог правилника не односе се на робне берзе, сајам, остале привредне изложбе и традиционалне манифестације, пијаце и велетржнице, а које се уређују посебним прописима.</p>
	<p class="clan" style="margin-top: 0">&nbsp;</p>
	<p class="clan" style="margin-top: 0">Члан 2.</p>
	<p style="margin-top: 0">Минимални технички услови у смислу овог правилника су услови, који се односе на: простор, односно просторије опрему, уређаје, спољашње одлике простора, начин продаје робе, опрему и уређаје за складиштење робе.</p>
	<p style="margin-top: 0">Предмет откупа су пољопривредни производи добијени гајењем биљака, укључујући жетву и убирање плодова и узгојем домаћих животиња.</p>
	<p style="margin-top: 0">&nbsp;</p>
	<p class="clan" style="margin-top: 0">II. УСЛОВИ У ПОГЛЕДУ ПРОСТОРА, ОБЈЕКАТА, ПРОСТОРИЈА, УРЕЂАЈА И ОПРЕМЕ</p>
	<p class="clan" style="margin-top: 0">&nbsp;</p>
	<p class="clan" style="margin-top: 0">Члан 3.</p>
	<p style="margin-top: 0">Откупно место мора да има уређени простор, објекат, део објекта, просторије за пријем и мерење робе, простор за складиштење, утовар и истовар пољопривредних производа, као и посебно изграђеног или ограђеног простора за прихватање, смештај и откуп домаћих животиња.</p>
	<p style="margin-top: 0">На откупном месту примењују се технички, хигијенски и ветеринарско-санитарни услови за пријем, мерење, складиштење, утовар и истовар пољопривредних производа и домаћих животиња, у складу са посебним прописима</p>
	<p class="clan" style="margin-top: 0">&nbsp;</p>
	<p class="clan" style="margin-top: 0">Члан 4.</p>
	<p style="margin-top: 0">Откупно место не може бити лоцирано поред ђубришта, депонија, несанитарних нужника, отворених канала, фабрика које испуштају гасове, пару, димове, прашину, као ни у близини других објеката који могу штетно утицати на хигијенске услове у објекту, односно хигијенску исправност пољопривредних производа.</p>
	<p style="margin-top: 0">Слободне површине око откупног места се уређују, а прилазни путеви ка објекту, интерне саобраћајнице и платои око објекта изграђују се од чврстог материјала (бетон, асфалт, камен и сл.).</p>
	<p class="clan" style="margin-top: 0">&nbsp;</p>
	<p class="clan" style="margin-top: 0">Члан 5.</p>
	<p style="margin-top: 0">Простор откупног места мора да испуњава следеће услове:</p>
	<p style="margin-top: 0">1) да земљиште буде суво и оцедито и да је на њему осигурано одвођење површинских вода у складу са техничким и хигијенским условима;</p>
	<p style="margin-top: 0">2) да се фекалне и друге текуће отпадне материје морају одводити у јавну канализацију, а ако она не постоји, да се одвођење врши затвореним превозним средствима до уређаја за пречишћавање, односно до затворене водонепропусне септичке јаме;</p>
	<p style="margin-top: 0">3) да се чврсте отпадне материје морају сакупљати на одређеном и уређеном месту у складу са прописима о хигијенско-техничкој заштити и заштити човекове средине (затворене јаме и др.);</p>
	<p style="margin-top: 0">4) да откупно место својом функцијом не угрожава животну средину (стање вода, тла, ваздуха и др.) и не отежава нормално одвијање саобраћаја, као и да испуњава услове утврђене важећим прописима којима се дефинише промет пољопривредних производа и домаћих животиња;</p>
	<p style="margin-top: 0">5) да откупно место испуњава услове, у складу са прописима којима су утврђени услови за промет пољопривредних производа и домаћих животиња.</p>
	<p class="clan" style="margin-top: 0">&nbsp;</p>
	<p class="clan" style="margin-top: 0">Члан 6.</p>
	<p style="margin-top: 0">Просторија откупног места се гради од чврстог материјала и мора да је сува, прозрачна, са природним и вештачким осветљењем, заштићена од влаге и са потребном вентилацијом, као и да откупљене производе обезбеђује од кварења и пропадања.</p>
	<p style="margin-top: 0">Просторија откупног места се гради од материјала који се лако чисти, пере и дезинфикује (бетониран или поплочан тврдим материјалом - камен, бетонске плоче, цигла и др.) и мора да се редовно одржава.</p>
	<p class="clan" style="margin-top: 0">&nbsp;</p>
	<p class="clan" style="margin-top: 0">Члан 7.</p>
	<p style="margin-top: 0">Откупно место мора имати сталан довод хигијенски исправне воде, из јавног водовода или на други начин. 
	</p>
	<p style="margin-top: 0">На откупном месту чврсте отпадне материје сакупљају се у хигијенским посудама и одлажу у канте или контејнере, који су смештени на уређеном простору.</p>
	<p style="margin-top: 0">Откупно место мора имати хигијенски изграђен санитарни чвор.</p>
	<p class="clan" style="margin-top: 0">&nbsp;</p>
	<p class="clan" style="margin-top: 0">Члан 8.</p>
	<p style="margin-top: 0">Откупно место мора имати најмање једну одговарајућу пословну просторију за преузимање откупљених производа, која је по величини, уређености и опреми подобна за привремени смештај откупљених производа. 
	</p>
	<p style="margin-top: 0">Изузетно од става 1. овог члана откупно место не садржи просторију за складиштење, ако се производи отпремају са откупног места у року који не нарушава безбедност и својства производа који се откупљују.</p>
	<p class="clan" style="margin-top: 0">&nbsp;</p>
	<p class="clan" style="margin-top: 0">Члан 9.</p>
	<p style="margin-top: 0">Ако се на откупном месту врши разврставање и класирање пољопривредних производа, откупно место мора имати обезбеђене услове и опрему која омогућава одређивање параметара квалитета при пријему, односно за разврставање према квалитету, односно класи.</p>
	<p style="margin-top: 0">Откупно место мора имати исправно мерило са важећим жигом и уверење о оверавању мерила, као и опрему за утврђивање квалитета и узимање узорака.</p>
	<p class="clan" style="margin-top: 0">&nbsp;</p>
	<p class="clan" style="margin-top: 0">III. НАЧИН ПРОДАЈЕ НА ОТКУПНИМ МЕСТИМА</p>
	<p class="clan" style="margin-top: 0">&nbsp;</p>
	<p class="clan" style="margin-top: 0">Члан 10.</p>
	<p style="margin-top: 0">Откупно место мора бити обележено таблом са следећим подацима:</p>
	<p style="margin-top: 0">1) пословно име и ПИБ откупљивача; </p>
	<p style="margin-top: 0">2) број или назив и адреса откупног места;</p>
	<p style="margin-top: 0">3) период године када се врши откуп и радно време откупног места;</p>
	<p style="margin-top: 0">4) врста производа који се откупљују;</p>
	<p style="margin-top: 0">5) обавештење о откупној цени са ПДВ-ом по категоријама квалитета (класама) и року плаћања.</p>
	<p style="margin-top: 0">Подаци из става 1. тач. 1) до 4) овог члана достављају се најкасније у року од 15 дана од дана почетка откупа министарству надлежном за послове пољопривреде и трговине. 
	</p>
	<p style="margin-top: 0">На откупном месту мора бити истакнуто обавештење министарства надлежног за послове пољопривреде и трговине о правима и обавезама учесника трговине на откупном месту са истакнутим бројевима телефона надлежних инспекцијских служби.</p>
	<p class="clan" style="margin-top: 0">&nbsp;</p>
	<p class="clan" style="margin-top: 0">Члан 11.</p>
	<p style="margin-top: 0">Приликом примопредаје пољопривредних производа и домаће стоке на откупним местима издају се исправе, у складу са законом којим се уређује рачуноводство, које садрже следеће податке:</p>
	<p style="margin-top: 0">1) назив откупљивача, седиште, адреса, ПИБ и текући рачун;</p>
	<p style="margin-top: 0">2) назив, адреса или број откупног места; </p>
	<p style="margin-top: 0">3) име, презиме, пребивалиште, адреса и ЈМБГ пољопривредног произвођача, број регистрованог пољопривредног газдинства;</p>
	<p style="margin-top: 0">4) назив, количина и квалитет, односно класа откупљених производа;</p>
	<p style="margin-top: 0">5) цену откупљених производа по јединици мере;</p>
	<p style="margin-top: 0">6) датум и рок исплате као и начин исплате.</p>
	<p style="margin-top: 0">Исправа из става 1. овог члана мора бити потписана од стране овлашћеног лица откупљивача и оверена печатом, као и потписана од стране пољопривредног произвођача који је предао пољопривредни производ, односно домаћу животињу.</p>
	<p style="margin-top: 0">Копије издатих исправа из става 1. овог члана морају се чувати на откупном месту, у складу са прописима о рачуноводству.</p>
	<p class="clan" style="margin-top: 0">&nbsp;</p>
	<p class="clan" style="margin-top: 0">IV. ЗАВРШНЕ ОДРЕДБЕ</p>
	<p class="clan" style="margin-top: 0">&nbsp;</p>
	<p class="clan" style="margin-top: 0">Члан 12.</p>
	<p style="margin-top: 0">Даном ступања на снагу овог правилника престаје да важи Правилник о хигијенско-техничким и санитарним условима откупних станица и откупних места за куповину пољопривредних производа („Службени гласник СРС”, број 26/86).</p>
	<p class="clan" style="margin-top: 0">&nbsp;</p>
	<p class="clan" style="margin-top: 0">Члан 13.</p>
	<p style="margin-top: 0">Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p class="potpis" style="margin-top: 0">&nbsp;</p>
	<p class="potpis" style="margin-top: 0">&nbsp;</p>
	<p class="potpis" style="margin-top: 0">Број 110-00-00010/2011-09</p>
	<p class="potpis" style="margin-top: 0">У Београду, 5. маја 2011. године</p>
	<p class="potpis" style="margin-top: 0">Министар,</p>
	<p class="potpis" style="margin-top: 0"><span class="bold">Душан Петровић, </span>с.р.</p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
			<p class="Basic-Paragraph">На основу члана 46. став 5. Закона о ефикасном коришћењу енергије („Службени гласник РС”, број 25/13),</p>
			<p class="Basic-Paragraph">Министар рударства и енергетике доноси</p>
			<p class="odluka-zakon">ПРАВИЛНИК</p>
			<p class="odluka-zakon">о садржини елаборатa о енергетској ефикасности постројења за производњу електричне енергије, постројења за комбиновану производњу електричне и топлотне енергије, система за пренос и дистрибуцију електричне енергије, постројења за производњу и дистрибуцију топлотне енергије</p>
			<p class="centar">"Службени гласник РС", број 30 од 20. априла 2018.</p>
			<p class="clan">I. УВОДНА ОДРЕДБА</p>
			<p class="clan">Члан 1.</p>
			<p class="Basic-Paragraph">Овим правилником прописује се садржај елабората о енергетској ефикасности за постројења за производњу електричне енергије и постројења за комбиновану производњу електричне и топлотне енергије, система за пренос и дистрибуцију електричне енергије и постројења за производњу и дистрибуцију топлотне енергије.</p>
			<p class="clan">II. ПРИМЕНА</p>
			<p class="clan">Члан 2.</p>
			<p class="Basic-Paragraph">Овај правилник се примењује на нова и реконструисана постројења и системе.</p>
			<p class="clan">III. ПОСТРОЈЕЊА ЗА ПРОИЗВОДЊУ ЕЛЕКТРИЧНЕ ЕНЕРГИЈЕ, ПОСТРОЈЕЊА ЗА КОМБИНОВАНУ ПРОИЗВОДЊУ ЕЛЕКТРИЧНЕ И ТОПЛОТНЕ ЕНЕРГИЈЕ</p>
			<p class="clan">Члан 3.</p>
			<p class="Basic-Paragraph">Елаборат о енергетској ефикасности за постројења за производњу електричне енергије и постројења за комбиновану производњу електричне и топлотне енергије, садржи податке о новом или постојећем постројењу за производњу електричне енергије, као и постројењу за комбиновану производњу електричне и топлотне енергије сагоревањем фосилних горива и то:</p>
			<p class="Basic-Paragraph">1) основне податке о постројењу;</p>
			<p class="Basic-Paragraph">2) податке o основном/алтернативном гориву;</p>
			<p class="Basic-Paragraph">3) техничко-технолошки опис новог или опис реконструисаног постројења за производњу електричне енергије или постројења за комбиновану производњу електричне и топлотне енергије са израчунатим степеном корисности;</p>
			<p class="Basic-Paragraph">4) техно-економску анализу ефеката повећања енергетског степена корисности постројења који би се остварили применом комбиноване производње електричне и топлотне енергије, у случају постројења за одвојену производњу електричне енергије;</p>
			<p class="Basic-Paragraph">5) закључак;</p>
			<p class="Basic-Paragraph">6) графичку документацију.</p>
			<p class="clan">Члан 4.</p>
			<p class="Basic-Paragraph">Основни подаци о постројењу садрже:</p>
			<p class="Basic-Paragraph">1) опште податке о постројењу и локацији (град, општина, адреса, катастарска парцела, катастарска општина, оријентација исказана по државном координатном систему);</p>
			<p class="Basic-Paragraph">2) основне функционалне, технолошке и техничке карактеристике објекта (тип/намена, близина центрима потрошње и прикључак на електроенергетску мрежу, начин повезивања на дистрибутивну мрежу топлотне енергије и услови експлоатације);</p>
			<p class="Basic-Paragraph">3) основне показатеље о испуњености главних критеријума за избор локације.</p>
			<p class="clan">Члан 5.</p>
			<p class="Basic-Paragraph">Подаци о основном/алтернативном гориву садрже, односно исказују:</p>
			<p class="Basic-Paragraph">1) врсту фосилног горива (опис фосилног горива, доња топлотна моћ, могућност коришћења алтернативног горива, опис алтернативног горива);</p>
			<p class="Basic-Paragraph">2) начин снабдевања фосилним горивом, удаљеност од ресурса фосилног горива до локације (начин транспорта горива, начин складиштења и сл.);</p>
			<p class="Basic-Paragraph">3) цену фосилног основног/алтернативног горива на локацији;</p>
			<p class="Basic-Paragraph">4) дугорочну анализу сигурности снабдевања основним/алтернативним фосилним горивом.</p>
			<p class="clan">Члан 6.</p>
			<p class="Basic-Paragraph">Tехничко-технолошки опис новог или опис реконструисаног постројења за производњу електричне енергије, као и постројења за комбиновану производњу електричне и топлотне енергије представља детаљан опис изабраног решења приказан одговарајућим генералним пројектом или идејним пројектом, израђеним у складу са законом којим се уређује планирање и изградња објеката. </p>
			<p class="Basic-Paragraph">Tехничко-технолошки опис садржи податке неопходне за анализу и прорачун енергетских параметара постројења и то: </p>
			<p class="Basic-Paragraph">1) инсталисани капацитет новог постројења или постојећег постројења предвиђеног за реконструкцију;</p>
			<p class="Basic-Paragraph">2) техничко-технолошке и функционалне карактеристике новог или реконструисаног постројења за производњу електричне енергије или постројења за комбиновану производњу електричне и топлотне енергије;</p>
			<p class="Basic-Paragraph">3) карактеристичне топлотне шеме новог постројења или реконструисаног постројења;</p>
			<p class="Basic-Paragraph">4) потрошњу основног/алтернативног горива новог постројења или реконструисаног постројења;</p>
			<p class="Basic-Paragraph">5) степен корисности у одвојеној производњи електричне енергије новог постројења или реконструисаног постројења.</p>
			<p class="Basic-Paragraph">У случају постројења за комбиновану производњу електричне и топлотне енергије техничко-технолошки опис садржи и:</p>
			<p class="Basic-Paragraph">1) степен корисности производње електричне енергије у комбинованој производњи;</p>
			<p class="Basic-Paragraph">2) укупни степен корисности комбиноване производње електричне и топлотне енергије.</p>
			<p class="clan">Члан 7.</p>
			<p class="Basic-Paragraph">Техно-економска анализа ефеката повећања енергетског степена корисности постројења који би се остварили применом комбиноване производње електричне и топлотне енергије се израђује само у случају постројења за производњу електричне енергије.</p>
			<p class="Basic-Paragraph">Техно-економска анализа из става 1. овог члана за оцену енергетских и финансијских параметара постројења спроводи се поредећи изабрано варијантно решење постројења за случај производње електричне енергије у одвојеној производњи и варијантно решење постројења за комбиновану производњу електричне и топлотне енергије. </p>
			<p class="Basic-Paragraph">При техно-економској анализи из става 2. овог члана у обзир се узима потенцијално коришћење произведене топлотне енергије у најближим јединицама локалне самоуправе, односно, градовима за даљинско грејање, као и у најближим индустријским постројењима за подмирење потреба за технолошком паром, топлом водом и/или топлотном енергијом за грејање.</p>
			<p class="Basic-Paragraph">Техно-економска анализа се спроводи на основу:</p>
			<p class="Basic-Paragraph">1) величине топлотног конзума у најближим јединицама локалне самоуправе односно градовима који имају систем даљинског грејања; величине топлотног конзума (потрошња технолошке паре, топле воде и топлотне енергије за грејање) у најближим индустријским постројењима; </p>
			<p class="Basic-Paragraph">2) уједначености топлотног конзума и дужина трајање потрошње топлотне енергије у току године (профил дневне и ноћне потрошње топлотне енергије у току радне недеље и викенда, кумулативни дијаграм трајања појединих оптерећења, број сати рада на годишњем нивоу);</p>
			<p class="Basic-Paragraph">3) удаљености топлотног конзума од локације термоенергетског постројења;</p>
			<p class="Basic-Paragraph">4) прорачуна додатних инвестиционих трошкова и додатних трошкова погона и одржавања;</p>
			<p class="Basic-Paragraph">5) прорачуна додатних прихода у случају увођења комбиноване производње.</p>
			<p class="Basic-Paragraph">Закључак, у погледу оправданости примене комбиноване производње, изводи се поређењем финансијских параметара постројења за одвојену производњу електричне енергије и постројења за комбиновану производњу електричне и топлотне енергије.</p>
			<p class="clan">Члан 8.</p>
			<p class="Basic-Paragraph">Закључак елабората о енергетској ефикасности за постројења за производњу електричне енергије и постројења за комбиновану производњу електричне и топлотне енергије израђује се на основу спроведене анализе и прорачуна за оцену енергетских и финансијских параметара новог постројења или реконструкције постојећег постројења и на основу захтева из прописа којим се уређују минимални захтеви енергетске ефикасности, тако да садржи:</p>
			<p class="Basic-Paragraph">1) поређење вредности степена корисности добијене на основу прорачуна за оцену енергетских параметара новог постројења или реконструисаног постојећег постројења са вредношћу степена корисности који се уређује у складу са прописом којим се уређују минимални захтеви енергетске ефикасности за одговарајући тип/врсту постројења за производњу електричне енергије; </p>
			<p class="Basic-Paragraph">2) табеларно приказане резултате на основу претходно спроведене техно-економске анализе и прорачуна са недвосмисленим закључком у погледу оправданости примене потенцијалног решења комбиноване производње електричне и топлотне енергије у односу на одвојену производњу електричне енергије.</p>
			<p class="clan">IV. СИСТЕМ ЗА ПРЕНОС И ДИСТРИБУЦИЈУ ЕЛЕКТРИЧНЕ ЕНЕРГИЈЕ </p>
			<p class="clan">Члан 9.</p>
			<p class="Basic-Paragraph">Елаборат о енергетској ефикасности система или делова система за пренос и дистрибуцију електричне енергије се израђује на основу:</p>
			<p class="Basic-Paragraph">1) података о енергетском трансформатору (номинални губици у празном ходу, при номиналном оптерећењу трансформатора и подаци о напону кратког споја трансформатора);</p>
			<p class="Basic-Paragraph">2) података о оптерећењу трансформатора и очекиваних губитака електричне енергије;</p>
			<p class="Basic-Paragraph">3) података о енергетским кабловима; </p>
			<p class="Basic-Paragraph">4) података о локацији – ситуациони план постројења са положајем објеката у непосредном окружењу.</p>
			<p class="clan">Члан 10.</p>
			<p class="Basic-Paragraph">Технички и други захтеви за прорачуне енергетских својстава система из члана 9. овог правилника утврђени су српским стандардима и садржани у Прилогу 1. – Верификација енергетских перформанси постројења, који је одштампан уз овај правилник и чини његов саставни део.</p>
			<p class="clan">Члан 11.</p>
			<p class="Basic-Paragraph">Елаборат о енергетској ефикасности система или делова система за пренос, дистрибуцију електричне енергије садржи:</p>
			<p class="Basic-Paragraph">1) податке из члана 9. овог правилника; </p>
			<p class="Basic-Paragraph">2) технички опис примењених техничких мера и решења у пројекту усклађених са овим правилником и то:</p>
			<p class="Basic-Paragraph">(1) избор енергетског трансформатора,</p>
			<p class="Basic-Paragraph">(2) избор енергетских каблова;</p>
			<p class="Basic-Paragraph">3) прорачуне садржане у Прилогу 2. – Методологија прорачуна, који је одштампан уз овај правилник и чини његов саставни део, којима се потврђује да пројектовано постројење испуњава захтеве из прописа којим се уређују минимални захтеви енергетске ефикасности.</p>
			<p class="clan">V. ПОСТРОЈЕЊА ЗА ПРОИЗВОДЊУ И ДИСТРИБУЦИЈУ ТОПЛОТНЕ ЕНЕРГИЈЕ</p>
			<p class="clan">Члан 12.</p>
			<p class="Basic-Paragraph">Елабората о енергетској ефикасности реконструисаних и нових постројења за производњу и дистрибуцију топлотне енергије садржи: </p>
			<p class="Basic-Paragraph">1) податке за одређивање енергетске ефикасности постројења за производњу и дистрибуцију топлотне енергије;</p>
			<p class="Basic-Paragraph">2) дефинисање енергетски ефикасних решења постројења за производњу и/или дистрибуцију топлотне енергије, тако да енергетска ефикасност постројења за производњу топлотне енергије и енергетска ефикасност система за дистрибуцију топлотне енергије задовољава захтеве из прописа којим се уређује минимални захтеви енергетске ефикасности;</p>
			<p class="Basic-Paragraph">3) анализу трошкова и користи за енергетски ефикасна решења;</p>
			<p class="Basic-Paragraph">4) техно-економску анализу повећања енергетског степена корисности постројења који би се остварио коришћењем комбиноване производње топлотне и електричне енергије.</p>
			<p class="clan">Члан 13.</p>
			<p class="Basic-Paragraph">Елаборат о енергетској ефикасности реконструисаних и нових постројења за производњу и дистрибуцију топлотне енергије поред података из члана 12. овог правилника садржи и следеће елементе:</p>
			<p class="Basic-Paragraph">1) Приказ конзума топлотне енергије, укључујући:</p>
			<p class="Basic-Paragraph">(1) врсту купаца (домаћинства, јавни објекти, индустрија);</p>
			<p class="Basic-Paragraph">(2) просторни положај постројења за производњу топлотне енергије и купаца;</p>
			<p class="Basic-Paragraph">(3) дијаграм трајања спољних температура ваздуха током грејног периода;</p>
			<p class="Basic-Paragraph">(4) дијаграм трајања снаге потрошње топлотне енергије (дати посебне дијаграме за топлотну енергију за грејање, топлотну енергију за припрему санитарне топле воде и потрошњу технолошке паре);</p>
			<p class="Basic-Paragraph">(5) дијаграм зависности температуре воде за грејање од спољне температуре на улазу и излазу топлотно-размењивачких станица код купаца, температуру воде за припрему санитарне топле воде, притисак и температуру технолошке паре која се из постројења за производњу шаље купцу и притисак, температуру и проток кондензата који се од купаца враћа у постројење за производњу топлотне енергије;</p>
			<p class="Basic-Paragraph">(6) часовне промене средње и максималне снаге потрошње топлотне енергије у току недељу дана.</p>
			<p class="Basic-Paragraph">2) Технички и технолошки приказ постројења и процеса за производњу и дистрибуцију топлотне енергије до купаца, укључујући следеће елементе уколико су примењиви:</p>
			<p class="Basic-Paragraph">(1) карактеристике горива (врста горива, топлотна моћ, садржај сумпора);</p>
			<p class="Basic-Paragraph">(2) технологију припреме горива за сагоревање, карактеристике горионика и процеса сагоревања;</p>
			<p class="Basic-Paragraph">(3) годишње емисије прашкастих материја, сумпорних и азотних оксида и угљен диоксида;</p>
			<p class="Basic-Paragraph">(4) топлотну шему постројења за производњу топлотне енергије са пројектним параметрима процеса за рад на номиналном и делимичним оптерећењима;</p>
			<p class="Basic-Paragraph">(5) конфигурацију топловодне мреже за дистрибуцију топлотне енергије са следећим подацима:</p>
			<p class="Basic-Paragraph">– дужине, унутрашњи и спољни пречници топловода и карактеристике изолације, </p>
			<p class="Basic-Paragraph">– локације, врсте топлотно-размењивачких станица (индиректна или директна веза), врсте размењивача топлотне енергије (добошасти са цевним снопом или плочасти) и површине за размену топлотне енергије,</p>
			<p class="Basic-Paragraph">– локације, радне и хидрауличке карактеристике пумпних станица;</p>
			<p class="Basic-Paragraph">(6) регулација дистрибуције топлотне енергије (квалитативно температуром загрејане воде, квантитативно протоком загрејане воде или комбинацијом ова два начина).</p>
			<p class="Basic-Paragraph">3) Енергетске индикаторе за период грејне сезоне: енергију горива на улазу у постројење за производњу топлотне енергије, количину прoизведене топлотне енергије која се предаје систему за дистрибуцију топлотне енергије ,количину топлотне енергије која се у топлотно-размењивачким станицама предаје купцима у току грејне сезоне, енергетску ефикасност постројења за производњу топлотне енергије и енергетску ефикасност постројења за дистрибуцију топлотне енергије.</p>
			<p class="Basic-Paragraph">4) При реконструкцији постојећих или градњи нових постројења за производњу топлотне енергије, треба приказати и друга решења за обезбеђење топлотне енергије и технолошке паре која су могућа на разматраној локацији, као што су: коришћење отпадне топлотне енергије из индустрије, сагорљивог градског отпада или обновљивих извора енергије. При градњи нових постројења за производњу само топлотне енергије, треба доставити анализу постројење за комбиновану производњу топлотне и електричне енергије са истим горивом које се користи при одвојеној производњи топлотне енергије.</p>
			<p class="Basic-Paragraph">5) Анализу трошкова и користи коју треба спровести за сва могућа ефикасна решења производње и/или дистрибуције топлотне енергије користећи метод нето садашње вредности. </p>
			<p class="Basic-Paragraph">Анализу трошкова и користи коју треба спровести за период експлоатације који обухвата све трошкове и користи, тако што је очекивани период експлоатације система за дистрибуцију топлотне енергије 30 година, а за котловска постројења 20 година.</p>
			<p class="Basic-Paragraph">Анализу трошкова и користи која обухвата:</p>
			<p class="Basic-Paragraph">(1) корист од производње топлотне енергије и корист од комбиноване производње топлотне и електричне енергије или друге облике користи које је могуће вредновати, на пример корист од заштите животне средине; </p>
			<p class="Basic-Paragraph">(2) трошкове који се односе на:</p>
			<p class="Basic-Paragraph">– инвестиције у постројења и опрему,</p>
			<p class="Basic-Paragraph">– инвестиције у припадајућу енергетску инфраструктуру,</p>
			<p class="Basic-Paragraph">– варијабилне и фиксне оперативне трошкове,</p>
			<p class="Basic-Paragraph">– трошкове за енергију,</p>
			<p class="Basic-Paragraph">– трошкове за заштиту животне средине.</p>
			<p class="Basic-Paragraph">У оквиру анализе трошкова и користи треба спровести анализе осетљивости на цену енергије, дисконтне стопе, трошкове инвестиција и друге параметре који могу имати утицај на исплативост пројекта.</p>
			<p class="clan">Члан 14.</p>
			<p class="Basic-Paragraph">При реконструкцији постојећег или градњи новог дела топловодне мреже за дистрибуцију топлотне енергије, енергетска ефикасност се одређује и доставља само за део мреже који се гради или реконструише. </p>
			<p class="clan">VI. ЗАВРШНА ОДРЕДБА</p>
			<p class="clan">Члан 15.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">01 број 110-00-00036/2017-06</p>
			<p class="potpis">У Београду, 3. априла 2018. године </p>
			<p class="potpis">Министар,</p>
			<p class="potpis"><span class="bold">Александар А</span><span class="bold">нтић</span><span class="bold">,</span> с.р.</p>
			<p class="clan" style="text-align: right">Прилози</p>
			<p>ПРИЛОГ 1.</p>
			<p class="centar">ВЕРИФИКАЦИЈА ЕНЕРГЕТСКИХ ПЕРФОРМАНСИ ПОСТРОЈЕЊА</p>
			<p class="centar">Табела 1. Кључни стандарди за избор енергетског трансформатора</p>
			<table class="tabela-sa-borderom">
				<colgroup>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph">Oзнака стандарда</p>
						</td>
						<td class="No-Table-Style">
							<p class="Basic-Paragraph">Опис стандарда-примена</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">SRPS N.H1.005</p>
						</td>
						<td class="No-Table-Style">
							<p class="Basic-Paragraph">Енергетски трансформатори – Трофазни уљни дистрибутивни трансформатори називних снага од 50 до 2500 kVA – Називне вредности и опрема</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">SRPS N.H1.018</p>
						</td>
						<td class="No-Table-Style">
							<p class="Basic-Paragraph">Енергетски трансформатори – Суви енергетски трансформатори</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">SRPS EN 50464-1</p>
						</td>
						<td class="No-Table-Style">
							<p class="Basic-Paragraph">Трофазни дистрибутивни трансформатори 50 Hz потопљени у уље,<br>од 50 kVA до 2 500 kVA, са највећим напоном опреме који не прелази 36 kV – Део 1: Општи захтев</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">SRPS EN 60076-11</p>
						</td>
						<td class="No-Table-Style">
							<p class="Basic-Paragraph">Енергетски трансформатори – Део 11: Суви енергетски трансформатори</p>
						</td>
					</tr>
				</tbody>
			</table>
			<p class="Basic-Paragraph">Табела 2. Кључни стандарди за избор енергетских каблова</p>
			<table class="tabela-sa-borderom">
				<colgroup>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph">SRPS N.C0.501</p>
						</td>
						<td class="No-Table-Style">
							<p class="Basic-Paragraph">Производња и транспорт каблова, проводника и жица. Термини, дефиниције и ознаке мера</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">SRPS N.C5.220</p>
						</td>
						<td class="No-Table-Style">
							<p class="Basic-Paragraph">Каблови са изолацијом од термопластичних маса на бази поливинилхлорида, са плаштом од поливинилхлорида или термопластичног полиетилена, за напоне до 10 kV</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">SRPS N.C5.225</p>
						</td>
						<td class="No-Table-Style">
							<p class="Basic-Paragraph">Испитивање каблова са изолацијом од термопластичних маса на бази поливинилхлорида, са плаштом од поливинилхлорида или термопластичног полиетилена, за напоне до 10 kV</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">SRPS N.C5.230</p>
						</td>
						<td class="No-Table-Style">
							<p class="Basic-Paragraph">Каблови са изолацијом од термопластичног или умреженог полиетилена, са плаштом од термопластичних или еластомерних маса, за називне напоне од 1 kV до 35 kV</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">SRPS N.C5.235</p>
						</td>
						<td class="No-Table-Style">
							<p class="Basic-Paragraph">Испитивање каблова са изолацијом од термопластичног или умреженог полиетилена, са плаштом од термопластичних или еластомерних маса, за називне напоне од 1 kV до 35 kV</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">SRPS IEC 60502</p>
						</td>
						<td class="No-Table-Style">
							<p class="Basic-Paragraph">Енергетски каблови са екструдованим пуним диелектриком за називне напоне од 1 kV до 30 kV</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">SRPS N.C5.020/1991</p>
						</td>
						<td class="No-Table-Style">
							<p class="Basic-Paragraph">Каблови са изолацијом од импрегнисаног папира и металним плаштом, за називне напоне до 60 kV</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">SRPS N.C5.025</p>
						</td>
						<td class="No-Table-Style">
							<p class="Basic-Paragraph">Испитивање каблова са изолацијом од импрегнисаног папира и металним плаштом, за називне напоне до 60 kV</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">IEC 60840/2004</p>
						</td>
						<td class="No-Table-Style">
							<p class="Basic-Paragraph">Енергетски каблови са полимер изолацијом и прибором за назначене напоне преко 30 kV до 150 kV: Захтеви и методе тестирања</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">IEC 60287/2006:</p>
						</td>
						<td class="No-Table-Style">
							<p class="Basic-Paragraph">Енергетски каблови – прорачун сталног струјног оптерећења (100% фактор оптерећења)</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">IEC 60853-2/1989-07:</p>
						</td>
						<td class="No-Table-Style">
							<p class="Basic-Paragraph">Енергетски каблови – прорачун цикличног струјног оптерећења у струјног оптерећења у режиму нужног погона</p>
						</td>
					</tr>
				</tbody>
			</table>
			<p class="centar">Табела 2. Губици и струје празног хода уљних ЕТUn ≤ 24 kV класе C0Bk према стандарду SRPS EN 50464-1</p>
			<table class="tabela-sa-borderom">
				<colgroup>
					<col>
					<col>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph">Snaga (kVA)</p>
						</td>
						<td class="No-Table-Style">
							<p class="Basic-Paragraph">P<span class="subscript">0</span> (W)</p>
						</td>
						<td class="No-Table-Style">
							<p class="Basic-Paragraph">P<span class="subscript">Cu</span>(W)</p>
						</td>
						<td class="No-Table-Style">
							<p class="Basic-Paragraph">I<span class="subscript">0</span>(%)</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">50</p>
						</td>
						<td class="No-Table-Style">
							<p class="Basic-Paragraph">125</p>
						</td>
						<td class="No-Table-Style">
							<p class="Basic-Paragraph">875</p>
						</td>
						<td class="No-Table-Style">
							<p class="Basic-Paragraph">1,5</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">100</p>
						</td>
						<td class="No-Table-Style">
							<p class="Basic-Paragraph">210</p>
						</td>
						<td class="No-Table-Style">
							<p class="Basic-Paragraph">1475</p>
						</td>
						<td class="No-Table-Style">
							<p class="Basic-Paragraph">1,1</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">160</p>
						</td>
						<td class="No-Table-Style">
							<p class="Basic-Paragraph">300</p>
						</td>
						<td class="No-Table-Style">
							<p class="Basic-Paragraph">2000</p>
						</td>
						<td class="No-Table-Style">
							<p class="Basic-Paragraph">1</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">250</p>
						</td>
						<td class="No-Table-Style">
							<p class="Basic-Paragraph">425</p>
						</td>
						<td class="No-Table-Style">
							<p class="Basic-Paragraph">2750</p>
						</td>
						<td class="No-Table-Style">
							<p class="Basic-Paragraph">0,9</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">400</p>
						</td>
						<td class="No-Table-Style">
							<p class="Basic-Paragraph">610</p>
						</td>
						<td class="No-Table-Style">
							<p class="Basic-Paragraph">3850</p>
						</td>
						<td class="No-Table-Style">
							<p class="Basic-Paragraph">0,8</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">630</p>
						</td>
						<td class="No-Table-Style">
							<p class="Basic-Paragraph">860</p>
						</td>
						<td class="No-Table-Style">
							<p class="Basic-Paragraph">5400</p>
						</td>
						<td class="No-Table-Style">
							<p class="Basic-Paragraph">0,7</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">1000</p>
						</td>
						<td class="No-Table-Style">
							<p class="Basic-Paragraph">1100</p>
						</td>
						<td class="No-Table-Style">
							<p class="Basic-Paragraph">9500</p>
						</td>
						<td class="No-Table-Style">
							<p class="Basic-Paragraph">0,5</p>
						</td>
					</tr>
				</tbody>
			</table>
			<p class="Basic-Paragraph">Губици празног хода P<span class="subscript">0</span> односе се на назначени напон и назначену фреквенцију 50 Hz.</p>
			<p class="Basic-Paragraph">Губици због оптерећења P<span class="subscript">Cu</span> односе се на главни извод (средњи положај регулатора) и референтну температуру 75 °C.</p>
			<p class="Basic-Paragraph">Струја празног хода I<span class="subscript">0</span> односи се на назначени напон, назначену фреквенцију 50 Hz и главни извод.</p>
			<p class="centar">Табела 3. Губици и струје празног хода сувих ЕТ са заливеним алуминијумским намотајима према стандарду EN HD 538</p>
			<table class="tabela-sa-borderom">
				<colgroup>
					<col>
					<col>
					<col>
					<col>
					<col>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style" rowspan="2">
							<p class="Basic-Paragraph">Snaga<br>(kVA)</p>
						</td>
						<td class="No-Table-Style" colspan="3">
							<p class="Basic-Paragraph">Un≤12kV</p>
						</td>
						<td class="No-Table-Style" colspan="3">
							<p class="Basic-Paragraph">Un≤24kV 10/0,42kV</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">P<span class="subscript">0</span> (W)</p>
						</td>
						<td class="No-Table-Style">
							<p class="Basic-Paragraph">P<span class="subscript">Cu</span>(W)</p>
						</td>
						<td class="No-Table-Style">
							<p class="Basic-Paragraph">I<span class="subscript">0</span>(%)</p>
						</td>
						<td class="No-Table-Style">
							<p class="Basic-Paragraph">P<span class="subscript">0 </span>(W)</p>
						</td>
						<td class="No-Table-Style">
							<p class="Basic-Paragraph">P<span class="subscript">Cu</span>(W)</p>
						</td>
						<td class="No-Table-Style">
							<p class="Basic-Paragraph">I<span class="subscript">0</span>(%)</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">400</p>
						</td>
						<td class="No-Table-Style">
							<p class="Basic-Paragraph">1150</p>
						</td>
						<td class="No-Table-Style">
							<p class="Basic-Paragraph">4900</p>
						</td>
						<td class="No-Table-Style">
							<p class="Basic-Paragraph">1,5</p>
						</td>
						<td class="No-Table-Style">
							<p class="Basic-Paragraph">1200</p>
						</td>
						<td class="No-Table-Style">
							<p class="Basic-Paragraph">5500</p>
						</td>
						<td class="No-Table-Style">
							<p class="Basic-Paragraph">1,5</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">630</p>
						</td>
						<td class="No-Table-Style">
							<p class="Basic-Paragraph">1370</p>
						</td>
						<td class="No-Table-Style">
							<p class="Basic-Paragraph">7600</p>
						</td>
						<td class="No-Table-Style">
							<p class="Basic-Paragraph">1,3</p>
						</td>
						<td class="No-Table-Style">
							<p class="Basic-Paragraph">1650</p>
						</td>
						<td class="No-Table-Style">
							<p class="Basic-Paragraph">7800</p>
						</td>
						<td class="No-Table-Style">
							<p class="Basic-Paragraph">1,3</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">1000</p>
						</td>
						<td class="No-Table-Style">
							<p class="Basic-Paragraph">2000</p>
						</td>
						<td class="No-Table-Style">
							<p class="Basic-Paragraph">10 000</p>
						</td>
						<td class="No-Table-Style">
							<p class="Basic-Paragraph">1,2</p>
						</td>
						<td class="No-Table-Style">
							<p class="Basic-Paragraph">2300</p>
						</td>
						<td class="No-Table-Style">
							<p class="Basic-Paragraph">11000</p>
						</td>
						<td class="No-Table-Style">
							<p class="Basic-Paragraph">1,2</p>
						</td>
					</tr>
				</tbody>
			</table>
			<p class="Basic-Paragraph">Губици празног хода P<span class="subscript">0</span> односе се на назначени напон и назначену фреквенцију 50 Hz.</p>
			<p class="Basic-Paragraph">Губици због оптерећења P<span class="subscript">Cu</span> односе се на главни извод и референтну температуру 120 °C (SRPS EN 60076-11).</p>
			<p class="Basic-Paragraph">Струја празног хода I<span class="subscript">0</span> односи се на назначени напон, назначену фреквенцију 50 Hz и главни извод. Мерење струје празног хода врши се после завршених диелектричних испитивања.</p>
			<p class="centar">Табела 4. Губици и струје празног хода за трансформаторе чији назначени напон примара износи 35 kVUn ≤ 36 kV класе C036Ck36 према стандарду SRPS EN 50464-1</p>
			<table class="tabela-sa-borderom">
				<colgroup>
					<col>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph">Snaga (kVA)</p>
						</td>
						<td class="No-Table-Style">
							<p class="Basic-Paragraph">P<span class="subscript">0</span> (W)</p>
						</td>
						<td class="No-Table-Style">
							<p class="Basic-Paragraph">P<span class="subscript">Cu</span>(W)</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">50</p>
						</td>
						<td class="No-Table-Style">
							<p class="Basic-Paragraph">230</p>
						</td>
						<td class="No-Table-Style">
							<p class="Basic-Paragraph">1450</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">100</p>
						</td>
						<td class="No-Table-Style">
							<p class="Basic-Paragraph">380</p>
						</td>
						<td class="No-Table-Style">
							<p class="Basic-Paragraph">2350</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">160</p>
						</td>
						<td class="No-Table-Style">
							<p class="Basic-Paragraph">520</p>
						</td>
						<td class="No-Table-Style">
							<p class="Basic-Paragraph">3350</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">250</p>
						</td>
						<td class="No-Table-Style">
							<p class="Basic-Paragraph">780</p>
						</td>
						<td class="No-Table-Style">
							<p class="Basic-Paragraph">4250</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">400</p>
						</td>
						<td class="No-Table-Style">
							<p class="Basic-Paragraph">1120</p>
						</td>
						<td class="No-Table-Style">
							<p class="Basic-Paragraph">6000</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">630</p>
						</td>
						<td class="No-Table-Style">
							<p class="Basic-Paragraph">1450</p>
						</td>
						<td class="No-Table-Style">
							<p class="Basic-Paragraph">8800</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">1000</p>
						</td>
						<td class="No-Table-Style">
							<p class="Basic-Paragraph">2000</p>
						</td>
						<td class="No-Table-Style">
							<p class="Basic-Paragraph">13000</p>
						</td>
					</tr>
				</tbody>
			</table>
			<p class="Basic-Paragraph">ПРИЛОГ 2.</p>
			<p class="centar">Прорачун годишњих губитака у енергетском трансформатору</p>
			<p class="Basic-Paragraph">Годишња енергија губитака у трансформатору услед празног хода рачуна се према изразу 2.1. </p>
			<div>
				<div id="_idContainer056" class="_-Stubac-No-fit-content">
					<img src="http://www.pravno-informacioni-sistem.rs/SlGlasnikPortal/slike/pravilnik-energetika_Page_1.png&amp;doctype=reg&amp;abc=cba&amp;eli=true&amp;eliActId=425591&amp;regactid=425591" alt="">
				</div>
			</div>
			<p class="Basic-Paragraph">Годишња енергија губитака у трансформатору услед оптерећења рачуна се према изразима 2.2. и 2.3.</p>
			<div>
				<div id="_idContainer057" class="_-Stubac-No-fit-content">
					<img src="http://www.pravno-informacioni-sistem.rs/SlGlasnikPortal/slike/pravilnik-energetika_Page_2.png&amp;doctype=reg&amp;abc=cba&amp;eli=true&amp;eliActId=425591&amp;regactid=425591" alt="">
				</div>
			</div>
			<p class="Basic-Paragraph">W<span class="subscript">ph</span> – годишња енергија губитака услед празног хода (kWh)</p>
			<p class="Basic-Paragraph">W<span class="subscript">ks</span> – годишња енергија губитака услед оптерећења (kWh)</p>
			<p class="Basic-Paragraph">W<span class="subscript">SP</span> – годишња енергија за сопствену потрошњу постројења (kWh)</p>
			<p class="Basic-Paragraph">P<span class="subscript">0</span> – снага губитака празног хода трансформатора (kW)</p>
			<p class="Basic-Paragraph">P<span class="subscript">k</span> – снага губитака услед оптерећења при номиналном оптерећењу трансформатора (kW)</p>
			<p class="Basic-Paragraph">LLF – фактор максималних губитака</p>
			<p class="Basic-Paragraph">Т – број временских интервала за које постоје мерења у току године</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 29. тачка 3) Закона о иновационој делатности („Службени гласник РС”, бр. 110/05, 18/10 и 55/13), 
	</p>
	<p>Министар просвете, науке и технолошког развоја доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ПРАВИЛНИК</p>
	<p class="naslov" style="margin-top: 0">о поступку евиденције, презентације садржаја и постигнутих резултата на иновационим и развојним пројектима 
	</p>
	<p class="naslov" style="margin-top: 0"><span style="font-weight: 400">
	"Службени гласник РС", број 1 од 6. јануара 2014.</span></p>
	<p class="naslov" style="margin-top: 0">&nbsp;</p>
	<p class="bold">Предмет Правилника</p>
	<p class="clan">Члан 1. </p>
	<p>Овим правилником уређује се поступак евиденције, презентације садржаја и постигнутих резултата на иновационим и развојним пројектима који се финансирају средствима буџета Републике Србије, у складу са законом. 
	</p>
	<p>Министарство надлежно за науку и технолошки развој (у даљем тексту: Министарство) води евиденције о иновационим и развојним пројектима, о презентованом садржају иновационих и развојних пројеката и о постигнутим резултатима на иновационим и развојним пројектима. 
	</p>
	<p>Контролу наменског трошења средстава буџета Републике Србије и реализације иновационих и развојних пројеката, Министарство врши у складу са уговором којим се одобрава суфинансирање иновационе делатности буџетским средствима, у складу са законом.</p>
	<p>Евиденције из става 2. овог члана део су електронске и јавно доступне базе података коју води Министарство, у складу са законом. 
	</p>
	<p class="bold">Евиденција пројеката </p>
	<p class="clan">Члан 2. </p>
	<p>Подаци о иновационом, односно развојном пројекту, презентованом садржају и постигнутим резултатима евидентирају се у Књигу регистра. 
	</p>
	<p>Ажурирани електронски списак евидентираних иновационих и развојних пројеката (у даљем тексту: Пројекат) део је Електронског регистра. 
	</p>
	<p class="bold">Садржина евиденције Пројекта </p>
	<p class="clan">Члан 3. </p>
	<p>У евиденције из члана 2. овог правилника уносе се следећи подаци о Пројекту, односно о презентованом садржају и постигнутим резултатима Пројекта: 
	</p>
	<p>1) редни број и буџетска година у којој је извршен унос у евиденцију, са ознаком:</p>
	<p>– за иновационе пројекте: ИП тип 1 или ИП тип 2,</p>
	<p>– за развојне пројекте: РП; </p>
	<p>2) назив програма иновационе делатности који се реализује путем евидентираног Пројекта; 
	</p>
	<p>3) број и датум пријема пријаве предлога Пројекта чије финансирање је одобрено; 
	</p>
	<p>4) број и датум акта којим је финансирање Пројекта одобрено; </p>
	<p>5) назив Пројекта;</p>
	<p>6) кратак опис предмета, садржаја и циља Пројекта; </p>
	<p>7) очекивани план реализације Пројекта; </p>
	<p>8) планирана садржина и динамика постизања очекиваних међурезултата, односно крајњих резултата Пројекта; 
	</p>
	<p>9) назив и седиште носиоца реализације Пројекта; </p>
	<p>10) назив и седиште реализатора који су регистровани субјекти иновационе делатности; 
	</p>
	<p>11) назив и седиште реализатора Пројекта који нису регистровани субјекти иновационе делатности; 
	</p>
	<p>12) име, презиме и референце лица одређеног за руководиоца Пројекта; </p>
	<p>13) списак лица из пројектног тима и основ радног ангажовања код сваког реализатора Пројекта; 
	</p>
	<p>14) одобрено трајање Пројекта; </p>
	<p>15) укупна висина средстава и структура трошкова неопходних за реализацију Пројекта; 
	</p>
	<p>16) проценат учешћа у финансирању Пројекта средствима буџета Републике Србије; 
	</p>
	<p>17) проценат и структура средстава којима фондови са већинским државним власништвом учествују у финансирању Пројекта; 
	</p>
	<p>18) проценат и структура учешћа у финансирању Пројекта средствима из других извора; 
	</p>
	<p>19) проценат и структура укупно очекиваних прихода од реализације Пројекта у првој години након завршетка његове реализације; 
	</p>
	<p>20) проценат и структура остварених прихода од реализације Пројекта у првој години након завршетка његове реализације; 
	</p>
	<p>21) проценат и структура укупно остварене добити од производа или услуге која је резултат финансираног Пројекта у првој години након завршетка његове реализације. 
	</p>
	<p class="bold">Документација </p>
	<p class="clan">Члан 4. </p>
	<p>Саставни део евиденција из члана 3. овог правилника је документација на основу које се уносе, мењају или бришу подаци, и то: 
	</p>
	<p>1) потписана и печатом оверена пријава предлога Пројекта; </p>
	<p>2) документација приложена уз предлог Пројекта; </p>
	<p>3) оцена предлога Пројекта; </p>
	<p>4) акт о финансирању Пројекта средствима буџета Републике Србије; </p>
	<p>5) уговор којим учесници на Пројекту уређују права интелектуалне својине у реализацији Пројекта, у складу са Законом; 
	</p>
	<p>6) уговор о реализацији Пројекта који је Министарство закључило с реализаторима Пројекта; 
	</p>
	<p>7) споразум или изјава о условима припреме и реализације Пројекта, који су потписали руководиоци Пројекта, руководиоци реализатора и сви чланови Пројектног тима, којим се усаглашавају у односу на сукоб интереса и поверљиве информације; 
	</p>
	<p>8) извештаји о датумима и резултатима контрола реализације и остварених резултата Пројекта извршених у складу са законом; 
	</p>
	<p>9) извештај о постигнутим резултатима који учесници на Пројекту достављају Министарству, у складу са Законом; 
	</p>
	<p>10) извештај о презентацији садржаја Пројекта, односно постигнутих резултата на Пројекту; 
	</p>
	<p>11) извештај о укупно оствареним приходима и укупно оствареној добити од пласмана на тржиште производа или услуга који су настали као резултат реализације Пројекта, достављен на захтев Министарства и за период одређен тим захтевом; 
	</p>
	<p>12) друга документација која се односи на евидентирани Пројекат. </p>
	<p>Документација из става 1. овог члана улаже се у евиденциони омот, на чијој спољашњој страни се уписује евиденциони редни број и година уписа Пројекта. 
	</p>
	<p class="bold">Поступак </p>
	<p class="clan">Члан 5. </p>
	<p>Подаци се уносе, мењају и бришу у складу са: </p>
	<p>1) актом којим се одобрава финансирање Пројекта средствима буџета Републике Србије; 
	</p>
	<p>2) актом којим Министарство пореди остварене и планиране резултате рада и на основу тога оцењује успешност реализације Пројекта и предлаже мере поводом извршене контроле реализације Пројекта; 
	</p>
	<p>3) актом којим се привремено или трајно прекида финансирање Пројекта средствима буџета Републике Србије, средствима фондова са већинским државним власништвом или средствима из других извора, у складу са Законом. 
	</p>
	<p class="bold">Престанак важења ранијег прописа</p>
	<p class="clan">Члан 6. </p>
	<p>Даном ступања на снагу овог правилника престаје да важи Правилник о поступку евиденције, презентације садржаја и постигнутих резултата на иновационим и развојним пројектима („Службени гласник РС”, број 16/11). 
	</p>
	<p class="bold">Ступање на снагу </p>
	<p class="clan">Члан 7. </p>
	<p>Овај правилник ступа на снагу осмог дана од дана објављивања у „Службеном гласнику Републике Србије”. 
	</p>
	<p>&nbsp;</p>
	<p class="potpis" style="margin-top: 0">Број 110-00-190/2013-16-3/1</p>
	<p class="potpis" style="margin-top: 0">У Београду, 20. новембра 2013. године</p>
	<p class="potpis" style="margin-top: 0">Министар,</p>
	<p class="potpis" style="margin-top: 0">проф. др <span class="bold">Томислав Јовановић,</span> с.р.</p>


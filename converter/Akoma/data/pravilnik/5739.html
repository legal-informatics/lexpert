


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 61. став 3, члана 63. став 4. и члана 66. став 5. Закона о добробити животиња (,,Службени гласник РС”, број 41/09),</p>
	<p>Министар пољопривреде, трговине, шумарства и водопривреде, доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="line-height: 150%; margin-top: 0">о условима које морају да испуњавају прихватилишта и пансиони за животиње</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 19 од 13. марта 
	2012.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">I. УВОДНЕ ОДРЕДБЕ</p>
	<p class="clan">Члан 1.</p>
	<p>Овим правилником се ближе прописују услови за заштиту добробити животиња у погледу простора, просторија и опреме, које мора да испуњава прихватилиште за напуштене животиње 
	(у даљем тексту: прихватилиште), односно пансион за кућне љубимце (у даљем тексту: пансион), начин поступања са животињама у овим објектима, програм обуке о добробити животиња, садржина и начин вођења евиденције у прихватилиштима, односно пансионима, начин и средства за прикупљање напуштених и изгубљених животиња, као и начин превоза и збрињавања напуштених и изгубљених животиња. 
	</p>
	<p class="clan">Члан 2.</p>
	<p>У прихватилиште се смештају пси и мачке непознатих власника и без власника које је зоохигијенска служба уклонила са јавних површина или су их нашли грађани на јавним местима и површинама и то до збрињавања код новог власника односно до лишавања живота, у складу са Законом о добробити животиња. 
	</p>
	<p class="clan">Члан 3.</p>
	<p>У прихватилишту, односно пансиону животињама се обезбеђују: </p>
	<p>1) довољне количине воде и хране;</p>
	<p>2) физичка, термичка и психолошка удобност; </p>
	<p>3) довољно пространа површина за одмор и кретање на којој пас или мачка може удобно да лежи и стоји, односно да заузима природне положаје тела и да се креће колико је неопходно за дневну активност;</p>
	<p>4) социјални контакт са другим псима, односно мачкама; </p>
	<p>5) испољавање свих облика понашања карактеристичних за врсту, осим испољавања агресивности и парења.</p>
	<p class="clan">II. УСЛОВИ У ПОГЛЕДУ ПРОСТОРА/ПРОСТОРИЈА И ОПРЕМЕ У ПРИХВАТИЛИШТУ, ОДНОСНО ПАНСИОНУ</p>
	<p class="bold">1. Услови у погледу простора/просторија у прихватилишту, односно пансиону</p>
	<p class="italik">Општи услови</p>
	<p class="clan">Члан 4.</p>
	<p>Прихватилиште, односно пансион мора да буде изграђен и конструисан тако да омогући оптималне услове, својствене животињама, које су у њих смештене и најмању могућу меру смањи ризик од повреда, преношења болести, крађе или бежања животиња или уласка неовлашћених лица.</p>
	<p class="clan">Члан 5. </p>
	<p>Ако се прихватилиште, односно пансион гради у насељеном месту мора да буде звучно и визуелно изолован од околине, ограђен оградом која онемогућава неконтролисани улаз и излаз животиња и људи и повезан са главним саобраћајницама. 
	</p>
	<p class="clan">Члан 6.</p>
	<p>Круг прихватилишта, односно пансиона мора да: </p>
	<p>1) својом површином обезбеди функционалност;</p>
	<p>2) има улаз, који је контролисан и под сталним надзором;</p>
	<p>3) буде изолован од околине и ограђен оградом како би се спречио неконтролисани улазак и излазак људи и животиња.</p>
	<p class="clan">Члан 7.</p>
	<p>Прихватилиште, односно пансион мора да буде снабдевен довољном количином здравствено исправне, питке воде из јавног водовода или властитог бунара за напајање животиња и људи, као и довољном количином воде за спровођење хигијенско-санитарних мера, одржавање хигијене радника и противпожарну заштиту. 
	</p>
	<p class="clan">Члан 8.</p>
	<p>Сваки кавез или бокс у прихватилишту, односно пансиону мора да буде опремљен уређајем за затварање, који животиње не могу отворити.</p>
	<p>Сви безбедносни методи који се користе у прихватилишту, односно пансиону морају да буду такви да омогуће лицима која раде у пансиону слободан приступ животињама, као и излаз у случају нужде.</p>
	<p>Прихватилиште, односно пансион мора да има обезбеђену одговарајућу противпожарну опрему.</p>
	<p class="clan">Члан 9.</p>
	<p>Све смештајне јединице, односно простор, као и испусти за псе и мачке у прихватилишту, односно пансиону морају да се чисте најмање једном дневно, а по потреби и чешће, како би се животиње осећале удобно.</p>
	<p>Урин, фецес, екскрети и остаци хране се морају свакодневно уклањати.</p>
	<p>Дезинфекција смештајних просторија за псе и мачке обавља се редовно, а увек када животиња напушта прихватилиште, односно пансион, а на њено место долази нова животиња.</p>
	<p class="clan">Члан 10.</p>
	<p>Унутар круга прихватилишта, односно пансиона редовно се обавља дератизација најмање два пута годишње, а по потреби и чешће.</p>
	<p>Дезинсекција прихватилишта, односно пансиона спроводи се током раздобља активности инсеката и то најмање једном месечно, а у осталом делу године по потреби.</p>
	<p class="clan">Члан 11.</p>
	<p>Унутар круга прихватилишта, односно пансиона морају да постоје:</p>
	<p>1) просторије за боравак, одмор и исхрану лица која раде у прихватилишту;</p>
	<p>2) просторије за пресвлачење лица која раде у прихватилишту (гардероба);</p>
	<p>3) просторије или простор за припрему хране за псе и мачке;</p>
	<p>4) просторије или простор за прање посуда за храну и воду за псе и мачке;</p>
	<p>5) просторије или простор за складиштење хране за животиње и санитарни чвор.</p>
	<p>Поред просторија и простора из става 1. овог члана прихватилиште, односно пансион мора да има и одвојену просторију у којој се води пословна администрација и евиденција прописана овим правилником.</p>
	<p class="clan">Члан 12.</p>
	<p>Смештајне просторије у којима се држе пси и мачке у прихватилишту, односно пансиону морају да буду физички одвојене од других објеката и просторија и изграђене тако да у њима има довољно простора да се животиње могу окренути, ходати, устајати, седати, лежати на начин који је у складу са физиолошким потребама животиње у односу на њену расу, пол и величину животиње.</p>
	<p>Површине смештајних простора морају да буду без оштрих ивица и углова, који могу повредити животиње.</p>
	<p>Смештајне просторије се одржавају тако што се све површине, које долазе у контакт са животињама редовно чисте, перу и дезинфикују.</p>
	<p>Смештајне просторије морају бити изграђене на начин који омогућава одржавање паса и мачака чистим и сувим, пружање заштите од екстремних температура и неповољних временских услова и онемогућава да друге животиње уђу у прихватилиште.</p>
	<p class="clan">Члан 13.</p>
	<p>Под у смештајним просторијама у прихватилишту, односно пансиону мора да буде направљен од непропусног материјала, који се лако пере, чисти и дезинфикује и има обезбеђен дренажни систем и пад ка одводном каналу, а у прихватилишту и одводни систем који је посебан за чисти и нечисти део прихватилишта. 
	</p>
	<p>Покривна подна површина мора да буде отпорна на воду, урин, фецес и дезинфицијенсе, да буде оцедна и да се брзо суши, а пријатна за кретање и лежање паса и мачака. 
	</p>
	<p>Под мора да буде израђен тако да се заштите екстремитети паса и мачака од повреда.</p>
	<p class="clan">Члан 14.</p>
	<p>Животиње у прихватилишту, односно пансиону морају да буду заштићене од екстремних температура, а температура околине се мора контролисати како би се смањио стрес на минимум. 
	</p>
	<p class="clan">Члан 15.</p>
	<p>Осветљење у прихватилишту, односно пансиону мора да буде по трајању и интензитету што сличније спољашњем светлу.</p>
	<p>По потреби обезбеђује се и вештачко осветљење, како би се животиње могле прегледати, а површине у у прихватилишту, односно пансиону очистити.</p>
	<p class="clan">Члан 16.</p>
	<p>У прихватилишту, односно пансиону мора да се обезбеди одговарајућа природна или вештачка вентилација, како би се избегла појава влаге и непријатних мириса. 
	</p>
	<p>Вентилациони систем у прихватилишту, односно пансиону мора да буде повезан са алармним системом који упозорава на квар на вентилационом систему.</p>
	<p>Поред услова из става 1. овог члана, ако су смештајни објекти пансиона за псе грађевински објекти потпуно затвореног типа, вентилациони систем мора да обезбеди:</p>
	<p>1) осам до 12 измена ваздуха/час у објектима за смештај паса; </p>
	<p>2) најмање 12 до 15 измена ваздуха/час у објектима за смештај мачака.</p>
	<p class="italik">Посебни услови за прихватилишта</p>
	<p class="clan">Члан 17.</p>
	<p>Поред просторија из члана 11. овог правилника прихватилиште мора да има две физички раздвојене функционалне целине у којима се налазе животиње, и то:</p>
	<p>1) нечисти део прихватилишта; </p>
	<p>2) чисти део прихватилишта.</p>
	<p>На улазу у чисти део прихватилишта налази се дезинфекциона баријера за обућу и посуда за дезинфекцију руку радника.</p>
	<p>У нечисти део прихватилишта се смештају све новопримљене животиње, односно животиње непознатог здравственог статуса, агресивне и болесне животиње, као и оне за које се сумња да су оболеле од беснила. 
	</p>
	<p>Лица која се брину о животињама у нечистом делу прихватилишта не смеју да се брину о животињама у чистом делу прихватилишта и обратно, без претходно обављене дезинфекције, купања и промене обуће и одеће.</p>
	<p>Смештајне просторије за псе и мачке у прихватилишту садрже боксове и кавезе за њихов смештај. 
	</p>
	<p class="clan">Члан 18.</p>
	<p>Нечисти део прихватилишта се састоји најмање од: </p>
	<p>1) просторије за тријажу;</p>
	<p>2) смештајних просторија за псе и мачке;</p>
	<p>3) просторије или простора за купање паса и мачака;</p>
	<p>4) просторије или простора за привремено одлагање лешева; </p>
	<p>5) дезинфекционог пункта за возила;</p>
	<p>6) простора за смештај дезинфекционих средстава и опреме.</p>
	<p>Смештајне просторије из става 1. тачка 2) овог члана садрже: </p>
	<p>1) део за агресивне и болесне псе, а посебно оне за које се сумња да су оболеле од беснила;</p>
	<p>2) део за агресивне и болесне мачке, а посебно оне за које се сумња да су оболеле од беснила. 
	</p>
	<p>Изузетно, прихватилиште не мора да има нечисти део ако се пријем животиња обавља у неком другом објекту који испуњава услове из ст. 1. и 2. овог члана и ако животиње у том објекту остају најмање до потврђивања здравственог статуса.</p>
	<p class="clan">Члан 19. </p>
	<p>Чисти део прихватилишта се састоји најмање од:</p>
	<p>1) смештајних просторија за псе и мачке;</p>
	<p>2) изолатора;</p>
	<p>3) просторија или простора за купање паса и мачака; </p>
	<p>4) просторија или простора за смештај дезинфекционих средстава и опреме;</p>
	<p>5) простора за шетање паса.</p>
	<p>Ако се у прихватилишту обављају хируршке и друге ветеринарске интервенције поред просторија или простора из става 1. овог члана прихватилиште мора да има и просторију за спровођење мера здравствене заштите животиња, хируршких и других интервенција. 
	</p>
	<p class="italik">Посебни услови за пансионе</p>
	<p class="clan">Члан 20.</p>
	<p>Поред просторија из члана 11. овог правилника, сваки пансион мора да има:</p>
	<p>1) просторије за смештај паса; </p>
	<p>2) просторије за смештај мачака; </p>
	<p>3) изолатор;</p>
	<p>4) простор за смештај простирке и материјала за обављање физиолошких потреба мачака;</p>
	<p>5) просторија или простор за одржавање хигијене тела животиња (купање и четкање);</p>
	<p>6) простор за смештај опреме и прибора неопходног за рад пансиона.</p>
	<p>Ако се у пансион примају и мачке, део пансиона за мачке мора да буде физички одвојен од дела пансиона за псе.</p>
	<p class="clan">Члан 21. </p>
	<p>Изолатор мора да буде посебна грађевинска целина у кругу пансиона, довољно удаљена од осталих објеката у пансиону, у који се смештају пси и мачке који су оболели у пансиону.</p>
	<p>Изолатор мора да се налази у продужетку просторија за смештај паса и мачака. 
	</p>
	<p>Боксови у изолатору за псе и мачке морају да буду истих димензија као и боксови за здраве животиње и треба да имају испусте и површине за физичку активност животиња у фази опоравка. 
	</p>
	<p>У изолатору могу да раде иста лица које раде и у смештајним просторијама са псима и мачкама, с тим што у том случају на улазу у изолационе просторије пансион мора да има дезинфекциону баријеру. 
	</p>
	<p>У пансиону у који се примају и пси и мачке морају да постоје одвојене изолационе просторије за болесне/повређене псе и болесне/повређене мачке.</p>
	<p>Смештајни капацитет изолатора мора да буде најмање 20% од укупног броја смештајних места у пансиону, посебно рачунајући за псе, а посебно за мачке. 
	</p>
	<p>Пансион не мора да има посебне изолационе просторије ако бригу о њиховом смештају преузима најближа ветеринарска станица или ветеринарска амбуланта.</p>
	<p class="clan">Члан 22.</p>
	<p>У пансиону температура у просторији у којој се држе животиње мора да буде од 15 до 27°С. 
	</p>
	<p>У пансиону температура у просторији у којој се држе болесне и повређене животиње (изолатор) или штенци и мачићи мора да буде од 22 до 24°С.</p>
	<p class="bold">2. Услови у погледу опреме у прихватилишту, односно пансиону</p>
	<p class="clan">Члан 23.</p>
	<p>Мачкама мора да се обезбеди довољна количина простирке која се редовно мења.</p>
	<p>Простирка за мачке не сме ни на који начин да буде штетна за мачке. </p>
	<p class="clan">Члан 24. </p>
	<p>Простирка за псе мора да буде мека, добрих апсорбентних термоизолацијских особина и не сме бити штетна по органе за варење пса уколико грижењем и жвакањем доспе у унутрашњост организма.</p>
	<p>Простирка за псе може бити од старог папира, песка или гуме који се лако дезинфикују.</p>
	<p>Простирка за псе мора да се редовно мења и одржава чистом и сувом.</p>
	<p>Уместо простирке може да се користи лежиште за псе.</p>
	<p>Лежиште за псе мора да буде издигнуто од пода, израђено од природних материјала (дрво), заштићено од влаге и довољне величине и заобљених ивица како се пас не би повредио.</p>
	<p>Једна трећина површине сваке смештајне јединице за животиње у пансиону мора да буде за одмор и сан пса. 
	</p>
	<p>Ако се у боксу пансиона држе више од два пса мора да се обезбеди појединачно лежиште за сваког пса. 
	</p>
	<p class="clan">Члан 25.</p>
	<p>Појилице и хранилице морају да буду израђене од нерђајућег материјала који се лако пере, чисти и дезинфикује и морају да се механички чисте и перу најмање једном дневно. 
	</p>
	<p>Посуде са храном морају да буду лако доступне свим псима и мачкама.</p>
	<p class="clan">Члан 26. </p>
	<p>Посуда за физиолошке потребе мачке пуни се комерцијалним материјалом за ове намене или песком, а празни се када је 2/3 материјала засићено урином. 
	</p>
	<p>Свака мачка треба да има своју посуду за физиолошке потребе. </p>
	<p class="italik">Боксеви и кавези за животиње у прихватилиштима, односно пансионима 
	</p>
	<p class="clan">Члан 27.</p>
	<p>По пријему, после обављеног клиничког прегледа и разврставања из члана 40. овог правилника, пси и мачке се смештају у боксеве или кавезе, зависно од врсте, пола, старости и темперамента животиње. 
	</p>
	<p>Сваки кавез или бокс мора да буде опремљен уређајем за затварање, који животиње не могу отворити. 
	</p>
	<p class="clan">Члан 28. </p>
	<p>Боксови и кавези за псе одвојени су пуним преградама, најмање висине 1,2 m, потпуно затворени, а ако постоји опасност од искакања паса и са горње стране покривени жичаном мрежом или шипкама.</p>
	<p>Зид бокса за псе мора да се завршава решеткастим или мрежним делом најмање висине 0,6 m која се наставља на пуну преграду бокса. 
	</p>
	<p>Зидови бокса за псе израђују се од нешкодљивих и непорозних материјала.</p>
	<p>Боксови у пансиону морају да буду раздвојени пуним преградама или преградама од галванизоване жичане мреже или варене жичане мреже, односно металним шипкама између којих размак не сме бити већи од 50 mm.</p>
	<p class="clan">Члан 29. </p>
	<p>Кавези за мачке израђују се од непропусног материјала и не смеју да имају жичани под. 
	</p>
	<p>Бочне стране кавеза за мачке морају да имају пуне преграде. </p>
	<p>Кавез за мачке мора да има:</p>
	<p>1) посуду за физиолошке потребе;</p>
	<p>2) посуду за храну и воду. </p>
	<p class="italik">Димензије смештајног простора у прихватилишту</p>
	<p class="clan">Члан 30. </p>
	<p>Висина смештајног простора у прихватилишту за псе мора да буде 1,5 пута виша од висине пса (висина гребена), при чему кавез не може да буде мањи од 60 cm ни већи од 120 cm.</p>
	<p>Простор за смештај паса у затвореном делу смештајног простора у прихватилишту мора да буде најмање 1,2 x 1,8 m, а испуст у отвореном делу најмање површине од 1,2 x 2,4 m.</p>
	<p>Ако су пси смештени групно, за сваког пса мора да се обезбеди простор у у боксевима, односно кавезима у затвореном делу смештајног простора у прихватилишту од најмање 1,5 m<span class="superscript">2</span>, а испуст у отвореном делу најмање 2 m<span class="superscript">2</span>.</p>
	<p>У нечистом дела прихватилишта боксеви не смеју да имају испусте и морају да имају пуну преграду висине 1,2 m на предњој страни бокса и пуну преграду висине 1,5 m на бочним странама бокса.</p>
	<p class="clan">Члан 31.</p>
	<p>Ако су мачке смештене појединачно у кавезима, односно боксовима у прихватилишту за сваку мачку мора да се обезбеди простор од најмање 1 х 1 х 1 m.</p>
	<p>Ако се мачке старије од четири месеца држе групно свакој мачки мора да се обезбеди површина од најмање 1 m<span class="superscript">2</span> у кавезу, односно боксу.</p>
	<p class="italik">Димензије кавеза, односно боксова у пансиону</p>
	<p class="clan">Члан 32. </p>
	<p>Димензије кавеза, односно боксова у пансиону морају да одговарају телесним димензијама паса, односно мачака које су у њима смештене и дате су у Табели 1.</p>
	<p>Табела 1. </p>
	<table class="tabela-sa-borderom">
		<tbody>
			<tr>
				<td width="20%">
				<p>Дужина тела пса/мачке cm</p></td>
				<td width="8%" align="right">
				<p>1-20</p></td>
				<td width="8%" align="right">
				<p>21-30</p></td>
				<td width="8%" align="right">
				<p>31-40</p></td>
				<td width="8%" align="right">
				<p>41-50</p></td>
				<td width="8%" align="right">
				<p>51-60</p></td>
				<td width="8%" align="right">
				<p>61-70</p></td>
				<td width="8%" align="right">
				<p>71-80</p></td>
				<td width="8%" align="right">
				<p>81-90</p></td>
				<td width="8%" align="right">
				<p>91-100</p></td>
				<td width="8%" align="right">
				<p>101-110</p></td>
			</tr>
			<tr>
				<td width="20%">
				<p>Мин. површина пода m<span class="superscript">2</span></p>
				</td>
				<td width="8%" align="right">
				<p>0.20</p></td>
				<td width="8%" align="right">
				<p>0.30</p></td>
				<td width="8%" align="right">
				<p>0.42</p></td>
				<td width="8%" align="right">
				<p>0.56</p></td>
				<td width="8%" align="right">
				<p>0.72</p></td>
				<td width="8%" align="right">
				<p>0.90</p></td>
				<td width="8%" align="right">
				<p>1.10</p></td>
				<td width="8%" align="right">
				<p>1.32</p></td>
				<td width="8%" align="right">
				<p>1.56</p></td>
				<td width="8%" align="right">
				<p>1.82</p></td>
			</tr>
		</tbody>
	</table>
	<p>Ако се у пансиону држи женка са потомством мора да јој се обезбеди кавез, односно бокс из Табеле 1. увећан за 10% површине за свако штене, односно маче у леглу.</p>
	<p>Најмања висина кавеза, односно бокса мора да буде 1,5 пута виша од највишег пса, односно мачке, а растојање између врха главе највише животиње и горње површине кавеза, односно бокса не сме буде мање од 20 cm када пас стоји на поду, односно када мачка стоји на платформи кавеза, односно бокса.</p>
	<p>Ако су унутар истог кавеза, односно бокса смештена два или више паса, односно мачака минимална површина мора да одговара животињи са највећим телесним мерама из Табеле 1. увећана за 35% за сваку животињу у истом кавезу, односно боксу.</p>
	<p>Најмање једна бочна страна кавеза, односно бокса мора да буде од провидног материјала или жице, а 1/3 од укупне површине пода мора бити у виду пуног пода.</p>
	<p class="clan">Члан 33.</p>
	<p>Сваки пас у пансиону мора да буде смештен у индивидуални бокс.</p>
	<p>Два пса различитих власника могу да се сместе у исти бокс само ако оба власника дају писмену сагласност. 
	</p>
	<p>Минималне димензије бокса за псе дате су у Табели 2.</p>
	<p>Табела 2. </p>
	<table class="tabela-sa-borderom">
		<tbody>
			<tr>
				<td width="15%" valign="top" align="center">
				<p align="0" style="line-height: 150%; margin-top: 0">Величина пса</p>
				</td>
				<td width="15%" valign="top" align="center">
				<p align="0" style="line-height: 150%; margin-top: 0">Висина пса 
				<br>до раменог појаса</p>
				<p align="0" style="line-height: 150%; margin-top: 0">(cm)</p>
				</td>
				<td width="15%" valign="top" align="center">
				<p align="0" style="line-height: 150%; margin-top: 0">Мин. површина 
				<br>смештајне јединице</p>
				<p align="0" style="line-height: 150%; margin-top: 0">(m<span class="superscript">2</span>)</p>
				</td>
				<td width="15%" valign="top" align="center">
				<p align="0" style="line-height: 150%; margin-top: 0">Мин. ширина</p>
				<p align="0" style="line-height: 150%; margin-top: 0">(cm)</p>
				</td>
				<td width="15%" valign="top" align="center">
				<p align="0" style="line-height: 150%; margin-top: 0">Мин. висина</p>
				<p align="0" style="line-height: 150%; margin-top: 0">(cm)</p>
				</td>
				<td width="25%" valign="top" align="center">
				<p align="0" style="line-height: 150%; margin-top: 0">Увећање површине смештајне јединице 
				<br>за сваког следећег пса у истој јединици</p>
				<p align="0" style="line-height: 150%; margin-top: 0">(m<span class="superscript">2</span>)</p>
				</td>
			</tr>
			<tr>
				<td width="15%" valign="top" align="left">
				<p align="0" style="line-height: 150%; margin-top: 0">Велики </p>
				</td>
				<td width="15%" valign="top" align="center">
				<p align="0" style="line-height: 150%; margin-top: 0">&gt;70</p>
				</td>
				<td width="15%" valign="top" align="center">
				<p align="0" style="line-height: 150%; margin-top: 0">3.5</p>
				</td>
				<td width="15%" valign="top" align="center">
				<p align="0" style="line-height: 150%; margin-top: 0">120</p>
				</td>
				<td width="15%" valign="top" align="center">
				<p align="0" style="line-height: 150%; margin-top: 0">180</p>
				</td>
				<td width="25%" valign="top" align="center">
				<p align="0" style="line-height: 150%; margin-top: 0">1.7</p>
				</td>
			</tr>
			<tr>
				<td width="15%" valign="top" align="left">
				<p align="0" style="line-height: 150%; margin-top: 0">Средњи</p>
				</td>
				<td width="15%" valign="top" align="center">
				<p align="0" style="line-height: 150%; margin-top: 0">40 – 70</p>
				</td>
				<td width="15%" valign="top" align="center">
				<p align="0" style="line-height: 150%; margin-top: 0">2.4</p>
				</td>
				<td width="15%" valign="top" align="center">
				<p align="0" style="line-height: 150%; margin-top: 0">90</p>
				</td>
				<td width="15%" valign="top" align="center">
				<p align="0" style="line-height: 150%; margin-top: 0">180</p>
				</td>
				<td width="25%" valign="top" align="center">
				<p align="0" style="line-height: 150%; margin-top: 0">1.2</p>
				</td>
			</tr>
			<tr>
				<td width="15%" valign="top" align="left">
				<p align="0" style="line-height: 150%; margin-top: 0">Мали</p>
				</td>
				<td width="15%" valign="top" align="center">
				<p align="0" style="line-height: 150%; margin-top: 0">&lt;40</p>
				</td>
				<td width="15%" valign="top" align="center">
				<p align="0" style="line-height: 150%; margin-top: 0">1.5</p>
				</td>
				<td width="15%" valign="top" align="center">
				<p align="0" style="line-height: 150%; margin-top: 0">90</p>
				</td>
				<td width="15%" valign="top" align="center">
				<p align="0" style="line-height: 150%; margin-top: 0">180</p>
				</td>
				<td width="25%" valign="top" align="center">
				<p align="0" style="line-height: 150%; margin-top: 0">1.0</p>
				</td>
			</tr>
		</tbody>
	</table>
	<p>Минималном површином бокса сматра се она у коју се смешта један одрастао пас старији од 16 недеља.</p>
	<p>Ако се пси у пансиону држе у простору ограђеном жичаном мрежом тај простор мора да има минималне димензије дате у Табели 3.</p>
	<p>Табела 3.</p>
	<table class="tabela-sa-borderom">
		<tbody>
			<tr>
				<td valign="top" width="14%" align="center">
				<p align="0" style="line-height: 150%; margin-top: 0; margin-bottom: 0">
				</p></td>
				<td valign="top" width="14%" align="center">
				<p align="0" style="text-indent: 0; line-height: 150%; margin-top: 0">Мин. ширина</p>
				<p align="0" style="text-indent: 0; line-height: 150%; margin-top: 0">(m)</p>
				</td>
				<td valign="top" width="14%" align="center">
				<p align="0" style="text-indent: 0; line-height: 150%; margin-top: 0">Мин. висина</p>
				<p align="0" style="text-indent: 0; line-height: 150%; margin-top: 0">(m)</p>
				</td>
				<td valign="top" width="14%" align="center">
				<p align="0" style="text-indent: 0; line-height: 150%; margin-top: 0">Мин. површина пода</p>
				<p align="0" style="text-indent: 0; line-height: 150%; margin-top: 0">за једног пса</p>
				<p align="0" style="text-indent: 0; line-height: 150%; margin-top: 0">(m²)</p>
				</td>
				<td valign="top" width="14%" align="center">
				<p align="0" style="text-indent: 0; line-height: 150%; margin-top: 0">Додатни простор за сваког следећег пса 
				</p>
				<p align="0" style="text-indent: 0; line-height: 150%; margin-top: 0">(m²)</p>
				</td>
				<td valign="top" width="15%" align="center">
				<p align="0" style="text-indent: 0; line-height: 150%; margin-top: 0">Макс. број паса 
				<br>по ограђеној површини</p></td>
				<td valign="top" width="15%" align="center">
				<p align="0" style="text-indent: 0; line-height: 150%; margin-top: 0">Макс. број великих паса 
				<br>по ограђеној површини</p></td>
			</tr>
			<tr>
				<td valign="top" width="14%" align="left">
				<p align="0" style="text-indent: 0; line-height: 150%; margin-top: 0">Ограђен простор</p>
				</td>
				<td valign="top" width="14%" align="center">
				<p align="0" style="text-indent: 0; line-height: 150%; margin-top: 0">2 
				</p></td>
				<td valign="top" width="14%" align="center">
				<p align="0" style="text-indent: 0; line-height: 150%; margin-top: 0">1.2 
				</p></td>
				<td valign="top" width="14%" align="center">
				<p align="0" style="text-indent: 0; line-height: 150%; margin-top: 0">10</p>
				</td>
				<td valign="top" width="14%" align="center">
				<p align="0" style="text-indent: 0; line-height: 150%; margin-top: 0">3.5 
				</p></td>
				<td valign="top" width="15%" align="center">
				<p align="0" style="text-indent: 0; line-height: 150%; margin-top: 0">17</p>
				</td>
				<td valign="top" width="15%" align="center">
				<p align="0" style="text-indent: 0; line-height: 150%; margin-top: 0">8</p>
				</td>
			</tr>
			<tr>
				<td valign="top" width="14%" align="left">
				<p align="0" style="text-indent: 0; line-height: 150%; margin-top: 0">Површина за одмор</p>
				</td>
				<td valign="top" width="14%" align="center">
				<p align="0" style="text-indent: 0; line-height: 150%; margin-top: 0">2 
				</p></td>
				<td valign="top" width="14%" align="center">
				<p align="0" style="text-indent: 0; line-height: 150%; margin-top: 0">1.2 
				</p></td>
				<td valign="top" width="14%" align="center">
				<p align="0" style="text-indent: 0; line-height: 150%; margin-top: 0">4 
				</p></td>
				<td valign="top" width="14%" align="center">
				<p align="0" style="text-indent: 0; line-height: 150%; margin-top: 0">2 
				</p></td>
				<td valign="top" width="15%" align="center">
				<p align="0" style="text-indent: 0; line-height: 150%; margin-top: 0">5</p>
				</td>
				<td valign="top" width="15%" align="center">
				<p align="0" style="text-indent: 0; line-height: 150%; margin-top: 0">5</p>
				</td>
			</tr>
		</tbody>
	</table>
	<p class="clan">Члан 34.</p>
	<p>У пансиону мачке се смештају у кавезима и модулима. </p>
	<p>Мачке се у кавезима држе индивидуално, а у модулима се смешта већи број мачака компатибилних по својим особинама у понашању. 
	</p>
	<p>Власници мачака дају писмену сагласност да се мачке у пансиону држе групно.</p>
	<p>Модули морају да имају:</p>
	<p>1) површину за одмор и сан за сваку мачку;</p>
	<p>2) простор за скривање од других мачака када за то осете потребу (који може да буде и површина или простор за одмор и сан, али одвојен непровидном преградом);</p>
	<p>3) површину за физичку активност.</p>
	<p>Минимална површина кавеза за мачке за краткотрајни боравак у пансиону – до седам дана мора да има површину од најмање 1 m<span class="superscript">2</span> и висину од најмање 0,9 m.</p>
	<p>Минимална површина кавеза за мачке за дуготрајни боравак у пансиону – више од седам дана мора да има површину најмање 1,5 m<span class="superscript">2</span> и висину од најмање 0,9 m.</p>
	<p>Ако се мачке у пансиону задржавају дуже од седам дана морају да се испуне следећи услови:</p>
	<p>1) површина модула износи 0,8 m<span class="superscript">2</span>, најмања ширина модула 0,9 m, а најмања висина 1,8 m за сваку мачку која се држи у модулу; 
	</p>
	<p>2) ако се у модулу држи већи број мачака за сваку мачку површина простора у модулу од износи 1 m<span class="superscript">2</span>;</p>
	<p>3) модул мора да има најмање два нивоа укључујући и узвишени простор, односно површину за одмор мачака и посматрање околине;</p>
	<p>4) виши ниво модула мора да буде повезан са подом помоћу рампе, степеника или стуба;</p>
	<p>5) свака мачка у модулу мора да има своју хранилицу и појилицу и своју посуду за обављање физиолошких потреба.</p>
	<p>Површина платформе у смештајној јединици за мачке, без обзира да ли је смештена једна мачка, једна мачка са леглом или више мачака, мора да износи најмање 1/4 површине пода планиране за једну мачку на основу њених телесних димензија из Табеле 1.</p>
	<p>Платформа у смештајној јединици за мачке мора да се налази најмање на висини од 20 cm изнад нивоа пода.</p>
	<p class="clan">III. НАЧИН ПОСТУПАЊА СА ЖИВОТИЊАМА У ПРИХВАТИЛИШТИМА И ПАНСИОНИМА</p>
	<p class="bold">1. Брига о животињама у прихватилишту, односно пансиону</p>
	<p class="clan">Члан 35.</p>
	<p>О животињама у прихватилишту, односно пансиону мора да се брине одговарајући број лица која раде са животињама, како би се животињама обезбедили услови у погледу добробити, контрола и нега животиња.</p>
	<p>Са животињама у прихватилишту, односно пансиону се поступа са пажњом доброг домаћина и мора им се обезбедити свакодневни надзор и контрола. 
	</p>
	<p>Ако дође до промена у понашању животиња о томе без одлагања обавештавају власника пансиона. 
	</p>
	<p>Ако дође до промена у здравственом стању животиње услед болести или повреде настале у пансиону, о томе се обавештава власник животиње, одмах после прегледа ветеринара. 
	</p>
	<p>Животињама које се повреде или разболе током боравка у пансиону мора да се обезбеди ветеринарска помоћ и лечење.</p>
	<p>Све животиње у пансиону које се преместе у изолатор морају да буду под сталним надзором ветеринара.</p>
	<p class="bold">2. Пријем изгубљених и напуштених животиња у прихватилиште</p>
	<p class="clan">Члан 36. </p>
	<p>После пријема информације о пронађеној изгубљеној или напуштеној животињи, врши се њено хватање и превоз до прихватилишта, преко зоохигијенске службе локалне самоуправе. 
	</p>
	<p>Ако је власник познат, без одлагања се обавештава о пронађеној животињи.</p>
	<p>Ако се пронађена животиња налази на списку тражених животиња, о томе се обавештава власник.</p>
	<p>Комплетан списак тражених животиња из става 3. овог члана је јаван и налази се у зоохигијенској служби организованој на територији јединице локалне самоуправе.</p>
	<p class="clan">Члан 37. </p>
	<p>Свака новопримљена животиња прво се смешта у нечисти део прихватилишта како не би дошла у додир са другим животињама. 
	</p>
	<p>После тријаже, свака животиња се третира против екто и ендопаразита.</p>
	<p>Приступ нечистом делу прихватилишта имају само запослена лица и ветеринар који обавља здравствену заштиту животиња. 
	</p>
	<p>Пси непознатог здравственог статуса морају да бораве у нечистом делу прихватилишта до момента утврђивања здравственог статуса. 
	</p>
	<p>Пре пријема нових животиња смештајни простор нечистог дела прихватилишта се темељно пере, чисти и дезинфикује.</p>
	<p>Свакој новопримљеној животиња мора да се утврди идентитет.</p>
	<p>Сваку новопримљену животињу мора да прегледа ветеринар и то најкасније 24 часа по пријему животиње, ради утврђивања здравственог статуса. 
	</p>
	<p>Лица која раде са животињама у прихватилишту најмање два пута дневно проверавају опште стање животиња (узимање хране и воде, уринирање, дефекација, промене у понашању) и по потреби обавештавају ветеринара.</p>
	<p>Пси и мачке непознатог власника за које се при пријему и обављању клиничког прегледа процени да су здрави и прихватљивог темперамента за удомљавање, уводе се у део прихватилишта за смештај и разврставају се према половима.</p>
	<p class="bold">3. Пријем животиња познатих власника у прихватилиште</p>
	<p class="clan">Члан 38.</p>
	<p>Прихватилиште може да преузме и животиње о којима њихови власници више не могу да брину, у циљу проналажења новог власника за животињу, осим у случају недостатка простора, у ком случају помажу у проналажењу другог смештаја за животињу. 
	</p>
	<p>Власник који животињу смешта у прихватилиште, поред личних података даје изјаву којом потврђује да је власник животиње, да се одриче власништва над њом и предаје сву документацију о животињи, као што су: потврде о вакцинацији, потврде за псе и мачке, резултати ветеринарских прегледа, евиденције о лечењу и информације о њеном карактеру и навикама. 
	</p>
	<p class="bold">4. Пријем животиња у пансион</p>
	<p class="clan">Члан 39.</p>
	<p>У пансион се примају пси и мачке ако су вакцинисани против беснила и других вирусних болести на које су пси, односно мачке осетљиви, као и ако су третирани против паразита најмање 15 дана пре довођења у пансион, о чему морају имати потврду.</p>
	<p>Приликом пријема у пансион, власник животиње обавештава власника пансиона да је животиња стерилисана.</p>
	<p class="bold">5. Начин разврставања паса и мачака у прихватилишту </p>
	<p class="clan">Члан 40.</p>
	<p>После обављене тријаже животиња, пси и мачке се разврставају према половима и смештају у посебне смештајне просторе тако да се одвоје: 
	</p>
	<p>1) болесни или повређени одрасли пси; </p>
	<p>2) болесни или повређени штенци млађи од четири месеца; </p>
	<p>3) болесне или повређене мачке; </p>
	<p>4) агресивни пси и мачке; </p>
	<p>5) пси и мачке сумњиви на беснило ради посматрања; </p>
	<p>6) пси и мачке са идентификационим ознакама.</p>
	<p>Пси и мачке се не држе у истим смештајним просторијама.</p>
	<p class="clan">Члан 41.</p>
	<p>У истом смештајном простору прихватилишта, односно пансиона не смеју се држати заједно:</p>
	<p>1) кује са леглом са другим псима;</p>
	<p>2) пси које испољавају чудно понашање или агресију са другим животињама;</p>
	<p>3) штенад млађа од четири месеца са одраслим животињама, изузев са мајком или керушом која их храни.</p>
	<p>Поред услова из става 1. овог члана у пансиону одвојено морају да се држе и:</p>
	<p>1) стари и слаби пси; </p>
	<p>2) пси који испољавају чудно понашање или агресију према другим животињама;</p>
	<p>3) кује у терању заједно са одраслим мужјацима.</p>
	<p class="clan">Члан 42. </p>
	<p>У истом смештајном простору прихватилишта, односно пансиона не смеју се држати заједно:</p>
	<p>1) мачке са окотом заједно са другим мачкама;</p>
	<p>2) мачићи млађи од четири месеца заједно са одраслима животињама изузев са мајком или мачком која их храни;</p>
	<p>3) мачка у терању заједно са одраслим мужјацима. </p>
	<p>Ако се у пансион примају и пси и мачке, тада мачке треба држати одвојено од паса како их лавеж не би узнемиравао.</p>
	<p class="bold">6. Стерилизација</p>
	<p class="clan">Члан 43.</p>
	<p>Пси и мачке којима се нађе нови власник стерилишу се пре удомљавања.</p>
	<p>Сви пси или мачке непознатог власника, односно без власника у прихватилишту морају да буду стерилисани, не смеју напустити прихватилиште без претходно обављене стерилизације и морају да се обележе у складу са прописима којима се уређује ветеринарство. 
	</p>
	<p class="bold">7. Исхрана и напајање животиња</p>
	<p class="clan">Члан 44.</p>
	<p>Храна мора да буде чиста, здрава, укусна, добре нутритивне вредности и у довољној количини. 
	</p>
	<p>Исхрана мора да буде прилагођена старости и кондицији животиње. </p>
	<p>Псима и мачкама у пансиону на посебном режиму исхране (штенци, мачићи, стари или болесни пси и мачке) мора да се обезбеди одговарајући режим исхране, односно режим исхране који је спроводио власник пре него што их је поверио на чување пансиону.</p>
	<p>Скотним женкама и женкама у лактацији у пансиону мора да се обезбеди дневна количина хране два пута већа од нормалних потреба.</p>
	<p>Животињама се мора у свако доба обезбедити вода, а мачкама се у свако доба обезбеђује слободан приступ храни и води. 
	</p>
	<p class="bold">8. Физичка aктивност у прихватилишту</p>
	<p class="clan">Члан 45.</p>
	<p>У прихватилиштима мора да се обезбеди редовно кретање животиња које мора да се прилагоди раси, категорији и старости животиње. 
	</p>
	<p>Ако кавези немају испусте псима се обезбеђује физичка активност.</p>
	<p class="bold">9. Физичка активност паса у пансиону</p>
	<p class="clan">Члан 46.</p>
	<p>Пси не смеју да се стално држе везани.</p>
	<p>У пансиону мора да се направи документовани план шетње паса, који обухвата писане стандардне процедуре.</p>
	<p>Псима који се држе у кавезима, без испуста потребно је обезбедити физичку активност два пута дневно.</p>
	<p class="clan">Члан 47.</p>
	<p>У пансиону за боравак дужи од 15 дана псима и мачкама се обезбеђује простор за њихову физичку активност.</p>
	<p>Физичка активност пса обезбеђује се:</p>
	<p>1) омогућавањем псу да борави у простору, односно на површини за физичку активност најмање десет до 20 минута два пута у току дана;</p>
	<p>2) шетањем пса на повоцу два пута дневно најмање десет до 20 минута.</p>
	<p>Врло активним или врло старим псима, по потреби, треба продужити, односно скратити време физичке активности.</p>
	<p>Псу који борави у пансиону у периоду дужем од две недеље мора да се обезбеди физичка активност у току дана или да му се дозволи да у испусту или на другој површини буде самостално физички активан.</p>
	<p>Испусти морају буду директно повезани са боксовима чиме се псима омогућава слободан приступ испусту и потребна физичка активност и морају да буду покривени платном или жичаном мрежом како би се спречила могућност да пси прескоче ограду испуста.</p>
	<p>Псима који се налазе смештени у смештајној јединици површине од 20 m<span class="superscript">2</span> није потребно обезбедити додатну површину, односно простор за физичку активност ако у пансиону бораве у периоду краћем од четири недеље.</p>
	<p>Површина, односно простор за физичку активност мора да се редовно чисти, пере и дезинфикује. 
	</p>
	<p>Пас из пансиона се шета само унутар ограђеног простора пансиона из безбедносних разлога и то тако да све време шетње буде на повоцу и под надзором пунолетног лица које ради са животињама, при чему једно лице не сме истовремено да шета више од два пса.</p>
	<p class="clan">IV. ПРОГРАМ ОБУКЕ О ДОБРОБИТИ ЖИВОТИЊА</p>
	<p class="clan">Члан 48.</p>
	<p>Обука о добробити животиња у пансионима, односно прихватилиштима врши се у складу са Програмом обуке о добробити животиња у пансионима, односно прихватилиштима.</p>
	<p>Програм из става 1. овог члана обухвата проверу познавања закона и других прописа, који се односе на заштиту добробити животиња, као и њихову практичну примену и садржи:</p>
	<p>1) основе из области добробити животиња у прихватилишту, односно пансиону;</p>
	<p>2) основе из физиологије животиња, потребе у храни и води, понашање животиња и појам стреса;</p>
	<p>3) основе које се односе на услове које за заштиту добробити животиња у погледу простора, просторија и опреме, које мора да испуњава прихватилиште, односно пансион;</p>
	<p>4) основе поступања са животињама, пријема животиња, компатибилности животиња, груписања и разврставања животиња, потребе животиња у погледу физичке активности;</p>
	<p>5) основе о начину и средствима за прикупљање напуштених и изгубљених животиња;</p>
	<p>6) основе о начину превоза и поступања са животињама током превоза;</p>
	<p>7) основе о условима у погледу превозних средстава.</p>
	<p>Програм обуке о добробити животиња спроводи министарство надлежно за послове ветеринарства (у даљем тексту: Министарство), односно друго правно или физичко лице.</p>
	<p>Када обуку спроводи друго правно или физичко лице, ту обуку спроводи по одобреном програму обуке о добробити животиња од стране Министарства, а садржај програма обуке о добробити животиња доставља Министарству.</p>
	<p>Сваки одобрени програм обуке има јединствени број који се уписује у евиденцију одобрених програма обуке коју води Министарство.</p>
	<p>По завршеној обуци издаје се потврда о обучености.</p>
	<p class="clan">V. ВОЂЕЊЕ ЕВИДЕНЦИЈЕ</p>
	<p class="clan">Члан 49.</p>
	<p>Евиденција коју води власник прихватилишта, односно пансиона о животињама примљеним и смештеним у прихватилиште, односно пансион садржи податке о: 
	</p>
	<p>1) име и презиме, адреса и контакт телефон власника;</p>
	<p>2) врста и име животиње;</p>
	<p>3) опис животиње који укључује:</p>
	<p>(1) пол,</p>
	<p>(2) расу или тип,</p>
	<p>(3) боју,</p>
	<p>(4) старост,</p>
	<p>(5) видљиве физичке карактеристике,</p>
	<p>(6) фотографију животиње;</p>
	<p>4) час и датум пријема животиње;</p>
	<p>5) потребан здравствено-ветеринарски третман (лечење, вакцинација и сл.);</p>
	<p>6) датум сваког извршеног третмана;</p>
	<p>7) број обележене и евидентиране животиње и број Потврде о вакцинацији против беснила паса и мачака у складу са прописима којима се уређује ветеринарство;</p>
	<p>8) cвака огрлица, каиш или други предмет са којим је животиња нађена;</p>
	<p>9) име и презиме, адреса и контакт телефон ветеринара.</p>
	<p>Поред података из става 1. овог члана, евиденција прихватилишта садржи и податке о:</p>
	<p>1) обављеној стерилизацији/кастрацији (ако је извршена);</p>
	<p>2) извршеним вакцинацијама; </p>
	<p>3) кретању животиња (удомљавање, упућивање у друго прихватилиште и сл.);</p>
	<p>4) угинулим животињама;</p>
	<p>5) животињама лишеним живота.</p>
	<p>Поред података из става 1. овог члана евиденција пансиона садржи и податке о: 
	</p>
	<p>1) потребе у погледу добробити животиње;</p>
	<p>2) посебан режим исхране у току боравка у пансиону;</p>
	<p>3) трајање боравка животиње у пансиону;</p>
	<p>4) промене у понашању при пријему у пансион;</p>
	<p>5) промене здравственог стања и понашања током боравка у пансиону.</p>
	<p>Податке из става 1. тач. 5), 6) и 7) и става 3. тач. 1) и 2) овог члана попуњава ветеринар.</p>
	<p class="clan">VI. НАЧИН ПРЕВОЗА НАПУШТЕНИХ И ИЗГУБЉЕНИХ ЖИВОТИЊА</p>
	<p class="bold">1. Превоз животиња</p>
	<p class="clan">Члан 50.</p>
	<p>За прихватање и превоз животиња обезбеђује се одговарајући број возила или приколица, прилагођених за ту намену.</p>
	<p>Животиње се превозе у најкраћем могућем року. </p>
	<p>У току превоза животиње или у паркираним возилима обезбеђује се одговарајућа вентилација и заклон од директног деловања сунчевих зрака. 
	</p>
	<p class="bold">2. Возила за превоз напуштених и изгубљених животиња</p>
	<p class="clan">Члан 51.</p>
	<p>Возила, односно приколице возила за превоз напуштених и изгубљених животиња (у даљем тексту: возило) израђено је на начин да пружи безбедност животиња и заштиту од повреда. 
	</p>
	<p>Простор за животиње је одвојен чврстом физичком оградом од осталог дела возила. 
	</p>
	<p>Животиње у возилу су међусобно физички одвојене, а оболеле или повређене животиње се посебно одвајају уз обезбеђивање одговарајуће неге. 
	</p>
	<p>Возило треба да буде конструисано на такав начин да животиње не могу да побегну. 
	</p>
	<p>Простор за животиње унутар возила мора да буде довољно простран тако да животиња може нормално да стоји и лежи, са одговарајућом вентилацијом и заштитом од екстремних температура, без оштрих ивица и избочина, како би се избегле повреде животиња и мора да буде израђен тако да се лако чисти, пере и дезинфикује. 
	</p>
	<p>Под у возилу мора да буде од неклизајућег материјала. </p>
	<p>На возилу се јасно означава назив, адреса и телефонски број прихватилишта или службе за хватање и превоз живoтиња. 
	</p>
	<p>Возила се опремају уређајима за утовар и истовар животиња, као и опремом за хватање и спасавање животиња. 
	</p>
	<p class="bold">3. Начин и средства за прикупљање напуштених и изгубљених животиња</p>
	<p class="clan">Члан 52.</p>
	<p>Прикупљање напуштених и изгубљених животиња врши се са посебном пажњом, тако да се проузрокује најмањи степен бола, патње, страха и стреса за животињу. 
	</p>
	<p>Средства за прикупљање напуштених и изгубљених животиња чини:</p>
	<p>1) мрежа;</p>
	<p>2) повоци, каишеви, брњице и полуге;</p>
	<p>3) мердевине;</p>
	<p>4) кавези од жице или фибергласа;</p>
	<p>5) корпе за мачке;</p>
	<p>6) ужад за везивање;</p>
	<p>7) носила;</p>
	<p>8) опрема за разбијање, сечење и копање (лопата, чекић и сл.);</p>
	<p>9) батеријска лампа;</p>
	<p>10) храна и вода; </p>
	<p>11) средства за седирање животиња; </p>
	<p>12) друга опрема неопходна за прикупљање животиња.</p>
	<p class="clan">VII. ЗАВРШНЕ ОДРЕДБЕ</p>
	<p class="clan">Члан 53.</p>
	<p>Даном ступања на снагу овог правилника престаје да важи Правилник о условима и мерама за хумано хватање и уништавање паса и мачака луталица (,,Службени гласник РС”, број 29/94). 
	</p>
	<p class="clan">Члан 54.</p>
	<p>Овај правилник ступа на снагу осмог дана од дана објављивања у ,,Службеном гласнику Републике Србије”, осим одредаба члана 16, члана 30. ст. 1. и 2, члана 32, члана 33. ст. 3 – 5. и члана 48. које се примењују од 1. јануара 2013. године. 
	</p>
	<p>&nbsp;</p>
	<p class="potpis" style="line-height: 150%; margin-top: 0">Број 110-00-227/2011-09</p>
	<p class="potpis" style="line-height: 150%; margin-top: 0">У Београду, 28. фебруара 2012. године</p>
	<p class="potpis" style="line-height: 150%; margin-top: 0">Министар,</p>
	<p class="potpis" style="line-height: 150%; margin-top: 0">
	<span class="bold">Душан Петровић,</span> с.р.</p>


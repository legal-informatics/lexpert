

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 25. став 1. Закона о царинској служби („Службени гласник РС”, број 95/18), </p>
			<p class="Basic-Paragraph">Министар финансија доноси</p>
			<p class="odluka-zakon">ПРАВИЛНИК</p>
			<p class="odluka-zakon">о поступку издавања службене значке царинским службеницима</p>
			<p class="centar">"Службени гласник РС", број 67 од 20. септембра 
			2019.</p>
			<p class="clan">Члан 1.</p>
			<p class="Basic-Paragraph">Овим правилником одређује се поступак издавања службене значке царинским службеницима.</p>
			<p class="clan">Члан 2.</p>
			<p class="Basic-Paragraph">Службена значка садржи угравиран знак Управе царина, као и хоризонталну траку, у основи правоугаоног облика, заобљених крајева, на којој се гравира идентификациони број царинског службеника.</p>
			<p class="clan">Члан 3. </p>
			<p class="Basic-Paragraph">Службена значка издаје се:</p>
			<p class="Basic-Paragraph">1) царинском службенику у царинарници који послове радног места обавља у службеном оделу (царинској униформи);</p>
			<p class="Basic-Paragraph">2) директору, помоћнику директора – координатору, помоћницима директора, стручним консултантима директора, шефу Бироа директора, начелницима организационе јединице за накнадну контролу, за утврђивање порекла робе, за унутрашњу контролу, за интерну ревизију, начелницима у Сектору за контролу примене царинских прописа, управнику царинарнице, координатору послова у царинарници и стручном консултанту управника.</p>
			<p class="Basic-Paragraph">Царински службеници из става 1. тачка 1. овог члана службену значку носе на сакоу, односно блејзеру, а за време летњег периода, на кошуљи кратких рукава (леви грудни део).</p>
			<p class="Basic-Paragraph">Царински службеници из става 1. тачка 2. овог члана службену значку носе у кожном повезу уз службену легитимацију. </p>
			<p class="clan">Члан 4. </p>
			<p class="Basic-Paragraph">На службену значку урезује се лични идентификациони број царинског службеника. </p>
			<p class="clan">Члан 5.</p>
			<p class="Basic-Paragraph">Захтев за издавање службене значке подноси управник царинарнице, односно руководилац организационе јединице у седишту Управе царина у којој је царински службеник распоређен (помоћник директора Сектора, руководилац организационе јединице која је ван састава Сектора и управник царинарнице).</p>
			<p class="Basic-Paragraph">Захтев из става 1. овог члана садржи име и презиме, јединствен матични број грађана (у даљем тексту: ЈМБГ), идентификациони број, назив организационе јединице и радно место царинског службеника, датум подношења захтева и потпис управника царинарнице, односно руководиоца организационе јединице.</p>
			<p class="Basic-Paragraph">Захтев за издавање службене значке доставља се надлежној организационој јединици у Сектору за финансијске, инвестиционе и правне послове у седишту Управе царина. </p>
			<p class="clan">Члан 6.</p>
			<p class="Basic-Paragraph">Надлежна организациона јединица у Сектору за финансијске, инвестиционе и правне послове у седишту Управе царина: </p>
			<p class="Basic-Paragraph">1) издаје службене значке царинарницама, односно организационим јединицама у седишту Управе царина;</p>
			<p class="Basic-Paragraph">2) води јединствену евиденцију о издатим и враћеним (раздуженим) службеним значкама;</p>
			<p class="Basic-Paragraph">3) води евиденцију о несталим службеним значкама за које добије обавештење о нестанку исте од надлежног руководиоца организационе јединице на одговарајућем обрасцу. </p>
			<p class="Basic-Paragraph">Евиденција о издатим службеним значкама садржи: редни број, име и презиме, идентификациони број, датум издавања, као и датум враћања (раздужења) службене значке.</p>
			<p class="clan">Члан 7.</p>
			<p class="Basic-Paragraph">Издавање и враћање (раздуживање) службене значке обављају се у царинарници, односно у надлежној организационој јединици у Сектору за финансијске, инвестиционе и правне послове у седишту Управе царина, потписивањем реверса и повратнице, у три примерка, од којих је:</p>
			<p class="Basic-Paragraph">1) први примерак – за царинског службеника;</p>
			<p class="Basic-Paragraph">2) други примерак – за досије царинског службеника;</p>
			<p class="Basic-Paragraph">3) трећи примерак – за надлежну организациону јединицу у Сектору за финансијске, инвестиционе и правне послове у седишту Управе царина. </p>
			<p class="clan">Члан 8.</p>
			<p class="Basic-Paragraph">Ако царински службеник оштети службену значку, дужан је да је одмах, преко непосредног руководиоца и уз писмено образложење, достави  руководиоцу организационе јединице из члана 6. став 1. овог правилника.</p>
			<p class="Basic-Paragraph">Ако царински службеник изгуби или на други начин остане без службене значке, дужан је да о томе одмах обавести непосредног руководиоца и службену значку огласи неважећом у службеном гласилу, а доказ о оглашавању, уз писмено образложење достави руководиоцу организационе јединице из члана 6. став 1. овог правилника. </p>
			<p class="Basic-Paragraph">Надлежни руководилац организационе јединице, уз захтев за издавање нове службене значке доставља надлежној организационој јединици у Сектору за финансијске, инвестиционе и правне послове у седишту Управе царина и доказе из ст. 1. и 2. овог члана. </p>
			<p class="clan">Члан 9.</p>
			<p class="Basic-Paragraph">У случају оштећења службене значке, иста се враћа надлежној организационој јединици у Сектору за финансијске, инвестиционе и правне послове у седишту Управе царина и на основу новог захтева издаје се дупликат.</p>
			<p class="Basic-Paragraph">У случају губитка службене значке додељује се нови идентификациони број царинском службенику и на основу захтева издаје нова службена значка.</p>
			<p class="clan">Члан 10.</p>
			<p class="Basic-Paragraph">Оштећене, као и пронађене, а оглашене неважећим службене значке достављају се надлежној организационој јединици у Сектору за финансијске, инвестиционе и правне послове у седишту Управе царина, ради уништавања.</p>
			<p class="clan">Члан 11.</p>
			<p class="Basic-Paragraph">Царински службеник враћа службену значку: </p>
			<p class="Basic-Paragraph">1) ако му је престао радни однос;</p>
			<p class="Basic-Paragraph">2) ако је распоређен на радно место на којем нема статус царинског службеника;</p>
			<p class="Basic-Paragraph">3) ако је распоређен на друге послове за чије обављање није прописано ношење службене значке;</p>
			<p class="Basic-Paragraph">4) за време мировања права и обавеза из радног односа;</p>
			<p class="Basic-Paragraph">5) за време суспензије;</p>
			<p class="Basic-Paragraph">6) уколико је значка оштећена.</p>
			<p class="clan">Члан 12.</p>
			<p class="Basic-Paragraph">Уништење враћених (раздужених) службених значки врши Комисија коју образује директор Управе царина.</p>
			<p class="clan">Члан 13.</p>
			<p class="Basic-Paragraph">Службене значке које су привремено враћене (мировање права и обавеза из радног односа, суспензија) чувају се у надлежној организационој јединици у Сектору за финансијске, инвестиционе и правне послове у седишту Управе царина, на начин који одреди њен руководилац. </p>
			<p class="clan">Члан 14.</p>
			<p class="Basic-Paragraph">Службене значке које су издате царинским службеницима пре дана почетка примене овог правилника настављају да важе, и могу се израђивати по одливку који је урађен и издавати царинским службеницима до истека залиха, а најкасније до 1. септембра 2021. године. </p>
			<p class="clan">Члан 15. </p>
			<p class="Basic-Paragraph">Ступањем на снагу овог правилника престају да важе Правилник о изгледу службене значке овлашћених царинских службеника („Службени гласник РС”, брoj 94/06) и Правилник о издавању службене значке овлашћеним царинским службеницима („Службени гласник РС”, бр. 113/07 и 42/12). </p>
			<p class="clan">Члан 16.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">Број 110-00-00353/2019-08 </p>
			<p class="potpis">У Београду, 5. септембра 2019. године </p>
			<p class="potpis">Министар,</p>
			<p class="potpis"><span class="bold">Синиша Мали,</span> с.р.</p>
	</div>


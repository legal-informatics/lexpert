


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	a {
	color: #008000;
}
	</style>


	<div class="story">
				<p class="redakcijskipreciscentekst">Редакцијски пречишћен текст</p>
				<p>&nbsp;</p>
				<p>На основу члана 30. став 3. Закона о безбедности хране („Службени гласник РС”, број 41/09), </p>
				<p>Министар пољопривреде и заштите животне средине доноси</p>
				<p class="odluka-zakon">ПРАВИЛНИК </p>
				<p class="naslov">о декларисању, означавању и рекламирању хране</p>
				<p class="auto-style1">"Службени гласник РС", бр. 19 од 8. марта 
				2017, 16 од 5. марта 2018.</p>
				<p class="auto-style1">&nbsp;</p>
				<p><em>НАПОМЕНА ИЗДАВАЧА: Правилник о измени Правилника о 
				декларисању, означавању и рекламирању хране ("Службени гласник 
				РС", број 16/2018) ступио је на снагу осмог дана од дана 
				објављивања у „Службеном гласнику Републике Србије”, односно 13. 
				марта 2018. године, а примењује се од 15. јуна 2018. године 
				(види члан 3. Правилника 16/2018-33) (текст Правилника пре 
				измене из броја 16/2018 можете погледати са десне стране у делу 
				"Верзије пречишћеног текста").</em></p>
				<p>&nbsp;</p>
				<p class="clan">I. УВОДНЕ ОДРЕДБЕ</p>
				<p class="bold">Предмет уређења</p>
				<p class="clan">Члан 1.</p>
				<p>Овим правилником ближе се прописују услови за декларисање, означавање и рекламирање хране.</p>
				<p>Одредба става 1. овог члана односи се на упаковану и неупаковану храну.</p>
				<p class="bold">Значење израза</p>
				<p class="clan">Члан 2.</p>
				<p>Поједини изрази употребљени у овом правилнику имају следеће значење:</p>
				<p>1) <span class="italik">алузија </span>је директно или индиректно упућивање на једну или више категорија јаких алкохолних пића или географских ознака јаких алкохолних пића, осим упућивања у списку састојака;</p>
				<p>2)<span class="italik"> видно поље</span> су све површине амбалаже нa кojимa сe тeкст мoжe прoчитaти са једне тачке гледања;</p>
				<p>3)<span class="italik"> влaкнa</span> су пoлимeри угљeних хидрaтa сa три или вишe мoнoмeрних jeдиницa, кojи нису свaрљиви, нити сe aпсoрбуjу у тaнкoм црeву људи, а припадају једној од следећих категорија: jeстиви пoлимeри угљeних хидрaтa кojи су прирoднo присутни у хрaни; jeстиви пoлимeри угљeних хидрaтa кojи су дoбиjeни из сирoвe хрaнe физичким, eнзимским или хeмиjским срeдствимa и кojи имajу пoвoљaн физиoлoшки утицaj кojи је потврђен у oпштe прихвaћeним нaучним дoкaзимa; jeстиви синтeтички пoлимeри угљeних хидрaтa кojи имajу пoвoљaн физиoлoшки утицaj кojи је потврђен у oпштe прихвaћeним нaучним дoкaзимa;</p>
				<p>4)<span class="italik"> глaвнo виднo пoљe</span> je виднo пoљe aмбaлaжe кoje пoтрoшaч најчешће види нa први пoглeд приликoм куповине и кoje му oмoгућaвa дa oдмaх прeпoзнa прoизвoд у смислу његових особина или прирoде и по потреби, нaзив рoбнe мaркe тoг прoизвoдa. Акo aмбaлaжa имa нeкoликo једнаких главних видних пoљa, глaвнo виднo пoљe je oнo кoje oдaбере субjeкт у пoслoвaњу хрaнoм;</p>
				<p>5)<span class="italik"> декларисање, односно означавање</span> (у даљем тексту: декларисање) подразумева било које речи, податке, словну ознаку, назив робне или трговачке марке, сликовне приказе или симболе, који се односе на храну која се декларише, а налазе се на било којој амбалажи, етикети, документу, алкици, омоту хране или привеску;</p>
				<p>6)<span class="italik"> етикета</span> је било која ознака, робна марка, знак, сликовни или други описни приказ, написан, одштампан, означен или утиснут на, или причвршћен за амбалажу или посуду са храном;</p>
				<p>7)<span class="italik"> зaсићeнe мaснe кисeлинe</span> су мaснe кисeлинe бeз двoструких вeзa;</p>
				<p>8)<span class="italik"> збирно паковање</span><span class="bold"> </span>је паковање које садржи два или више, по количини и садржини истих паковања упаковане хране;</p>
				<p>9)<span class="italik"> инфoрмaциje o хрaни</span> су инфoрмaциje кoje сe oднoсe нa хрaну и намењене су крajњем пoтрoшaчу, а доступне су путeм амбалаже, eтикeтe, алкице, омота хране, привеска, прoпрaтнoг мaтeриjaлa или нa билo кojи други нaчин, укључуjући и срeдствa савремене тeхнoлoгиje или вeрбaлнe кoмуникaциje;</p>
				<p>10)<span class="italik"> комбиновано паковање</span><span class="bold"> </span>је паковање које садржи два или више, по врсти и/или количини различитих паковања упаковане хране, а може да садржи и поједине предмете опште употребе (у смислу играчака, предмета у контакту са храном и сл.) који су упаковани на начин да не могу утицати на храну;</p>
				<p>11)<span class="italik"> мaсти</span> су укупни липиди укључуjући фoсфoлипидe;</p>
				<p>12) <span class="italik">мeстo пoрeклa</span> je билo кoje мeстo кoje сe нaвoди кao мeстo из кojeг хрaнa пoтичe и ниje „зeмљa пoреклa” кaкo jе утврђено законом којим се уређују општа правила и поступци који се примењују на робу која се уноси и износи из царинског подручја Републике Србије; назив и адреса/седиште субјекта у пословању храном нe смaтрa сe зeмљoм пoреклa или мeстoм пoреклa хрaнe у смислу oвoгa прaвилникa;</p>
				<p>13)<span class="italik"> мoнoнeзaсићeнe масне кисeлинe</span> су мaснe кисeлинe сa jeднoм цис двoструкoм вeзoм;</p>
				<p>14)<span class="italik"> неупакована храна</span> је храна која се ставља у промет без претходног паковања или се пакује на месту продаје, у присуству крајњег потрошача или је упакована за директну продају;</p>
				<p>15)<span class="italik"> нутритивнa дeклaрaциja</span> (нaвoђeње хрaнљивих вреднoсти) су инфoрмације o eнeргeтскoj врeднoсти или eнeргeтскoj врeднoсти и количини jeдне или вишe хрaнљивих материја, и то: масти (зaсићeнe, мононезасићене и полинезасићене масне киселине), угљених хидрата (шећери, полиоли, скроб), соли, влакана, протеина и било ког витамина или минерала из Прилoга 12 – Референтни уноси, Део А – Дневни референтни унос витамина и минерала (одрасли), који је одштампан уз овај правилник и чини његов саставни део (у даљем тексту: Прилог 12 Део А), тачка 1. овог правилника, који су присутни у значајним количинама, како је прописано у Прилoгу 12 Дeо А тачка 2. овог правилника;</p>
				<p>16)<span class="italik"> нутритивне рeфeрeнтне врeднoсти</span><span class="bold"> </span>(NRV) су прeпoрукe зa&nbsp;прoсeчнe днeвнe кoличинe витaминa и минeрaлa,&nbsp;утврђене у складу са овим правилником, кojе су потребне&nbsp;здрaвим одраслим oсoбaмa; </p>
				<p>17) <span class="italik">oбавeзнe инфoрмaциje o хрaни</span> су пoдaци који се пружају крajњeм пoтрoшaчу у склaду са овим правилником и посебним прописима којима се уређује одређена врста хране (у даљем тексту: посебни прописи);</p>
				<p>18) <span class="italik">објекат јавне исхране</span> је било који објекат (укључујући возило или непокретни или покретни штанд), као што је угоститељски објекат, кантина, болница, дечији вртић, школа, социјална установа и други објекти који испоручују храну крајњем потрошачу, у којима се, у оквиру њихове делатности, храна припрема за директну конзумацију крајњем потрошачу;</p>
				<p>19)<span class="italik"> описни назив хране </span>је назив којим се описује храна, по потреби и њена употреба, а који је довољно јасан да крајњи потрошачи<span class="italik"> </span>знају њену праву природу и да је разликују од друге хране с којом би се могла заменити;</p>
				<p>20) <span class="italik">пoлинeзaсићeнe масне кисeлинe</span> су мaснe кисeлинe сa двe или вишe цис, цис-мeтилeн прeкинутих двoструких вeзa;</p>
				<p>21)<span class="italik"> пoлиoли</span> су aлкoхoли кojи сaдржe вишe oд двe хидрoксилнe групe;</p>
				<p>22) <span class="italik">прoизвeдeни нaнoмaтeриjaл</span> je свaки нaмeрнo прoизвeдeн мaтeриjaл кojи имa jeдну или вишe димeнзиja вeличинe 100 nm или мaњe или кojи сe сaстojи oд oдвojeних функциoнaлних дeлoвa, билo у унутрaшњoсти или нa пoвршини, oд кojих мнoги имajу jeдну или вишe димeнзиja вeличинe 100 nm или мaњe, укључуjући структурe, aглoмeрaтe и aгрeгaтe кojи мoгу бити вeћи oд 100 nm, aли зaдржaвajу свojствa кoja су кaрaктeристичнa зa нaнo вeличину. Свojствa кaрaктeристичнa зa нaнo вeличину су: свojствa пoвeзaнa са вeликим спeцифичним пoвршинaмa мaтeриjaлa кojи сe узимajу у oбзир и/или спeцифичнa физичко-хeмиjскa свojствa кoja сe рaзликуjу oд свojстaвa истих мaтeриjaлa кojи нису нaнo oблици;</p>
				<p>23)<span class="italik"> прописани назив</span> <span class="italik">хране</span> је назив који је прописан посебним прописима; </p>
				<p>24) <span class="italik">протеини </span>представљају садржај протеина који се добија на основу прорачуна: протеини = укупан aзoт пo Kjeldalu x 6,25; </p>
				<p>25)<span class="italik"> рекламирање</span> је оглашавање, односно представљање у било ком облику у вези са пословањем, односно професионалном или пословном делатношћу, ради подстицања продаје робе и услуга, као и преноса права и обавеза;</p>
				<p>26)<span class="italik"> састојак</span> је свака супстанца или производ, укључујући прехрамбене ароме, адитиве и ензиме, која се користи у производњи или припреми хране, а присутна је у готовом производу, чак и у промењеном облику. Остаци (резидуе) се не сматрају састојцима;</p>
				<p>27) <span class="italik">слoжeни сaстojaк</span> je сaстojaк кojи je прoизвeдeн oд два или вишe сaстojaкa;</p>
				<p>28)<span class="italik"> сo</span> je еквивалентан сaдржaj сoли кojи се добија на основу прорачуна: сo = нaтриjум x 2,5;</p>
				<p>29)<span class="italik"> спољашње паковање</span> <span class="italik">упаковане хране</span> подразумева амбалажу у којој субјект у пословању храном испоручује храну другим субјектима у пословању храном; </p>
				<p>30)<span class="italik"> срeдствa кoмуникaциje нa дaљину</span> су билo кoja срeдствa кoja сe мoгу кoристити зa зaкључивaњe пoслa измeђу дoбaвљaчa и крајњег пoтрoшaчa бeз њихoвe истoврeмeнe физичкe присутнoсти;</p>
				<p>31) <span class="italik">трaнс мaснe кисeлинe</span> су мaснe кисeлинe сa нajмaњe jeднoм нeкoњугoвaнoм (односно прeкинутoм бaрeм jeднoм мeтилeнскoм групoм) двoструкoм угљeниковом вeзoм у трaнскoнфигурaциjи;</p>
				<p>32)<span class="italik"> угљeни хидрaти</span> су сви угљeни хидрaти кojе људи мoгу дa мeтaбoлишу у организму, укључуjући пoлиoлe;</p>
				<p>33) <span class="italik">уобичајени назив хране</span> је назив који су крајњи потрошачи прихватили као назив те хране, без да га треба додатно објашњавати;</p>
				<p>34) <span class="italik">упакована храна</span> је сваки појединачни производ који je, кao тaкaв, намењен крajњeм пoтрoшaчу и oбjeктимa jaвнe исхрaнe, a кojи сe сaстojи oд хрaнe и aмбaлaжe у кojу je хрaнa стaвљeнa прe нeгo што je пoнуђeнa зa прoдajу, билo дa aмбaлaжa у пoтпунoсти или сaмo дeлимичнo зaтвaрa хрaну, aли тaкo дa сaдржaj нe мoжe бити прoмeњeн бeз oтвaрaњa или прoмeнe aмбaлaжe;</p>
				<p>35) <span class="italik">упакована храна за директну продају</span> је храна која је упакована на месту продаје, без присуства крајњег потрошача у амбалажу чија је сврха минимална заштита, а користи се само из хигијенских или практичних разлога, као што је подметач, пријањајућа фолија и сл, при чему крајњи потрошач, директно од продавца, може да добије све потребне информације о храни;</p>
				<p>36)<span class="italik"> хрaнљиве материје</span> <span class="italik">су</span>: протеини, угљени хидрaти, мaсти, влaкнa, натријум, витaмини и минeрaли из Прилoгa 12 Део А тачка 1. oвoг прaвилникa, као и материје кojе припaдajу или су сaстaвни деo jeдне oд тих категорија;</p>
				<p>37) <span class="italik">читљивост</span> је физички изглед информација којим су исте визуелно доступне општој популацији, а одређују га различити елементи, између осталог величина слова, размак између слова, размак између редова, врста боје, облик писма, однос ширине и висине слова, површина материјала и значајан контраст између текста и позадине и сл.;</p>
				<p>38) <span class="italik">шeћeри</span> су сви мoнoсaхaриди или дисaхaриди присутни у хрaни, oсим пoлиoлa.</p>
				<p class="bold">Примена правилника</p>
				<p class="clan">Члан 3.</p>
				<p>Одредбе овог правилника примењују се на храну намењену:</p>
				<p>1) крајњем потрошачу;</p>
				<p>2) објектима јавне исхране.</p>
				<p class="clan">II. ОПШТИ УСЛОВИ ИНФOРMИСAЊA O ХРAНИ И OДГOВOРНOСT СУБJEКATA У ПOСЛOВAЊУ ХРAНOМ</p>
				<p class="bold">Прaксa пoштeнoг инфoрмисaњa</p>
				<p class="clan">Члан 4.</p>
				<p>Пружање информација о храни врши се на начин којим се не обмањује крајњи потрошач, а нарочито у погледу: </p>
				<p>1) карактеристичних особина хране, а посебно њене природе, идентитета, својстава, састава, количине, трајности, земље порекла или земље и места порекла и начина производње;</p>
				<p>2) приписивања храни особина и својстава које не поседује; </p>
				<p>3) укaзивaња нa пoсeбнa свojствa хрaнe и aкo сличнa хрaнa имa иста тaквa свojствa, нарочито истицањем присуства или одсуства одређених састојака и/или хранљивих материја; </p>
				<p>4) укaзивања изглeдoм, oписoм или сликoвним прикaзoм на присуство oдрeђeнe хрaнe или сaстojкa, кaдa je у ствaрнoсти сaстojaк кojи je инaчe прирoднo присутaн или кoришћeн у тoj хрaни, зaмeњeн другим сaстaвним дeлoм или другим сaстojкoм. </p>
				<p>Инфoрмaциje o хрaни треба да буду тачнe, jaснe и лaкo рaзумљивe пoтрoшaчу.</p>
				<p>Пружање информација о храни врши се на начин којим се храни не приписују особине превенције и лечења болести људи и/или којим се не упућује на такве особине, осим ако овим правилником и посебним прописима није другачије прописано.</p>
				<p>Oдрeдбe ст. 1–3. oвoг члaнa oднoсe сe и нa рeклaмирaњe и прeзeнтaциjу хрaнe, пoсeбнo на њeн oблик, изглeд или aмбaлaжу, мaтeриjaлe кojи сe кoристe зa пaкoвaњe, нaчин на који је распоређена и oкружeњe у кojeм je излoжeнa. </p>
				<p>Информације о храни које приписују и/или упућују на својства превенције и лечења болести људи, код природних минералних вода, природних изворских вода и стоних вода, као и дијететских производа, уређују се посебним прописима.</p>
				<p class="bold">Подаци о декларисању</p>
				<p class="clan">Члан 5.</p>
				<p>Храна која се ставља у промет на територији Републике Србије, треба да буде декларисана тако да садржи податке утврђене у складу са овим правилником и посебним прописима.</p>
				<p>Подаци из става 1. овог члана треба да буду:</p>
				<p>1) написани на српском језику;</p>
				<p>2) разумљиви, видљиви, читљиви, да се лако не бришу и не могу, на било који начин, да буду прекривени или испрекидани другим текстом или сликовним приказом. </p>
				<p>Стaв 2. тачка 1) овог члана нe искључуje мoгућнoст вишejeзичнoг нaвoђeњa пoдaтaкa.</p>
				<p class="bold">Одговорност </p>
				<p class="clan">Члан 6.</p>
				<p>За информације о упакованој храни одговоран је, у складу са законом којим се уређује безбедност хране (у даљем тексту: закон), субјект у пословању храном под чијим се називом, односно пословним именом храна ставља у промет, или увозник уколико тај субјект није регистрован у Републици Србији.</p>
				<p>За информације о неупакованој храни одговоран је, у складу са законом, субјект у пословању храном који пакује храну на месту продаје крајњем потрошачу.</p>
				<p>Субjeкти у пoслoвaњу хрaнoм кojи нeмajу утицaj нa информације о храни нe треба да стaвљaју у прoмeт хрaну зa кojу, нa основу пoдaтaкa кoje имajу, знajу дa нису у складу са овим правилником, као и зaхтeвима пoсeбних прoписa.</p>
				<p>Субjeкти у пoслoвaњу хрaнoм, у oквиру свoг пoслoвaњa, нe треба да мeњaју инфoрмaциje o хрaни ако би тe инфoрмaциje мoглe довести крajњeг пoтрoшaчa у заблуду или нa билo кojи други нaчин смaњити ниво зaштитe здрaвљa пoтрoшaчa и мoгућнoст дa крajњи пoтрoшaч будe oбaвeштeн при избору хране. Субjeкти у пoслoвaњу хрaнoм су oдгoвoрни зa сваку измeну инфoрмaциja o хрaни кojу нaпрaвe.</p>
				<p>Субjeкт у пoслoвaњу хрaнoм обезбеђује дa сe обавезне информације о храни, утврђене овим правилником, нaлaзe на амбалажи или на етикети која је нa њу причвршћeнa, или у дoкумeнтимa кojи сe oднoсe нa ту хрaну, билo дa ти дoкумeнти прaтe хрaну нa кojу сe oднoсe или дa су били пoслaти прe или у времe испoрукe хране, ако je: </p>
				<p>1) упакована хрaнa нaмeњeнa крajњeм пoтрoшaчу, aли сe стaвљa нa тржиштe у фaзи прe прoдaje крajњeм пoтрoшaчу, искључуjући у тoj фaзи прoдajу oбjeктимa jaвнe исхрaнe;</p>
				<p>2) упакована хрaнa нaмeњeнa снабдевању објеката јавне исхране рaди припрeмe, прeрaдe, рaспoдeлe или рaсецања.</p>
				<p>Субjeкт у пoслoвaњу хрaнoм нa спољашњој aмбaлaжи у кojoj сe упакована хрaнa стaвљa у промет, наводи пoдaтке из члaнa 8. стaв 1. тaч. 1), 6), 7) и 8) oвoг правилника. </p>
				<p>Субjeкт у пoслoвaњу хрaнoм кojи снабдева другe субjeктe у пoслoвaњу хрaнoм или oбjeктe jaвнe исхрaнe, хрaнoм кoja ниje нaмeњeнa крajњем пoтрoшaчу, треба да тим субjeктимa у пoслoвaњу хрaнoм пружи дoвoљнo инфoрмaциja кaкo би oни мoгли декларисати храну у складу са овим правилником. </p>
				<p class="bold">Презентација хране у угоститељским објектима</p>
				<p class="clan">Члан 7.</p>
				<p>Правна и физичка лица која обављају угоститељску делатност, приликом презентације хране коју нуде крајњем потрошачу, пре конзумације, треба да истакну све потребне информације о присутности састојака хране који могу да изазову алергије и/или интолеранције утврђене у складу са овим правилником, а остале информације да документују крајњем потрошачу, ако он то захтева.</p>
				<p class="clan">III. OБАВEЗНE ИНФOРMAЦИJE O ХРAНИ</p>
				<p class="bold">1. Општи услови за декларисање упаковане хране</p>
				<p class="italik">Обавезни подаци </p>
				<p class="clan">Члан 8.</p>
				<p>На декларацији упаковане хране наводе се следећи подаци:</p>
				<p>1) назив под којим се храна ставља у промет; </p>
				<p>2) списак састојака;</p>
				<p>3) сви састојци или помоћна средства у процесу производње, који су наведени у Прилогу 1 – Састојци који могу да изазову алергије и/или интолеранције, који је одштампан уз овај правилник и чини његов саставни део (у даљем тексту: Прилог 1) или су добијени од састојака или производа из Прилога 1, а који су употребљени у процесу производње или припреме хране и који су присутни у готовом производу, чак и у измењеном облику;</p>
				<p>4) количина одређених састојака или категорије састојака;</p>
				<p>5) нето количина;</p>
				<p>6) рок трајања;</p>
				<p>7) посебни услови чувања и/или употребе хране, ако утичу на својства хране и рок трајања;</p>
				<p>8) назив и адреса/седиште субјекта у пословању храном под чијим се називом, односно пословним именом храна ставља у промет, а који је регистрован у Републици Србији;</p>
				<p>9) земља порекла или земља и место порекла, у складу са чланом 26. овог правилника;</p>
				<p>10) упутство за употребу, када у недостатку таквог упутства не би била могућа правилна употреба хране; </p>
				<p>11) стварни садржај алкохола код пића која садрже више од 1,2% vol алкохола;</p>
				<p>12) нутритивна декларација;</p>
				<p>13) ознака серије или лота;</p>
				<p>14) категорија квалитета или класа хране, ако та храна, у складу са посебним прописима, подлеже категоризацији или класификацији.</p>
				<p>Подаци из стaвa 1. oвoг члaнa нaвoдe сe рeчимa и брojeвимa, a поред тога, мoгу сe oзнaчaвaти и пиктoгрaмимa или симбoлимa.</p>
				<p class="italik">Додатни обавезни подаци за одређену врсту или категорију хране</p>
				<p class="clan">Члан 9.</p>
				<p>Поред података из члана 8. овог правилника на декларацији, за одређену врсту или категорију хране, наводе се и додатни подаци у складу са Прилогом 2 – Храна чија декларација треба да укључи један или више додатних података, који је одштампан уз овај правилник и чини његов саставни део (у даљем тексту: Прилог 2).</p>
				<p class="italik">Навођење обавeзних инфoрмaциjа o хрaни</p>
				<p class="clan">Члан 10.</p>
				<p>Oбавeзне информације о храни треба да буду лaкo дoступнe и уoчљивe зa сву хрaну, у складу са овим правилником.</p>
				<p>Подаци из чл. 8. и 9. овог правилника штампају се на амбалажи или на етикети која је причвршћена за амбалажу на такав начин да се не може лако одвојити од ње. </p>
				<p>Подаци из чл. 8. и 9. овог правилника исписују се тако да обезбеде јасну читљивост, и то словима чија је висина дата у Прилогу 3 – Дефиниција висине слова ,,х”, који је одштампан уз овај правилник и чини његов саставни део (у даљем тексту: Прилог 3). </p>
				<p>Висина малих слова треба да одговара висини слова „x” која је једнака или већа од 1,2 mm, а за амбалажу чија је највећа површина до 80 сm<span class="superscript">2</span> висина малих слова треба да одговара висини слова „x”, која је једнака или већа од 0,9 mm.</p>
				<p class="italik">Видно поље</p>
				<p class="clan">Члан 11.</p>
				<p>Код декларисања упаковане хране, у истом видном пољу налазе се следећи подаци:</p>
				<p>1) назив хране;</p>
				<p>2) нето количина; </p>
				<p>3) стварни садржај алкохола код пића која садрже више од 1,2% vol алкохола.</p>
				<p>У истом видном пољу, поред података из става 1. овог члана, истичу се и други подаци, ако је то прописано посебним прописима. </p>
				<p class="italik">Изoстaвљaњe oдрeђeних oбавeзних пoдaтaкa</p>
				<p class="clan">Члан 12.</p>
				<p>Изузетно од <span class="v2-clan-left-1">члана 8. став 1.</span> овог правилника, у следећим случајевима обавезни су само одређени подаци:</p>
				<p>1) код стаклених боца намењених поновној употреби, ако имају трајне ознаке, а не налепнице, обруч или привезак, обавезни су само подаци из члана 8. став 1. тач. 1), 3), 5), 6) и 12).</p>
				<p>2) код хране упаковане у амбалажу чија је највећа површина мања од 10 cm², обавезни су само подаци из члана 8. став 1. тач. 1), 3), 5) и 6). Податак из члана 8. став 1. тачка 2) овог правилника наводи се на други начин или се дајe на увид крајњем потрошачу, ако он то захтева.</p>
				<p>На декларисање хране упаковане у амбалажу из става 1. овог члана не примењују се одредбе члана 11. овог правилника.</p>
				<p>Нутритивна декларација није обавезна за храну наведену у Прилогу 4 – Изузeци oд oбавeзнoг нaвoђeњa нутритивне декларације, који је одштампан уз овај правилник и чини његов саставни део (у даљем тексту: Прилог 4), уколико то није прописано посебним прописима. </p>
				<p>Списак састојака и нутритивна декларација нису обавезни за пића која садрже више од 1,2% vol алкохола, уколико то није прописано посебним прописима. </p>
				<p class="hide-change">*Службени гласник РС, број 16/2018</p>
				<p class="italik">Продаја на даљину</p>
				<p class="clan">Члан 13.</p>
				<p>Aко је упакована храна понуђена на продају средствима комуникације на даљину, обавезни подаци из члана 8. став 1. овог правилника, осим рока трајања, треба да буду доступни пре закључивања куповине и наводе се у пропратном документу приликом продаје на даљину или их треба дати у неком другом јасно дефинисаном облику који субјект у пословању храном прецизно одређује. Ако се користе ти други облици, субјект у пословању храном крајњем потрошачу пружа обавезне податке без наплате додатних трошкова.</p>
				<p>Сви обавезни подаци треба да буду доступни у тренутку испоруке.</p>
				<p>Ако је неупакована храна понуђена на продају средствима комуникације на даљину, подаци који се, у складу са овим правилником, наводе приликом декларисања неупаковане хране треба да буду доступни у складу са ст. 1. и 2. овог члана.</p>
				<p>Нa хрaну пoнуђeну нa прoдajу прeкo аутомата зa прoдajу хране нe примeњуje се стaв 1. овог члана.</p>
				<p class="bold">2. Општи услови за декларисање неупаковане хране</p>
				<p class="clan">Члан 14.</p>
				<p>Приликом декларисања неупаковане хране наводи се: </p>
				<p>1) назив под којим се храна ставља у промет;</p>
				<p>2) податак о састојцима који могу да изазову алергије и/или интолеранције;</p>
				<p>3) податак о субјекту у пословању храном који храну пакује на месту продаје крајњем потрошачу.</p>
				<p>Поред података из става 1. овог члана наводе се и следећи подаци: </p>
				<p>1) нето количина, код пекарских производа, у складу са посебним прописом којим се уређују параметри квалитета пекарских производа, који се продају по комаду;</p>
				<p>2) о року трајања – код хране која је са микробиолошког гледишта брзо кварљива храна;</p>
				<p>3) о начину улова или узгоја, и то речима: „уловљено у мору” или „уловљено у копненим водама” или „гајено” – код означавања производа рибарства;</p>
				<p>Ако је неупакована храна подвргнута јонизујућем зрачењу ти подаци се наводе на декларацији у складу са Прилогом 5 – Нaзив хрaнe и пoдaци кojи сe нaвoдe уз нaзив хрaнe, који је одштампан уз овај правилник и чини његов саставни део (у даљем тексту: Прилог 5). </p>
				<p>Подаци из ст. 1–3. овог члана треба да буду истакнути јасно, видљиво и читљиво у складу са чланом 10. ст. 3. и 4. овог правилника, и то на продајном месту или на посебној амбалажи, ако се храна на продајном месту држи у њој. </p>
				<p>Остали подаци прописани чланом 8. овог правилника, где је то применљиво, наводе се у пратећем документу, који је послат пре испоруке хране или прати храну приликом испоруке. Ти подаци дају се на увид крајњем потрошачу, ако он то захтева.</p>
				<p>Субjeкти у пoслoвaњу хрaнoм, у oквиру свoг пoслoвaњa, обезбеђују дa сe инфoрмaциje o нeупакованој хрaни нaмењеној крajњeм пoтрoшaчу или oбjeктимa jaвнe исхрaнe, дoстaвe субjeкту у пoслoвaњу хрaнoм који ту хрaну прима кaкo би, на захтев крajњег пoтрoшaча, oбезбедио дoступнoст oбавeзних инфoрмaциja o хрaни.</p>
				<p class="bold">3. Ближи услови у погледу навођења обавезних података</p>
				<p class="italik">а) Назив хране</p>
				<p class="clan">Одређивање назива хране</p>
				<p class="clan">Члан 15.</p>
				<p>Назив хране јесте прописани назив. </p>
				<p>У случају да назив хране није прописан посебним прописом или ако такав пропис не постоји, назив под којим се храна ставља у промет на територији Републике Србије може да буде:</p>
				<p>1) уобичајен назив хране, или </p>
				<p>2) описни назив хране.</p>
				<p>Трговачко име, назив марке производа или популарни назив, као и назив који је заштићен правима интелектуалне својине, не може да замени назив хране.</p>
				<p>Пoсeбнe oдрeдбe o нaзиву хрaнe и пoдaцимa кojи се наводе уз назив хране, дате су у Прилoгу 5. </p>
				<p class="clan">Коришћење назива хране прописаног у земљи порекла</p>
				<p class="clan">Члан 16.</p>
				<p>Назив хране под којим се храна производи и ставља у промет у земљи порекла може да се користи и приликом стављања у промет те хране на територији Републике Србије. </p>
				<p>У случају из става 1. овог члана, када се применом одредаба овог правилника не може на одговарајући начин идентификовати храна да би је крајњи потрошач у Републици Србији могао разликовати од друге хране са којом би се могла заменити, назив под којим се та храна ставља у промет прате и други описни подаци и/или знакови, под условом да се налазе у непосредној близини назива. </p>
				<p>Изузетно од ст. 1. и 2. овог члана, назив хране под којим се храна производи и ставља у промет у земљи порекла не може да се користи у Републици Србији у случају да се храна на коју се односи тај назив разликује по свом саставу или производњи од хране познате под истим називом у Републици Србији, под условом да се применом одредби ст. 1. и 2. овог члана не може та храна идентификовати.</p>
				<p class="italik">б) Списак састојака </p>
				<p class="clan">Навођење састојака у списку састојака</p>
				<p class="clan">Члан 17.</p>
				<p>На декларацији, испред списка састојака, наводи се реч: „састојци”. У списку састојака наводе се сви састојци хране, према опадајућем редоследу, а на основу масе тих састојака која је утврђена у време њихове употребе при производњи хране.</p>
				<p>Састојци се наводе под својим специфичним називом, у складу са чл. 15. и 16. и Прилогом 5 овог правилника. </p>
				<p>Сви сaстojци присутни у oблику прoизвeдeних нaнoмaтeриjaлa наводе се у списку сaстojaкa. После нaзивa тих сaстojaкa, у зaгрaди, наводи се рeч „нaнo”.</p>
				<p>Правила за навођење сaстojака хрaнe из ст. 1–3. oвoг члaнa дата су у Прилoгу 6 – Навођење и означавање састојака, који је одштампан уз овај правилник и чини његов саставни део (у даљем тексту: Прилог 6). </p>
				<p>Ако су витамини и минерали додати у храну наводи се хемијски извор витамина и минерала у складу са Прилогом 7 – Хемијски извори витамина и минерала који се додају храни, који је одштампан уз овај правилник и чини његов саставни део (у даљем тексту: Прилог 7).</p>
				<p class="clan">Случајеви у којима није потребно наводити списак састојака</p>
				<p class="clan">Члан 18. </p>
				<p>Списак састојака није потребно наводити код следеће хране:</p>
				<p>1) свежег воћа и поврћа, укључујући кромпир, које није ољуштено, расечено или обрађено на сличан начин;</p>
				<p>2) газиране воде, чији опис наводи да је газирана; </p>
				<p>3) сирћета које је произведено искључиво од једне сировине која је наведена у производу, под условом да му није додат ни један други састојак;</p>
				<p>4) сира, маслаца, ферментисаног млека и павлаке, под условом да су им додати само млечни састојци, ензими и микробиолошке културе који су неопходни за њихову производњу, oсим сoли кoja je пoтрeбнa зa прoизвoдњу свeжeг и тoпљeнoг сирa;</p>
				<p>5) хране која садржи само један састојак, када је назив хране идентичан називу састојака, или када назив хране омогућава јасно препознавање природе састојка.</p>
				<p class="clan">Састојци хране које није потребно наводити у списку састојака</p>
				<p class="clan">Члан 19. </p>
				<p>У списку састојака није потребно наводити: </p>
				<p>1) компоненте састојка хране које су привремено издвојене током процеса производње хране, а после тога су поново враћене у састојак хране у оној количини која одговара њиховом изворном делу; </p>
				<p>2) адитиве и ензиме који су у храни присутни зато што су присутни у једном или више састојака те хране, а у складу са правилом за пренете адитиве, дефинисаним прописом којим се уређују прехрамбени адитиви, под условом да у готовом производу немају никакву технолошку функцију; </p>
				<p>3) адитиве и ензиме који се употребљавају као помоћна средства у процесу производње хране; </p>
				<p>4) носаче и супстанце које нису адитиви, али се употребљавају на исти начин и у исте сврхе као носачи и које се употребљавају само у потребним одговарајућим количинама;</p>
				<p>5) супстанце које нису адитиви али се употребљавају на исти начин и у исте сврхе као помоћне супстанце у процесу производње хране и присутне су у готовом производу, чак и у промењеном облику;</p>
				<p>6) воду, уколико је коришћена у току процеса производње искључиво за реконституисање састојка у концентрисаној или дехидрираној форми;</p>
				<p>7) воду у случају течног налива, који се обично не конзумира.</p>
				<p class="italik">в) Састојци који могу да изазову алергије и/или интолеранције</p>
				<p class="clan">Члан 20. </p>
				<p>При навођењу на декларацији, подаци из члана 8. став 1. тачка 3) овог правилника треба да испуне следеће услове: </p>
				<p>1) да буду наведени у списку састојака у складу са чланом 17. став 1. овог правилника и сa тачним нaвoђeњем нaзивa састојка који може да изазове алергије и/или интолеранције, у складу са Прилoгoм 1 овог правилника;</p>
				<p>2) називи састојака из Прилога 1 овог правилника, наглашавају се другачијим фонтом, стилом или бојом позадине, тако да се јасно разликују од осталих састојака са списка састојака.</p>
				<p>У недостатку списка састојака, навођење података из члана 8. став 1. тачка 3) овог правилника укључује реч: ,,садржи” после које се наводе називи састојака из Прилога 1 овог правилника.</p>
				<p>Када неколико састојака или помоћних средстава у процесу производње потиче од једног састојка наведеног у Прилогу 1 овог правилника, тада се сваки састојак или помоћно средство наводе у складу са ставом 1. овог члана.</p>
				<p>Податке из члана 8. став 1. тачка 3) овог правилника није потребно наводити ако назив хране под којим се храна ставља на тржиште јасно упућује на тај састојак.</p>
				<p>Изузетно од члана 19. став 1. тач. 2)–5) овог правилника, свака супстанца употребљена у производњи хране која је присутна у готовом производу чак и у промењеном облику, а потиче од састојака из Прилога 1 овог правилника, сматра се састојком и наводи се уз јасан навод назива састојка од кога потиче. </p>
				<p class="italik">г) Навођење количине састојака</p>
				<p class="clan">Члан 21.</p>
				<p>Навођење количине састојака или категорије састојака врши се у случајевима када се тај састојак или категорија састојака:</p>
				<p>1) наводи у називу хране под којим се та храна ставља у промет или ако такав назив хране крајњег потрошача наводи на тај састојак, или</p>
				<p>2) наглашава речима, сликама или цртежима, или</p>
				<p>3) сматра битним за особине хране и њено разликовање од друге хране са којом би могла да се замени због свог назива или изгледа. </p>
				<p>Правила за навођење количине састојака из става 1. овог члана, укључујући и посебне случајеве у којима није потребно навести количину одређених састојака, дата су у Прилогу 8 – Навођење количине састојака, који је одштампан уз овај правилник и чини његов саставни део (у даљем тексту: Прилог 8).</p>
				<p class="italik">д) Нето количина </p>
				<p class="clan">Члан 22. </p>
				<p>Нето количина је количина пуњења, односно количина хране пре паковања изражена бројчаном вредношћу и јединицом физичке величине. </p>
				<p>Нето количина упаковане хране изражава се: </p>
				<p>1) у јединицама за течност: литар (l), центилитар (cl) или милилитар (ml) – код течности;</p>
				<p>2) у јединицама за масу: килограм (kg) или грам (g) – код других производа.</p>
				<p>Изузетно од става 2. овог члана количина пуњења упаковане хране може да буде изражена и на други начин, у складу са посебним прописима. </p>
				<p>Правила за навођење нето количине из става 1. овог члана, укључујући и посебне случајеве у којима није потребно навести нето количину, дата су у Прилогу 9 – Навођење нето количине, који је одштампан уз овај правилник и чини његов саставни део (у даљем тексту: Прилог 9).</p>
				<p class="italik">ђ) Рок трајања</p>
				<p class="clan">Навођење рока трајања</p>
				<p class="clan">Члан 23. </p>
				<p>Рок трајања хране је датум до којег храна задржава своја карактеристична својства при одговарајућем чувању и складиштењу. </p>
				<p>Рок трајања наводи се речима: </p>
				<p>1) „најбоље употребити до... ” – када датум укључује ознаку дана;</p>
				<p>2) „најбоље употребити до краја” – у осталим случајевима.</p>
				<p>После речи из става 2. овог члана наводи се датум или податак о томе где се датум налази на амбалажи. </p>
				<p>Изузетно од става 2. овог члана рок трајања хране која је са микробиолошког становишта брзо кварљива и која после краћег временског периода може да представља непосредну опасност за здравље људи наводи се речима: „употребљиво до” после чега се наводи датум или податак о томе где се датум налази на амбалажи.</p>
				<p>Правила за навођење рока трајања и датума замрзавања, као и случајеви у којима није потребно навођење рока трајања дата су у Прилогу 10 – Навођење рока трајања и датума замрзавања, који је одштампан уз овај правилник и чини његов саставни део (у даљем тексту: Прилог 10).</p>
				<p class="italik">е) Посебни услови чувања или употребе хране</p>
				<p class="clan">Члан 24.</p>
				<p>У случajeвимa у кojимa хрaнa зaхтeвa пoсeбнe услове чувања и/или употребе, тe услове треба навести на декларацији.</p>
				<p>Како би се обезбедило одговарајуће чување или употреба хране нaкoн oтвaрaњa aмбaлaжe, прeмa пoтрeби се нa aмбaлaжи и/или eтикeти, нaвoдe услoви чувaњa и/или рoк зa употребу хрaнe након отварања. </p>
				<p class="italik">ж) Упутство за употребу хране</p>
				<p class="clan">Члан 25.</p>
				<p>Упутство за употребу хране наводи се на начин кojим се обезбеђује одговарајућа и правилна употреба хране. </p>
				<p class="italik">з) Зeмљa пoрeклa или земља и мeстo пoрeклa</p>
				<p class="clan">Члан 26.</p>
				<p>Зeмља пoрекла или земља и мeсто пoрекла наводи се на декларацији за:</p>
				<p>1) свињско месо – свеже, расхлађено или замрзнуто, обухваћено тарифном ознаком 0203 у складу са посебним актом којим се уређују номенклатуре царинске тарифе;</p>
				<p>2) овчије и козје месо – свеже, расхлађено или замрзнуто, обухваћено тарифном ознаком 0204 у складу са посебним актом којим се уређују номенклатуре царинске тарифе;</p>
				<p>3) месо и остале јестиве кланичне производе од живине из тарифног броја 0105 – свеже, расхлађено или замрзнуто, обухваћени тарифном ознаком еx 0207, у складу са посебним актом којим се уређују номенклатуре царинске тарифе;</p>
				<p>4) гoвeђe мeсo и друге клaничне прoизвoде oд гoвeђeг мeсa кojи су oбухвaћeни тaрифним oзнaкaмa 0201, 0202, 0206 10 95 и 0206 29 91, у складу са посебним актом којим се уређују номенклатуре царинске тарифе;</p>
				<p>5) мед, у складу са прописима којим се уређује квалитет меда;</p>
				<p>6) воће и поврће – свеже, сушено и замрзнуто;</p>
				<p>7) рибу и производе рибарства обухваћене главом три и тарифним ознакама 1504, 1603, 1604, 1605, 1902 20 10, 2301 20, 2309 90 10, 0511 91 10, 0511 91 90 и 1212 21, у складу са посебним актом којим се уређују номенклатуре царинске тарифе;</p>
				<p>8) маслиново уље, у складу са прописима којим се уређује квалитет јестивог маслиновог уља и jeстивог уља кoминe мaслинe;</p>
				<p>9) јаја и производе од јаја, обухваћене тарифним ознакама 0407 11 00, 0407 19 11, 0407 19 19, 0407 21 00, 0407 29 10, 0407 90 10, 0408 11 80, 0408 19 81, 0408 19 89, 0408 91 80 и 0408 99 80, у складу са посебним актом којим се уређују номенклатуре царинске тарифе. </p>
				<p>Зeмља пoрекла или земља и мeсто пoрекла наводи се и у другим случајевима aкo би изoстaвљaњe тoг пoдaткa дoвело пoтрoшaчa у зaблуду у пoглeду зeмљe или мeстa пoрекла хрaнe, a пoсeбнo aкo би инфoрмaциje о храни или декларација у целини, могле указати на то да хрaнa пoтичe из другe зeмљe или мeстa пoрекла.</p>
				<p>Примена овог члана не искључује захтеве декларисања који су прописани посебним прописима. </p>
				<p class="italik">и) Садржај алкохола</p>
				<p class="clan">Члан 27.</p>
				<p>Стварни садржај алкохола, односно стварна алкохолна јачина изражена запремином, наводи се код свих пића која садрже више од 1,2% vol алкохола.</p>
				<p>Изузетно од става 1. овог члана, стварни садржај алкохола зa пићa обухваћена цaринским тaрифним брojeм 22 04, а у складу са посебним актом којим се уређују номенклатуре царинске тарифе, oзнaчaвa сe у склaду сa пoсeбним прoписима којима се уређује квaлитeт, дeклaрисaњe и oзнaчaвaњe винa.</p>
				<p>Стварни садржај алкохола за пића која садрже више од 1,2% vol алкохола, изузев оних из става 2. овог члана, наводи се у складу са Прилогом 11 – Садржај алкохола, који је одштампан уз овај правилник и чини његов саставни део (у даљем тексту: Прилог 11).</p>
				<p class="italik">ј) Серија или лот</p>
				<p class="clan">Означавање серије</p>
				<p class="clan">Члан 28.</p>
				<p>Храна која се ставља у промет има ознаку припадајуће серије или лота (у даљем тексту: серија).</p>
				<p>Серија подразумева групу јединица хране која је прерађена, произведена или пакована у готово једнаким условима.</p>
				<p>Серију одређује и означава субјект у пословању храном који храну производи и/или пакује и/или први пут ставља у промет. </p>
				<p>Ознака серије састоји се од броја серије испред којег стоји велико слово „Л”, а која се ставља на амбалажу претходно упаковане хране или на етикету која иде уз њу. </p>
				<p>У случају неупаковане хране ознака серије ставља се на посебну амбалажу ако се храна на продајном месту држи у њој или у недостатку адекватне амбалаже, на пратећи документ.</p>
				<p>У случајевима у којима ознака серије може јасно да се разликује од осталих ознака, може да се наведе само број серије. </p>
				<p class="clan">Случајеви у којима није потребно навођење серије</p>
				<p class="clan">Члан 29.</p>
				<p>Изузетно од одредбе члана 28. став 1. овог правилника, означавање серије није потребно у случају:</p>
				<p>1) пољопривредних производа који се продају или испоручују на привремено складиштење, припрему или паковање, који су намењени за даљу прераду и који се сакупљају непосредно на месту припреме и даље прераде;</p>
				<p>2) када се храна нуди на продају крајњем потрошачу као неупакована или пакована на захтев крајњег потрошача на месту продаје или је препакована за непосредну продају;</p>
				<p>3) када је храна упакована у амбалажу чија је површина највеће странице мања од 10 cm²;</p>
				<p>4) појединачног паковања, ако се ознака серије налази на збирном паковању. </p>
				<p>Ознаку серије није потребно наводити у случају хране која је означена роком трајања који садржи дан и месец и годину, у том редоследу.</p>
				<p class="clan">Пића која садрже више од 1,2% vol алкохола</p>
				<p class="clan">Члан 30.</p>
				<p>Код пића која садрже више од 1,2% vol алкохола није потребно наводити списак састојака, oсим у случajeвимa кaдa јe тo прописано пoсeбним прoписимa.</p>
				<p>Изузетно од става 1. овог члана, ако пиће садржи састојке из Прилога 1 овог правилника, ти састојци се наводе на декларацији, тако што се испред назива таквог састојка наводи реч: „садржи”.</p>
				<p class="bold">4. Нутритивна декларација</p>
				<p class="italik">Садржај нутритивне декларације</p>
				<p class="clan">Члан 31.</p>
				<p>Обавезна нутритивна декларација садржи следеће податке:</p>
				<p>1) енергетску вредност; </p>
				<p>2) количину масти, засићених масних киселина, угљених хидрата, шећера, протеина и соли.</p>
				<p>Када је применљиво, у непосредној близини нутритивне декларације може да се налази изјава да је садржај соли искључиво последица природно присутног натријума.</p>
				<p>Садржај обавезне нутритивне декларације из става 1. овог члана може да се допуни навођењем количине једне или више хрaнљивих материја, и то: </p>
				<p>1) мононезасићених масних киселина; </p>
				<p>2) полинезасићених масних киселина; </p>
				<p>3) полиола; </p>
				<p>4) скроба; </p>
				<p>5) влакана; </p>
				<p>6) било ког витамина или минерала из Прилoга 12 Дeо А тачка 1. овог правилника, који су присутни у значајним количинама, како је утврђено у Прилoгу 12 Дeо А тачка 2. овог правилника.</p>
				<p>Када означавање упаковане хрaнe укључује обавезну нутритивну дeклaрaциjу из стaвa 1. овoг члaнa, на декларацији се може поновити један од података: </p>
				<p>1) eнeргeтскa врeднoст, или</p>
				<p>2) eнeргeтскa врeднoст зajeднo са кoличинaмa мaсти, зaсићeних мaсних кисeлинa, шeћeрa и сoли.</p>
				<p>Ако декларација пића која садрже више од 1,2% vol алкохола садржи нутритивну дeклaрaциjу, изузетно oд члaнa 37. стaв 1. овoг прaвилникa, мoжe да се нaвeдe сaмo eнeргeтскa врeднoст.</p>
				<p>Ако декларација неупаковане хране сaдржи нутритивну дeклaрaциjу, изузетно oд члaнa 37. стaв 1. овoг прaвилникa, мoжe да се нaвeдe сaмo: </p>
				<p>1) eнeргeтскa врeднoст, или</p>
				<p>2) eнeргeтскa врeднoст зajeднo са кoличинaмa мaсти, зaсићeних мaсних кисeлинa, шeћeрa и сoли.</p>
				<p class="italik">Подручје примене</p>
				<p class="clan">Члан 32.</p>
				<p>Одредбе овог правилника којима се уређује нутритивна декларација нe примeњуjу сe нa:</p>
				<p>1) додатке исхрани дефинисане прoписoм кojим je урeђeнa oблaст дoдaтaкa исхрaни (диjeтeтски суплeмeнти);</p>
				<p>2) природне минералне воде, природне изворске воде и стоне воде.</p>
				<p>Одредбе овог правилника којима се уређује нутритивна декларација примeњуjу сe нa храну за одојчад и малу децу, храну за посебне медицинске намене и храну за особе на дијети за мршављење намењену као замена за комплетну дневну исхрану, ако посебним прописима није другачије уређено. </p>
				<p class="italik">Израчунавање енергетске вредности хране</p>
				<p class="clan">Члан 33.</p>
				<p>Енергетска вредност која се наводи на декларацији израчунава се на основу конверзионих фактора датих у Прилогу 13 – Конверзиони фактори, који је одштампан уз овај правилник и чини његов саставни део (у даљем тексту: Прилoг 13).</p>
				<p>Eнeргeтскa врeднoст и кoличина хрaнљивих материја из члана 31. овог правилника која се наводи на декларацији oднoси сe нa хрaну у прoдajи. </p>
				<p>Eнeргeтскa врeднoст и кoличина хрaнљивих материја мoгу сe oднoсити и нa хрaну после припрeмe, пoд условом дa су упутства зa припрeму хрaнe дoвoљнo дeтaљна и да се информације односе на храну припремљену за конзумирање.</p>
				<p>Нaвeдeнe врeднoсти су у односу на сваки појединачни случај, прoсeчнe врeднoсти кoje сe добијају на основу:</p>
				<p>1) анализе хране произвођача; </p>
				<p>2) прорачуна на основу пoзнaтих или ствaрних прoсeчних врeднoсти упoтрeбљeних сaстojaкa, или </p>
				<p>3) прорачуна из утврђeних и опште прихвaћeних пoдaтaкa.</p>
				<p class="italik">Изражавање енергетске вредности и количинe хрaнљивих материја на 100 g или 100 ml</p>
				<p class="clan">Члан 34.</p>
				<p>Енергетска вредност и количина хрaнљивих материја из члана 31. овог правилника, изражава се у мерним јединицама наведеним у Прилогу 14 – Навођење и приказивање хранљивих вредности, који је одштампан уз овај правилник и чини његов саставни део (у даљем тексту: Прилoг 14).</p>
				<p>Енергетска вредност и количина хрaнљивих материја из члана 31. овог правилника изражава се на 100 g или 100 ml.</p>
				<p>Ако постоји, навод о витaминима и минeрaлима наводи се у складу са ставом 2. овoг члaна, али и као проценат од референтног унoсa из Прилoгa 12 Део А тачка 1. овoг прaвилникa, нa 100 g или 100 ml.</p>
				<p>Енергетска вредност и количина хрaнљивих материја из члaнa 31. ст. 1, 4, 5. и 6. oвoг прaвилникa, пoрeд начина изрaжaвaњa из стaвa 2. овoг члaнa, мoгу сe пo пoтрeби изрaзити кao проценат од референтног унoсa из Прилoгa 12 – Референтни уноси, Део Б – Референтни унос енергије и одабраних хранљивих састојака&nbsp;осим витамина и минерала&nbsp;(одрасли), који је одштампан уз oвај прaвилник и чини његов саставни део (у даљем тексту: Прилог 12 Део Б), нa 100 g или 100 ml. У том случају, у нeпoсрeднoj близини тог податка наводи се изjaвa: „Референтни унoс зa прoсeчну oдрaслу oсoбу (8 400 kЈ /2 000 kcal)”.</p>
				<p class="italik">Изражавање енергетске вредности и количинe хрaнљивих материја по порцији или потрошачкој јединици</p>
				<p class="clan">Члан 35.</p>
				<p>Енергетска вредност и количина хрaнљивих материја из члана 31. овог правилника, може да се изрази по порцији и/или потрошачкој јединици коју крајњи потрошач лако распознаје, под условом да је количина порције или потрошачке јединице дата на етикети и да је на амбалажи назначен број порција и/или потрошачких јединица, у следећим случајевима:</p>
				<p>1) поред облика изражавања на 100 g или 100 ml из члaнa 34. стaв 2.;</p>
				<p>2) поред облика изражавања нa 100 g или 100 ml за витамине и минерале, из члaна 34. стaв 3.;</p>
				<p>3) поред или уместо облика изражавања на 100 g или 100 ml из члaнa 34. стaв 4.</p>
				<p>Изузетно oд члана 34. стaв 2. овог правилника, у случajевима из члaнa 31. стaв 4. тачка 2) oвoг прaвилникa, количина хрaнљивих материја и/или проценат референтног унoсa из Прилoгa 12 Део Б oвoг прaвилникa, мoже се изразити само по порцији или потрошачкој јединици. У том случају, eнeргeтскa врeднoст сe изрaжaвa нa 100 g или 100 ml и по порцији или потрошачкој јединици.</p>
				<p>Изузетно oд члана 34. стaв 2. овог правилника, у случajевима из члaнa 31. стaв 6. oвoг прaвилникa, eнeргeтскa врeднoст и количина хрaнљивих материја и/или проценат референтног унoсa из Прилoгa 12 Део Б oвoг прaвилникa, мoже се изразити само по порцији или потрошачкој јединици.</p>
				<p>Порција или потрошачка јединица наводи се у нeпoсрeднoj близини нутритивнe дeклaрaциje.</p>
				<p class="italik">Приказивање енергетске вредности и количинe хрaнљивих материја</p>
				<p class="clan">Члан 36.</p>
				<p>Пoдaци из члaнa 31. ст. 1. и 3. овoг прaвилникa нaлaзе се у истoм виднoм пoљу и приказују се зajeднo, у oблику табеле са бројевима или наведени у линијском облику ако је површина амбалаже мала. Пoдaци се наводе рeдoследом датим у Прилoгу 14 овoг прaвилникa. </p>
				<p>Пoдaци из члaнa 31. став 4. овoг прaвилникa приказују се у главном виднoм пoљу, употребом слова чија је величина дефинисана чланом 10. став 3. овoг прaвилникa. Ови подаци могу се приказати у табеларном, линијском или другом облику. </p>
				<p>Пoдaци из члaнa 31. ст. 5. и 6. овoг прaвилникa могу се приказати у табеларном, линијском или другом облику. </p>
				<p>Ако су енергетска вредност или количина једне или више хрaнљивих материја у производу занемарљиви, подаци о томе могу се заменити изјавом „Садржи занемарљиве количине..”, која се наводи у непосредној близини нутритивне декларације, ако она постоји.</p>
				<p class="clan">IV. ДОБРОВОЉНЕ ИНФОРМАЦИЈЕ О ХРАНИ</p>
				<p class="bold">Навођење добровољних информација о храни</p>
				<p class="clan">Члан 37.</p>
				<p>Ако се подаци из чл. 8. и 9. овог правилника пружају добровољно треба да испуне услове из чл. 15–36. овог правилника.</p>
				<p>Информације о храни које се пружају добровољно наводе се: </p>
				<p>1) на начин којим се не обмањује крајњи потрошач, у складу са чланом 4. овог правилника;</p>
				<p>2) тако да буду тачне, јасне и лако разумљиве; </p>
				<p>3) тако да буду засноване на релевантним научним подацима, када је то потребно.</p>
				<p class="bold">Приказивање добровољних информација о храни</p>
				<p class="clan">Члан 38.</p>
				<p>Добровољне информације о храни не могу заузимати простор на декларацији који је намењен обавезним информацијама о храни. </p>
				<p class="bold">Алузије</p>
				<p class="clan">Члан 39.</p>
				<p>Код декларисања и рекламирања хране алузија на категорију јаког алкохолног пића или географску ознаку јаког алкохолног пића не може се налазити у истом реду као трговачко име, назив марке производа или популарни назив, као и назив који је заштићен правима интелектуалне својине.</p>
				<p class="clan">V. ЗАВРШНЕ ОДРЕДБЕ</p>
				<p class="bold">Престанак важења ранијег прописа</p>
				<p class="clan">Члан 40.</p>
				<p>Даном почетка примене овог правилника престају да важе Правилник о декларисању, означавању и рекламирању хране („Службени гласник Републике Србије”, бр. 85/13 и 101/13), осим одредбе члана 47. тог правилника и Правилник о квалитету уситњеног меса, полупроизвода од меса и производа од меса (,,Службени гласник РС”, бр. 94/15 и 104/15) у делу који се односи на садржај колагена у протеинима уситњеног меса.</p>
				<p class="bold">Ступање на снагу</p>
				<p class="clan">Члан 41.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 15. јуна 2018. године. </p>
				<p class="potpis">Број 110-00-237/2016-09</p>
				<p class="potpis">У Београду, 7. фебруара 2017. године </p>
				<p class="potpis">Министар, </p>
				<p class="potpis"><span class="bold">Бранислав Недимовић</span>, с.р.</p>
				<p class="auto-style1">&nbsp;</p>
				<p class="auto-style1"><strong>ОДРЕДБЕ КОЈЕ НИСУ УНЕТЕ У 
				"ПРЕЧИШЋЕНИ ТЕКСТ" ПРАВИЛНИКА</strong></p>
				<p class="auto-style1"><em>Правилник о измени Правилника о 
				декларисању, означавању и рекламирању хране: "Службени гласник 
				РС", број 16/2018-33</em></p>
				<p class="clan"><strong>Члан 2.</strong></p>
				<p class="Basic-Paragraph"><strong>Храна упакована у амбалажу и 
				декларисана, односно означена до дана почетка примене овог 
				правилника, а која не испуњава услове прописане овим 
				правилником, може се ставити у промет до истека рока трајања, а 
				најкасније до 31. децембра 2018. године.</strong></p>
				<p class="clan"><strong>Члан 3.</strong></p>
				<p class="Basic-Paragraph"><strong>Овај правилник ступа на снагу 
				осмог дана од дана објављивања у „Службеном гласнику Републике 
				Србије”, а примењује се од 15. јуна 2018. године.</strong></p>
				<p class="auto-style1">&nbsp;</p>
				<p class="clan" style="text-align:right">Прилози</p>
				<p>Прилог 1 – <a href="http://www.pravno-informacioni-sistem.rs/SlGlasnikPortal/prilozi/p1.html&amp;doctype=reg&amp;abc=cba&amp;eli=true&amp;eliActId=424943&amp;regactid=424943" target="_blank">Састојци који могу да изазову 
				алергије и/или интолеранције</a><o:p></o:p></p>
				<p>Прилог 2 – <a href="http://www.pravno-informacioni-sistem.rs/SlGlasnikPortal/prilozi/p2.html&amp;doctype=reg&amp;abc=cba&amp;eli=true&amp;eliActId=424943&amp;regactid=424943" target="_blank">Храна чија декларација треба да 
				укључи један или више додатних података</a><o:p></o:p></p>
				<p>Прилог 3 – <a href="http://www.pravno-informacioni-sistem.rs/SlGlasnikPortal/prilozi/p3.html&amp;doctype=reg&amp;abc=cba&amp;eli=true&amp;eliActId=424943&amp;regactid=424943" target="_blank">Дефиниција висине слова "х"</a><o:p></o:p></p>
				<p>Прилог 4 – <a href="http://www.pravno-informacioni-sistem.rs/SlGlasnikPortal/prilozi/p4.html&amp;doctype=reg&amp;abc=cba&amp;eli=true&amp;eliActId=424943&amp;regactid=424943" target="_blank">Изузeци oд oбавeзнoг нaвoђeњa 
				нутритивне декларације</a><o:p></o:p></p>
				<p>Прилог 5 – <a href="http://www.pravno-informacioni-sistem.rs/SlGlasnikPortal/prilozi/p5.html&amp;doctype=reg&amp;abc=cba&amp;eli=true&amp;eliActId=424943&amp;regactid=424943" target="_blank">Нaзив хрaнe и пoдaци кojи сe 
				нaвoдe уз нaзив хрaнe</a><o:p></o:p></p>
				<p>Прилoг 6 – <a href="http://www.pravno-informacioni-sistem.rs/SlGlasnikPortal/prilozi/p6.html&amp;doctype=reg&amp;abc=cba&amp;eli=true&amp;eliActId=424943&amp;regactid=424943" target="_blank">Навођење и означавање састојака</a><o:p></o:p></p>
				<p>Прилог 7 – <a href="http://www.pravno-informacioni-sistem.rs/SlGlasnikPortal/prilozi/p7.html&amp;doctype=reg&amp;abc=cba&amp;eli=true&amp;eliActId=424943&amp;regactid=424943" target="_blank">Хемијски извори витамина и 
				минерала који се додају храни</a><o:p></o:p></p>
				<p>Прилог 8 – <a href="http://www.pravno-informacioni-sistem.rs/SlGlasnikPortal/prilozi/p8.html&amp;doctype=reg&amp;abc=cba&amp;eli=true&amp;eliActId=424943&amp;regactid=424943" target="_blank">Навођење количине састојака</a><o:p></o:p></p>
				<p>Прилог 9 – <a href="http://www.pravno-informacioni-sistem.rs/SlGlasnikPortal/prilozi/p9.html&amp;doctype=reg&amp;abc=cba&amp;eli=true&amp;eliActId=424943&amp;regactid=424943" target="_blank">Навођење нето количине</a><o:p></o:p></p>
				<p>Прилог 10 – <a href="http://www.pravno-informacioni-sistem.rs/SlGlasnikPortal/prilozi/p10.html&amp;doctype=reg&amp;abc=cba&amp;eli=true&amp;eliActId=424943&amp;regactid=424943" target="_blank">Навођење рока трајања и датума 
				замрзавања</a><o:p></o:p></p>
				<p>Прилог 11 – <a href="http://www.pravno-informacioni-sistem.rs/SlGlasnikPortal/prilozi/p11.html&amp;doctype=reg&amp;abc=cba&amp;eli=true&amp;eliActId=424943&amp;regactid=424943" target="_blank">Садржај алкохола</a><o:p></o:p></p>
				<p>Прилог 12 – <a href="http://www.pravno-informacioni-sistem.rs/SlGlasnikPortal/prilozi/p12.html&amp;doctype=reg&amp;abc=cba&amp;eli=true&amp;eliActId=424943&amp;regactid=424943" target="_blank">Референтни уноси</a><o:p></o:p></p>
				<p>Прилог 13 – <a href="http://www.pravno-informacioni-sistem.rs/SlGlasnikPortal/prilozi/p13.html&amp;doctype=reg&amp;abc=cba&amp;eli=true&amp;eliActId=424943&amp;regactid=424943" target="_blank">Конверзиони фактори</a><o:p></o:p></p>
				<p>Прилог 14 – <a href="http://www.pravno-informacioni-sistem.rs/SlGlasnikPortal/prilozi/p14.html&amp;doctype=reg&amp;abc=cba&amp;eli=true&amp;eliActId=424943&amp;regactid=424943" target="_blank">Навођење и приказивање 
				хранљивих вредности</a><o:p></o:p></p>
	</div>


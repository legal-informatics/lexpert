


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
<p class="redakcijskipreciscentekst"> Редакцијски пречишћен текст</p>
				<p>&nbsp;</p>
				<p>&nbsp;</p>
				<p>На основу члана 11. став 4. Закона о јаким алкохолним пићима („Службени гласник РС”, број 92/15),</p>
				<p>Министар пољопривреде и заштите животне средине доноси</p>
				<p class="odluka-zakon">ПРАВИЛНИК</p>
				<p class="odluka-zakon">о садржини и начину вођења подрумарске евиденције </p>
				<p class="centar">"Службени гласник РС", број 102 од 20. децембра 2016, <span title="Закон о изменама и допунама Закона о привредним друштвима ('Службени гласник РС', број 44/2018)">44 од 8. јуна 2018 - <font color="green">др. закон</font></span></p>
				<p class="clan">Члан 1.</p>
				<p>Овим правилником ближе се прописује садржина и начин вођења подрумарске евиденције.</p>
				<p class="clan">Члан 2.</p>
				<p>Подрумарска евиденција коју произвођач води у производњи јаког алкохолног пића садржи податке о: набављеним, употребљеним и прерађеним сировинама за производњу јаког алкохолног пића, производњи, продаји и залихама јаког алкохолног пића.</p>
				<p class="clan">Члан 3.</p>
				<p>Произвођач води податке о набављеним, употребљеним и прерађеним сировинама за производњу јаког алкохолног пића, и то:</p>
				<p>1) количини набављеног и прерађеног воћа и грожђа по воћним врстама изражено у килограмима (kg);</p>
				<p>2) количини набављеног и прерађеног кљука, по воћним врстама изражено у килограмима (kg) и/или литрима (l); </p>
				<p>3) количини и јачини набављеног, произведеног, односно употребљеног и продатог дестилата пољопривредног порекла и стању залиха, по врсти сировине од које дестилат потиче, изражено у литрима (l) и хектолитарским степенима (Hlº);</p>
				<p>4) количини и јачини набављеног, употребљеног етил-алкохола и стању залиха, изражено у литрима (l) и хектолитарским степенима (Hlº);</p>
				<p>5) количини набављеног, употребљеног производа за заслађивање и стању залиха, изражено у литрима (l) и/или килограмима (kg);</p>
				<p>6) количини набављених и употребљених других сировина и стању залиха изражено у литрима (l) и хектолитарским степенима (Hlº) и/или килограмима (kg).</p>
				<p class="clan">Члан 4.</p>
				<p>Произвођач води податке о производњи, продаји и залихама јаког алкохолног пића, и то:</p>
				<p>1) количини и јачини произведених и продатих јаких алкохолних пића по категоријама, односно продајним називима као и стању залиха изражено у литрима (l) и хектолитарским степенима (Hlº);</p>
				<p>2) количини и јачини произведених и продатих јаких алкохолних пића ван категорије, односно продајним називима као и стање залиха изражено у литрима (l) и хектолитарским степенима (Hlº);</p>
				<p>3) количини и јачини произведених и продатих јаких алкохолних пића са ознаком старења, по категоријама односно производним називима као и стању залиха изражено у литрима (l) и хектолитарским степенима (Hlº);</p>
				<p>4) количини и јачини произведених и продатих јаких алкохолних пића са географском ознаком, по категоријама односно производним називима као и стању залиха изражено у литрима (l) и хектолитарским степенима (Hlº).</p>
				<p class="clan">Члан 5.</p>
				<p>Подрумарска евиденција садржи и податке о: врсти дестилата или јаког алкохолног пића, количини израженој у литрима (l), количини апсолутног алкохола израженој у хектолитарским степенима (Hlº), јачини дестилата или јаког алкохолног пића израженој у волумним степенима (% vol.) и фази производње, односно технолошког поступка који се у суду одвија, које садржи документ којим се обележава сваки суд у коме се налази дестилат пољопривредног порекла и/или јако алкохолно пиће у ринфузном стању.</p>
				<p class="clan">Члан 6.</p>
				<p>Подрумарска евиденција садржи и податке о старости сваког алкохолног састојка који улази у састав јаког алкохолног пића са ознаком старења који се евидентирају ради одређивања старости најмлађег алкохолног састојка, односно јаког алкохолног пића. </p>
				<p class="clan">Члан 7.</p>
				<p>Подрумарска евиденција садржи и податке о извршеним испитивањима квалитета и безбедности јаког алкохолног пића, и то податке о: датуму испитивања, броју извештаја о испитивању и податак о усаглашености параметара.</p>
				<p class="clan">Члан 8.</p>
				<p>Подрумарска евиденција води се у писаном или електронском облику, потписује<span class="v2-clan-left-1">
				</span>&nbsp;од стране одговорног лица.</p>
		<p><span class="hide-change">*Службени гласник РС, број 44/2018</span></p>
				<p class="clan">Члан 9.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 110-00-248/2016-09</p>
				<p class="potpis">У Београду, 12. децембра 2016. године</p>
				<p class="potpis">Министар,</p>
				<p class="potpis"><span class="bold">Бранислав Недимовић, </span>с.р.</p>
	</div>


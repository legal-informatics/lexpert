


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	</style>


	<div class="story">
			<p class="redakcijskipreciscentekst">Редакцијски пречишћен текст</p>
			<p class="Basic-Paragraph">&nbsp;</p>
			<p class="Basic-Paragraph">&nbsp;</p>
			<p class="Basic-Paragraph">На основу члана 72. став 1. тачка 1) Закона о граничној контроли („Службени гласник РС”, број 24/18), </p>
			<p class="Basic-Paragraph">Министар унутрашњих послова доноси</p>
			<p class="odluka-zakon">ПРАВИЛНИК</p>
			<p class="odluka-zakon">o облику, садржини и начину постављања посебних ознака, табли и сигнализације за означавање близине државне границе, граничног прелаза, радног времена граничног прелаза и подручја граничног прелаза</p>
			<p class="auto-style1">"Службени гласник РС", бр. 65 од 24. августа 
			2018, 57 од 9. августа 2019.</p>
			<p class="clan">Члан 1.</p>
			<p class="Basic-Paragraph">Овим правилником прописује се облик, садржина и начин постављања посебних ознака, табли и сигнализације, за означавање близине државне границе, граничног прелаза, радно време граничног прелаза и подручја граничног прелаза.</p>
			<p class="clan">Члан 2.</p>
			<p class="Basic-Paragraph">На граничним прелазима за међународни саобраћај и на граничним прелазима за погранични саобраћај, на улазу у Републику Србију, поставља се табла обавештења, беле боје, димензија 800 х 600 mm, са рефлектујућом фолијом, оивичена плавом траком ширине 20mm, на којој се у горњем делу, на средини, налази грб Републике Србије, висине 240 mm, а испод њега текст, ћириличним писмом „РЕПУБЛИКА СРБИЈА”, висине речи „РЕПУБЛИКА” 100 mm и висине речи „СРБИЈА” 120 mm.</p>
			<p class="Basic-Paragraph">Облик, боја слова и симбола, који се користе утврђени су посебним прописом о саобраћајним знаковима на путевима и користе се на свим обавештавајућим и допунским таблама.</p>
			<p class="clan">Члан 3.</p>
			<p class="Basic-Paragraph">Табла обавештења из члана 2. овог правилника поставља се на граничној линији, односно у њеној непосредној близини, а ако се гранична линија протеже мостом или тунелом поставља се на почетку моста, односно излазу из тунела.</p>
			<p class="Basic-Paragraph">На граничном прелазу у друмском саобраћају, табла обавештења се поставља на видном месту са десне стране, ако је то могуће, имајући у виду конфигурацију терена и поставља се на металне носаче, тако да је доња ивица табле на висини од 1200–1400 mm од коловоза или земљишта, окренута према суседној држави.</p>
			<p class="clan">Члан 4.</p>
			<p class="Basic-Paragraph">На граничним прелазима одређеним за прелазак државне границе у железничком, ваздушном и водном саобраћају, табла обавештења из члана 2. став 1. овог правилника поставља се испред улаза на подручје граничног прелаза на начин да буде видљива свим лицима која улазе у Републику Србију. </p>
			<p class="Basic-Paragraph">Табла се поставља на металне носаче, преносиво постоље или на други одговарајући начин, тако да њена доња ивица буде најмање 700 mm од подлоге изнад које се поставља.</p>
			<p class="clan">Члан 5.</p>
			<p class="Basic-Paragraph">Подручје граничног прелаза за међународни саобраћај обележава се таблом обавештења, димензија 800 х 600 mm, чија је подлога беле боје, са рефлектујућом фолијом, оивичена плавом траком ширине 20 mm. У горњем делу на средини табле је грб Републике Србије висине 240 mm, а испод грба текст „ПОДРУЧЈЕ ГРАНИЧНОГ ПРЕЛАЗА ЗА МЕЂУНАРОДНИ САОБРАЋАЈ”, са висином слова од 40mm, испод кога је на средини табле уписан назив сталног граничног прелаза са висином слова од 70 mm, а испод назива сталног граничног прелаза је текст „КРЕТАЊЕ ОГРАНИЧЕНО”, са висином слова од 40 mm.</p>
			<p class="Basic-Paragraph">Подручје граничног прелаза за погранични саобраћај обележава се таблом обавештења, димензија 800 х 600 mm, чија је подлога беле боје, са рефлектујућом фолијом, оивичена плавом траком ширине 20 mm. У горњем делу на средини табле је грб Републике Србије висине 240 mm, а испод грба текст „ПОДРУЧЈЕ ГРАНИЧНОГ ПРЕЛАЗА ЗА ПОГРАНИЧНИ САОБРАЋАЈ”, са висином слова од 40 mm, испод кога је на средини табле уписан назив сталног граничног прелаза са висином слова од 70 mm, а испод назива пограничног прелаза је текст „КРЕТАЊЕ ОГРАНИЧЕНО”, са висином слова од 40 mm.</p>
			<p class="Basic-Paragraph">Табла из ст. 1. и 2. овог члана, на друмском граничном прелазу, поставља се на металне носаче, преносиво постоље или на други одговарајући начин, тако да њена доња ивица буде најмање 1200 mm од подлоге изнад које се поставља и која је окренута суседној држави. На осталим граничним прелазима, табла се може поставити и на други одговарајући начин.</p>
			<p class="Basic-Paragraph">По потреби, подручје граничног прелаза за међународни и погранични саобраћај може се означити постављањем покретних или непокретних ознака и сигнализације (ограда, обележавајућих трака или других препрека).</p>
			<p class="clan">Члан 6.</p>
			<p class="Basic-Paragraph">Табле обавештења из члана 5. овог правилника на друмским граничним прелазима постављају се на улазу у подручје граничног прелаза, на удаљености од 10 m до 50 m од табле обавештења из члана 2. став 1. овог правилника, која је на граничној линији, а ако то није могуће на другом одговарајућем месту.</p>
			<p class="Basic-Paragraph">На граничним прелазима на којима је раздвојен робни и путнички саобраћај, табла обавештења из члана 5. став 1. овог правилника, поставља се и на саобраћајним тракама испред места за обављање граничне контроле робног, односно путничког саобраћаја.</p>
			<p class="Basic-Paragraph">На граничним прелазима, који нису отворени 24 часа, испод табле обавештења из члана 5. овог правилника, поставља се допунска табла обавештења, димензија 800 х 200 mm, беле боје са рефлектујућом фолијом, оивичена плавом траком ширине 15 mm, на којој је текст „ОТВОРЕНО” висине слова 80 mm, испод кога је уписано време рада сталног граничног прелаза висине слова 80 mm.</p>
			<p class="Basic-Paragraph">На граничним прелазима отвореним за прелазак државне границе у ваздушном саобраћају табла обавештења из члана 5. став 1. овог правилника поставља се на улазу испред места одређеног за обављање граничне контроле.</p>
			<p class="Basic-Paragraph">На граничним прелазима отвореним за прелазак државне границе у железничком саобраћају табла обавештења из члана 5. став 1. овог правилника поставља се на преносивом постољу или на други одговарајући начин на перону на коме се обавља гранична контрола.</p>
			<p class="Basic-Paragraph">На граничним прелазима отвореним за прелазак државне границе у водном саобраћају табла обавештења из члана 5. став 1. овог правилника поставља се на металним носачима или на други одговарајући начин на улазу у обележени део пристаништа, као и на обали предвиђеној за пристајање пловних објеката, окренута према води. </p>
			<p class="clan">Члан 7.</p>
			<p class="Basic-Paragraph">На граничним прелазима за друмски саобраћај, у циљу лакшег обављања граничне контроле, саобраћајне траке се могу означити симболима и натписима који усмеравају аутобусе, теретна и путничка моторна возила у одређеним правцима.</p>
			<p class="clan">Члан 8.</p>
			<p class="Basic-Paragraph">Табла обавештења са упозорењем на приближавање граничној линији поставља се на путевима и другим комуникацијама на удаљености до 100 m од граничне линије.</p>
			<p class="Basic-Paragraph">Изузетно од става 1. овог члана, због конфигурације терена или других околности, табла обавештења из става 1. ово члана може се поставити на самој граничној линији или на удаљености већој од 100 m. </p>
			<p class="Basic-Paragraph">Табла обавештења из става 1. овог члана је димензија 450 х 650 mm, величине 180 mm, беле боје са рефлектујућом фолијом, оивичена плавом траком ширине 20 mm, у чијем горњем делу су знак забране саобраћаја за сва возила на моторни погон и запрежна возила и знак забране саобраћаја за пешаке, а у средини је грб Републике Србије висине 160 mm, а испод грба текст исписан ћириличним писмом „ДРЖАВНА ГРАНИЦА” висине слова 50 mm.</p>
			<p class="clan">Члан 9.</p>
			<p class="Basic-Paragraph">Ако је потребно, испод табле обавештења из члана 8. овог правилника, могу се постављати допунске табле, којима се обавештава о могућности преласка државне границе на најближем сталном граничном прелазу, као и о његовој удаљености. </p>
			<p class="Basic-Paragraph">Допунска табла из става 1. овог члана димензија 450 х 300 mm је беле боје са рефлектујућом фолијом, оивичена плавом траком ширине 15 mm, у горњем делу је текст „НАЈБЛИЖИ ГРАНИЧНИ ПРЕЛАЗ”, а испод је назив сталног граничног прелаза, његова удаљеност, висине слова 80 mm и стрелица која показује правац кретања до наведеног граничног прелаза.</p>
			<p class="clan">Члан 10.</p>
			<p class="Basic-Paragraph">Гранични прелази за међународни саобраћај и стални гранични прелаз за погранични саобраћај, означавају се и постављањем заставе и грба Републике Србије на одређеним објектима на државној граници и објектима у близини државне границе.</p>
			<p class="Basic-Paragraph">На сталним граничним прелазима за друмски, железнички и ваздушни саобраћај, застава се поставља испред зграде на улазној страни.</p>
			<p class="Basic-Paragraph">На сталним граничним прелазима за водни саобраћај застава се поставља на подручју сталног граничног прелаза предвиђеног за пристајање пловила.</p>
			<p class="Basic-Paragraph">Заставе из става 1. овог члана<span class="v2-clan-left-1">
			</span>&nbsp;вију се на јарболима<span class="v2-clan-left-1">
			</span>.</p>
			<p class="hide-change">*Службени гласник РС, број 57/2019</p>
			<p class="clan">Члан 11.</p>
			<p class="Basic-Paragraph">На заједничком граничном прелазу који се налази на територији Републике Србије или на територији суседне државе, облик, садржај и начин постављања ознака, табли и сигнализације утврђује се међународним уговором.</p>
			<p class="clan">Члан 12.</p>
			<p class="Basic-Paragraph">Даном ступања на снагу овог правилника, престаје да важи Правилник о облику, садржини и изгледу ознака и друге сигнализације за обележавање граничног прелаза и његовог подручја и облику, садржини и начину постављања посебних табли и сигнализације којима се упозорава на приближавање граничној линији („Службени гласник РС”, број 11/13).</p>
			<p class="clan">Члан 13.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">Број 01-8101/18-3</p>
			<p class="potpis">У Београду, 17. августа 2018. године</p>
			<p class="potpis">Министар, </p>
			<p class="potpis">др<span class="bold"> Небојша Стефановић, </span>с.р.</p>
	</div>


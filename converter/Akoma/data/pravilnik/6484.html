


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	color: #008000;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 24. став 3. Закона о енергетици („Службени гласник РС”, број 145/14),</p>
				<p>Министар рударства и енергетике доноси</p>
				<p>&nbsp;</p>
				<p class="odluka-zakon">ПРАВИЛНИК </p>
				<p class="naslov">о условима, програму и начину полагања стручног испита за обављање послова у објектима за транспорт, дистрибуцију и складиштење природног гаса</p>
				<p class="auto-style1" style="font-family: Verdana, Arial, sans-serif; font-size: 0.750000187500047rem; line-height: 1.05000026250007rem; margin-bottom: 0rem; white-space: normal; text-indent: 2.40000060000015rem; text-align: center; color: rgb(0, 0, 0); font-style: normal; font-variant: normal; font-weight: normal; letter-spacing: normal; orphans: auto; text-transform: none; widows: 1; word-spacing: 0rem; -webkit-text-stroke-width: 0rem;">
				"Службени гласник РС", број 10 од 8. фебруара 2016.</p>
				<p class="naslov">&nbsp;</p>
				<p class="clan">Члан 1.</p>
				<p>Овим правилником прописују се ближи услови, програм и начин полагања стручног испита за oбављање послова техничког руковођења, руковања и одржавања у објектима за транспорт, дистрибуцију и складиштење природног гаса.</p>
				<p class="clan">Члан 2.</p>
				<p>За послове техничког руковођења у објектима за транспорт, дистрибуцију и складиштење природног гаса стручни испит могу да полажу лица која имају стечено високо образовање на студијама другог степена (дипломске академске студије – мастер, специјалистичке академске студије, специјалистичке струковне студије) односно на основним студијама у трајању од најмање пет година, машинске, електро или друге одговарајуће техничке струке и која имају најмање три године радног искуства у струци на пословима техничког руковођења.</p>
				<p>За послове руковања у објектима за транспорт, дистрибуцију и складиштење природног гаса стручни испит могу да полажу лица која имају најмање IV степен стручне спреме, односно образовање које одговара том степену стручне спреме одговарајуће техничке струке и најмање две године радног искуства на пословима руковаоца у објектима за транспорт, дистрибуцију и складиштење природног гаса.</p>
				<p>За послове одржавања објеката за транспорт, дистрибуцију и складиштење природног гаса стручни испит могу да полажу лица која имају најмање III степен стручне спреме, односно образовање које одговара том степену стручне спреме одговарајуће техничке струке и најмање две године радног искуства на пословима одржавања објеката за транспорт, дистрибуцију и складиштење природног гаса.</p>
				<p class="clan">Члан 3.</p>
				<p>Лице које је положило стручни испит предвиђен за нижи степен образовања, а накнадно заврши виши степен образовања полаже само посебни део стручног испита предвиђен за тај степен образовања.</p>
				<p>Лице које је положило стручни испит према прописима којима се уређује изградња или другим прописима, за обављање послова из члана 1. овог правилника полаже само посебни део стручног испита.</p>
				<p class="clan">Члан 4.</p>
				<p>Стручни испит полаже се по програму прописаном овим правилником и састоји се из општег и посебног дела.</p>
				<p>Општи део стручног испита полаже се према јединственом програму.</p>
				<p>Посебни део стручног испита полаже се према посебно утврђеном програму за одређене послове за које лице полаже стручни испит.</p>
				<p class="clan">Члан 5.</p>
				<p>Општи део стручног испита обухвата усмену проверу познавања основа уставног уређења и радних односа.</p>
				<p>Посебни део стручног испита обухвата:</p>
				<p>1) Писмени део испита:</p>
				<p>– израда писменог стручног рада или елабората (у даљем тексту: стручни рад);</p>
				<p>2) Усмени део испита:</p>
				<p>– одбрана стручног рада;</p>
				<p>– провера познавања закона из области из које лице полаже стручни испит (у даљем тексту: кандидат) и техничких прописа који се односе на природни гас.</p>
				<p class="clan">Члан 6.</p>
				<p>Стручни испит одржава се најмање три пута годишње. Испитни рокови су следећи:</p>
				<p>– фебруарски рок: испити се пријављују до 15. новембра, испит се полаже крајем фебруара или почетком марта;</p>
				<p>– јунски рок: испити се пријављују до 1. марта, испит се полаже у другој половини маја или почетком јуна;</p>
				<p>– новембарски рок: испити се пријављују до 1. септембра, испит се полаже крајем новембра или почетком децембра.</p>
				<p>По потреби може се одржати и ванредни испитни рок.</p>
				<p>О термину одржавања ванредног испитног рока одлуку доноси председник комисије за полагање стручног испита.</p>
				<p>Термин одржавања стручног испита из ст. 1. и 2. овог члана објављује се на интернет страници Савеза машинских и електротехничких инжењера и техничара Србије (у даљем тексту: СМЕИТС), односно покрајинског органа надлежног за послове енергетике.</p>
				<p class="clan">Члан 7.</p>
				<p>Трошкове полагања стручног испита, као и трошкове полагања поправног испита, сноси кандидат или енергетски субјект, односно правно лице у коме је кандидат запослен.</p>
				<p class="clan">Члан 8.</p>
				<p>Писмену пријаву за полагање стручног испита подноси кандидат.</p>
				<p>Пријава се подноси СМЕИТС, односно покрајинском органу надлежном за послове енергетике на Oбрасцу 1, који је одштампан уз овај правилник и чини његов саставни део (у даљем тексту: Пријава).</p>
				<p>Пријава садржи:</p>
				<p>1) име, очево име и презиме кандидата;</p>
				<p>2) датум, место и држава рођења кандидата;</p>
				<p>3) место пребивалишта, адреса, број телефона и e-mail адреса кандидата;</p>
				<p>4) школску спрему, степен и смер који је кандидат завршио;</p>
				<p>5) назив енергетског субјекта, односно правног лица у коме је кандидат запослен;</p>
				<p>6) врсту послова које кандидат обавља и године радног искуства;</p>
				<p>7) врсту послова за које кандидат пријављује стручни испит (техничко руковођење, руковање или одржавање);</p>
				<p>8) назив теме за израду стручног рада коју предлаже кандидат или енергетски субјект, односно правно лице у коме је кандидат запослен;</p>
				<p>9) врсту испита за који се кандидат пријављује (цео, само посебни део или поправни) и у ком испитном року.</p>
				<p class="clan">Члан 9.</p>
				<p>Уз Пријаву кандидат прилаже:</p>
				<p>1) извод из матичне књиге рођених или оверену копију;</p>
				<p>2) оверену копију дипломе или сведочанства о завршеној школи;</p>
				<p>3) потврду енергетског субјекта, односно правног лица о врсти послова на којима кандидат тренутно ради или је радио и о радном искуству на пословима техничког руковођења, руковања и одржавања у објектима за транспорт дистрибуцију и складиштење природног гаса;</p>
				<p>4) предлог теме за стручни рад, коју предлаже кандидат или енергетски субјект, односно правно лице у коме је кандидат запослен;</p>
				<p>5) оверену копију уверења о положеном стручном испиту из члана 3. став 2. овог правилника.</p>
				<p>Када стручни испит полаже страни држављанин, извод из матичне књиге рођених прилаже се са преводом судског тумача, а његова високошколска или школска исправа мора бити призната у складу са прописима о високом, односно средњем образовању.</p>
				<p class="clan">Члан 10.</p>
				<p>Тема писменог рада треба да одговара пословима за које кандидат полаже стручни испит и може бити:</p>
				<p>1) за послове техничког руковођења у објектима за транспорт, дистрибуцију и складиштење природног гаса – израда идејног пројекта сложеног гасоводног система (гасовод дужине најмање 30 km и мерно регулационе станице капацитета најмање 5.000 Nm³/h). Поред израде идејног пројекта кандидат мора изабрати још две теме разрађене за објекат из идејног пројекта, и то:</p>
				<p>– израда техничког дела документације за прибављање мишљења о условима и могућностима прикључења од оператора транспортног, односно дистрибутивног система за изабрани гасоводни објекат (технолошка шема и прорачун са краћим техничким описом); </p>
				<p>– израда програма и плана одржавања изабраног објекта одржавања, </p>
				<p>– технолошки поступци одржавања, </p>
				<p>– техничка дијагностика, </p>
				<p>– превентивно-плански радови, </p>
				<p>– организација техничке и оперативне припреме и извршења радова; </p>
				<p>– израда упутства за експлоатацију и руковање изабраним гасоводним системом; </p>
				<p>– израда плана интервенције; </p>
				<p>– израда елабората о пуњењу гасоводног система природним гасом пре пуштања у рад;</p>
				<p>2) за послове руковања у објектима за транспорт, дистрибуцију и складиштење природног гаса – израда технолошке шеме мање сложеног гасоводног система (гасовод дужине најмање 10 km са најмање три запорна органа и мерно регулационе станице капацитета најмање 1.000 Nm³/h). Поред израде технолошке шеме кандидат мора изабрати још једну тему разрађену за објекат из технолошке шеме, и то:</p>
				<p>– израда упутства за руковање изабраним гасоводним системом (опслуживање, манипулација, подешавање, надзор и контрола рада и стања уређаја, инсталација и постројења); </p>
				<p>– израда програма и плана одржавања машинске, односно електро опреме у противексплозивној заштити и опреме и инсталације за антикорозивну заштиту изабраног објекта;</p>
				<p>3) за послове одржавања објеката за транспорт, дистрибуцију и складиштење природног гаса – израда технолошке шеме мање сложеног постројења система (гасовод дужине најмање 10 km са најмање три запорна органа и мерно регулационе станице капацитета најмање 1.000 Nm³/h), односно електро опреме у противексплозивној заштити и опреме и инсталације за антикорозивну заштиту изабраног објекта.</p>
				<p class="clan">Члан 11.</p>
				<p>Стручни испит се полаже пред комисијом за полагање стручног испита (у даљем тексту: Комисија) коју образује министар надлежан за послове енергетике (у даљем тексту: Министар), односно руководилац покрајинског органа надлежног за послове енергетике.</p>
				<p>Надлежност Комисије одређује се према седишту енергетског субјекта, односно правног лица код кога је кандидат запослен.</p>
				<p>Комисија има председника, два члана испитивача, ментора и испитивача општег дела који имају заменике.</p>
				<p>Председник и чланови испитивачи испитују познавање закона и техничких прописа који се односе на природни гас.</p>
				<p>Председник Комисије одређује ментора који надзире израду стручног рада из одговарајуће области.</p>
				<p>Члан испитивач може бити и ментор.</p>
				<p>На предлог председника Комисије могу се за поједине предмете ангажовати испитивачи ван састава Комисије.</p>
				<p>О ангажовању испитивача из става 7. овог члана Министар, односно руководилац покрајинског органа надлежног за послове енергетике, доноси посебно решење.</p>
				<p>Председнику, члановима испитивачима, ментору, испитивачу општег дела и њиховим заменицима припада накнада за рад у Комисији, а начин утврђивања висине накнаде одређује се решењем о образовању Комисије.</p>
				<p class="clan">Члан 12.</p>
				<p>Председник Комисије, односно члан испитивач:</p>
				<p>1) прегледа приспеле пријаве;</p>
				<p>2) разматра потврду енергетског субјекта, односно правног лица о радном искуству;</p>
				<p>3) разматра предлог теме за стручни рад и одређује ментора;</p>
				<p>4) одобрава додатни рок кандидату за допуну документације у случају да је пријава непотпуна;</p>
				<p>5) одобрава кандидату полагање стручног испита;</p>
				<p>6) разматра да ли кандидат испуњава услове из члана 3. став 2. овог правилника;</p>
				<p>7) испитује кандидате, уноси постављена питања у записник и потписује записник;</p>
				<p>8) обавља и друге послове неопходне за рад Комисије.</p>
				<p class="clan">Члан 13.</p>
				<p>Председник, чланови испитивачи, ментор, испитивач општег дела и њихови заменици не могу имати нижи степен стручне спреме од стручне спреме кандидата који полаже стручни испит.</p>
				<p class="clan">Члан 14.</p>
				<p>Административно-стручне и техничке послове везане за полагање стручног испита пред комисијом коју образује Министар обавља СМЕИТС.</p>
				<p>Министарство надлежно за послове енергетике (у даљем тексту: Министарство) и СМЕИТС закључују уговор којим се ближе уређују услови, начин организовања и висина трошкова полагања стручног испита.</p>
				<p>За први испитни рок висина трошкова полагања стручног испита, утврђује се приликом закључења уговора, а за сваки наредни испитни рок висину утврђује СМЕИТС уз претходну сагласност Министарства, на основу раста цена на мало према званично објављеним подацима органа надлежног за послове статистике.</p>
				<p>Административно-стручне и техничке послове везане за полагање стручног испита пред комисијом коју образује руководилац покрајинског органа надлежног за послове енергетике обавља покрајински орган надлежан за послове енергетике.</p>
				<p>Руководилац покрајинског органа надлежног за послове енергетике ближе уређује питања услова, начина организовања, висине трошкова полагања стручног испита и издавања уверења о положеном стручном испиту.</p>
				<p class="clan">Члан 15.</p>
				<p>Комисија је дужна, да у року од 15 дана од истека рока за подношење пријава, обавести кандидата који је уредно поднео прописану документацију, о испуњености услова за полагање стручног испита, прихватању предложене теме, року за израду стручног рада, одређивању ментора као и висини трошкова полагања стручног испита.</p>
				<p>На писмени захтев кандидата Комисија може, из оправданих разлога, продужити рок за достављање стручног рада, ако је захтев за продужење рока поднет пре истека рока за израду стручног рада.</p>
				<p>Ментор прегледа достављени стручни рад и својим потписом на раду потврђује да кандидат испуњава услове за излазак на усмену одбрану раду.</p>
				<p>Уз обавештење из става 1. овог члана кандидату се доставља и текст овог правилника.</p>
				<p class="clan">Члан 16.</p>
				<p>Комисија утврђује датум за полагање стручног испита у оквиру рокова из члана 6. овог правилника.</p>
				<p>СМЕИТС, односно покрајински орган надлежан за послове енергетике обавештава кандидата о датуму одржавања испита.</p>
				<p class="clan">Члан 17.</p>
				<p>Кандидат може приступити полагању усменог дела посебног дела стручног испита и општег дела испита ако је писмени рад позитивно оцењен од стране ментора.</p>
				<p class="clan">Члан 18.</p>
				<p>Ако кандидат не приступи полагању стручног испита или у току полагања стручног испита одустане од испита, сматра се да није ни полагао испит.</p>
				<p>У случају да кандидат не приступи полагању стручног испита, из разлога који се по оцени Комисије сматрају оправданим, кандидату се признају трошкови полагања стручног испита за наредни испитни рок.</p>
				<p>У случају из става 2. овог члана кандидат Комисији подноси молбу за одлагање испита са разлозима због којих није приступио полагању стручног испита, уз коју, по потреби, прилаже одговарајуће доказе.</p>
				<p class="clan">Члан 19.</p>
				<p>Кандидат се на стручном испиту оцењује за писмену израду стручног рада, усмену одбрану стручног рада, познавање закона и техничких прописа и општи део.</p>
				<p>Успех кандидата за сваки од делова из става 1. овог члана оцењује се оценом „положио” или „није положио”.</p>
				<p>Коначном оценом „положио” оцењује се кандидат који је добио оцену „положио” из свих делова стручног испита.</p>
				<p>Коначном оценом „није положио” оцењује се кандидат који је добио оцену „није положио” из било ког дела стручног испита.</p>
				<p>Кандидат из става 4. овог члана може полагати поправни испит уколико је само из једног дела стручног испита добио оцену „није положио”, у року који не може бити краћи од 30 дана од дана полагања стручног испита.</p>
				<p>Ако кандидат не положи поправни испит у поправном року упућује се на поновно полагање целог испита.</p>
				<p class="clan">Члан 20.</p>
				<p>О полагању стручног испита води се записник који садржи: састав комисије, датум и број обавештења о одобравању полагања стручног испита, датум полагања стручног испита, име, име оца и презиме кандидата, датум, место, општина и држава рођења, школска спрема, степен и смер, назив и адреса енергетског субјекта, односно правног лица, врста испита и који пут кандидат полаже, назив теме стручног рада, постављена питања из сваког од делова стручног испита, оцену из сваког дела стручног испита, коначан успех кандидата и друге податке о испиту.</p>
				<p>Записник се сачињава на Oбрасцу 2, који је одштампан уз овај правилник и чини његов саставни део.</p>
				<p>Записник потписују председник, чланови испитивачи, ментор, испитивач општег дела и овлашћено лице из СМЕИТС.</p>
				<p class="clan">Члан 21.</p>
				<p>На основу записника из члана 20. овог правилника кандидату који је полагао стручни испит, на дан полагања стручног испита СМЕИТС издаје потврду, коју потписује председник Комисије, односно лице које он овласти.</p>
				<p>Потврда се издаје на Oбрасцу 3, који је одштампан уз овај правилник и чини његов саставни део и за кандидата који је положио стручни испит важи до добијања уверења о положеном стручном испиту (у даљем тексту: Уверење).</p>
				<p>Уверење из става 2. овог члана се издаје најкасније у року од 45 дана од дана полагања стручног испита.</p>
				<p>Уверење садржи:</p>
				<p>1) назив Министарства, односно покрајинског органа надлежног за послове енергетике које је образовало комисију;</p>
				<p>2) број и датум издавања Уверења;</p>
				<p>3) пропис на основу кога се издаје Уверење;</p>
				<p>4) име, очево име и презиме;</p>
				<p>5) школска спрема, степен и смер;</p>
				<p>6) датум рођења кандидата;</p>
				<p>7) место, општину и државу рођења кандидата;</p>
				<p>8) датум полагања испита;</p>
				<p>9) врсту послова за које се издаје Уверење;</p>
				<p>10) потпис Министра, односно лица које он овласти или руководиоца покрајинског органа надлежног за послове енергетике, односно лица које он овласти.</p>
				<p>Уверење се издаје на Oбрасцу 4, који је одштампан уз овај правилник и чини његов саставни део.</p>
				<p>Уверење се оверава печатом Министарства, односно покрајинског органа надлежног за послове енергетике.</p>
				<p>Уверење се лично преузима и кандидат се потписује у књигу евиденције коју води СМЕИТС, односно покрајински орган надлежан за послове енергетике.</p>
				<p>Уверење може да подигне и друго лице по овлашћењу кандидата који је положио стручни испит.</p>
				<p class="clan">Члан 22.</p>
				<p>СМЕИТС по окончању испитног рока, а ради издавања Уверења, Министарству доставља извештај о одржаном стручном испиту.</p>
				<p>О издатим уверењима Министарство води евиденцију.</p>
				<p class="clan">Члан 23.</p>
				<p>Општи део стручног испита из члана 5. став 1. овог правилника обухвата следеће градиво:</p>
				<p>1) Уставно уређење – начела Устава, људска и мањинска права и слободе, економско уређење и јавне финансије, надлежност Републике Србије, уређење власти, Уставни суд, територијално уређење и уставност и законитост;</p>
				<p>2) Радни односи – заснивање радног односа, уговор о раду, радно време – одмори и одсуства, заштита запослених, зараде, накнаде зараде и друга примања, права запослених код промене послодавца, вишак запослених, накнада штете, престанак радног односа, остваривање и заштита права запослених, колективни уговори.</p>
				<p>Правни извори за општи део стручног испита су:</p>
				<p>– Устав Републике Србије („Службени гласник РС”, број 98/06);</p>
				<p>– Закон о раду („Службени гласник РС”, бр. 24/05, 61/05, 54/09, 32/13 и 75/14).</p>
				<p class="clan">Члан 24.</p>
				<p>Усмени део испита из члана 5. став 2. тачка 2) алинеја друга овог правилника, обухвата следеће градиво за:</p>
				<p>1) послове техничког руковођења у објектима за транспорт, дистрибуцију и складиштење природног гаса:</p>
				<p>– основне термине и дефиниције из области природног гаса;</p>
				<p>– одговорности и дужности оператора транспортног система, односно дистрибутивног система;</p>
				<p>– врсте енергетских објеката;</p>
				<p>– намена и специфичност енергетских објеката за које се полаже испит;</p>
				<p>– траса гасовода;</p>
				<p>– зоне опасности:</p>
				<p>– заштита гасовода;</p>
				<p>– конструкција гасовода;</p>
				<p>– мере заштите од прекорачења притиска;</p>
				<p>– изградња гасовода;</p>
				<p>– мерне, регулационе и мерно-регулационе станице;</p>
				<p>– блок станице;</p>
				<p>– чистачке станице;</p>
				<p>– компресорске станице;</p>
				<p>– испитивање гасовода;</p>
				<p>– антикорозивна заштита гасовода;</p>
				<p>– електричне инсталације и уређаји на гасоводу;</p>
				<p>– коришћење и одржавање гасовода;</p>
				<p>– даљински надзор и управљање гасоводом;</p>
				<p>– одоризација природног гаса;</p>
				<p>– прикључење објеката на транспортни, односно дистрибутивни систем;</p>
				<p>– начин мерења испорученог природног гаса;</p>
				<p>– унутрашње гасне инсталације;</p>
				<p>– гасни апарати;</p>
				<p>– пројектовање, изградња, погон и одржавање гасних котларница;</p>
				<p>– стабилне инсталације за детекцију експлозивних гасова и пара.</p>
				<p>2) послове руковања и одржавања у објектима за транспорт, дистрибуцију и складиштење природног гаса:</p>
				<p>– основне термине и дефиниције из области природног гаса;</p>
				<p>– врсте енергетских објеката;</p>
				<p>– намена и специфичност енергетских објеката за које се полаже испит;</p>
				<p>– зоне опасности:</p>
				<p>– заштита гасовода;</p>
				<p>– мере заштите од прекорачења притиска;</p>
				<p>– мерне, регулационе и мерно-регулационе станице;</p>
				<p>– блок станице;</p>
				<p>– чистачке станице;</p>
				<p>– компресорске станице;</p>
				<p>– испитивање гасовода;</p>
				<p>– антикорозивна заштита гасовода;</p>
				<p>– електричне инсталације и уређаји на гасоводу;</p>
				<p>– коришћење и одржавање гасовода;</p>
				<p>– одоризација природног гаса;</p>
				<p>– начин мерења испорученог природног гаса;</p>
				<p>– унутрашње гасне инсталације;</p>
				<p>– гасни апарати;</p>
				<p>– погон и одржавање гасних котларница.</p>
				<p>Правни извори за посебни део испита:</p>
				<p>– Закон о енергетици („Службени гласник РС”, број 145/14);</p>
				<p>– Закон о цевоводном транспорту гасовитих и течних угљоводоника и дистрибуцији гасовитих угљоводоника („Службени гласник РС”, број 104/09);</p>
				<p>– Закон о техничким захтевима за производе и оцењивању усаглашености („Службени гласник РС”, број 36/09);</p>
				<p>– Уредба о условима за испоруку природног гаса („Службени гласник РС”, бр. 47/06, 3/10 и 48/10);</p>
				<p>– Правилник о условима за несметан и безбедан транспорт природног гаса гасоводима притиска већег од 16 bar („Службени гласник РС”, бр. 37/13 и 87/15);</p>
				<p>– Правилник о условима за несметану и безбедну дистрибуцију природног гаса гасоводима притиска до 16 bar („Службени гласник РС”, број 86/15);</p>
				<p>– Правилник о техничким нормативима за унутрашње гасне инсталације („Службени лист СРЈ”, бр. 20/92 и 33/92); </p>
				<p>– Правилник о захтевима за пројектовање, израду и оцењивање усаглашености гасних апарата („Службени гласник РС”, број 41/15);</p>
				<p>– Правилник о техничким нормативима за пројектовање, грађење, погон и одржавање гасних котларница („Службени лист СФРЈ”, бр. 10/90 и 52/90);</p>
				<p>– Правилник о техничким нормативима за стабилне инсталације за детекцију експлозивних гасова и пара („Службени лист СРЈ”, број 24/93).</p>
				<p class="clan">Члан 25.</p>
				<p>Послове техничког руковођења, руковања и одржавања у објектима за складиштење природног гаса могу да обављају лица која имају положен стручни испит за обављање послова техничког руковођења, руковања и одржавања у објектима за транспорт и дистрибуцију природног гаса.</p>
				<p class="clan">Члан 26.</p>
				<p>Кандидат који је поднео захтев за полагање стручног испита до дана ступања на снагу овог правилника може израдити писмени рад у складу са прописом из члана 27. овог правилника.</p>
				<p class="clan">Члан 27.</p>
				<p>Даном ступања на снагу овог правилника престаје да важи Правилник о условима, начину и програму полагања стручног испита за лица која обављају послове техничког руковођења, одржавања и руковаоца у објектима за транспорт и дистрибуцију природног гаса („Службени гласник РС”, број 93/05).</p>
				<p class="clan">Члан 28.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="auto-style2">Број 110-00-00109/2015-05</p>
				<p class="auto-style2">У Београду, 29. јануара 2016. године</p>
				<p class="auto-style2">Министар,</p>
				<p class="auto-style2"><span class="bold">Александар Антић, </span>с.р.</p>
				<p><a href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=419802&amp;regactid=419802" target="_blank">
				<span class="auto-style1">Образац 1 - Пријава за полагање 
				стручног испита за обављање послова техничког руковођења, 
				руковања и одржавања у објектима за транспорт, ситрибуцију и 
				складиштење природног гаса</span></a></p>
				<p><a href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=419802&amp;regactid=419802" target="_blank">
				<span class="auto-style1">Образац 2 - Записник о полагању 
				стручног испита за обављање послова техничког руковођења, 
				руковања и одржавања у објектима за транспорт, ситрибуцију и 
				складиштење природног гаса</span></a></p>
				<p><a href="http://www.pravno-informacioni-sistem.rs/SlGlasnikPortal/prilozi/3.html&amp;doctype=reg&amp;abc=cba&amp;eli=true&amp;eliActId=419802&amp;regactid=419802" target="_blank">
				<span class="auto-style1">Образац 3 - Потврда за кандидата који 
				је положио стручни испит</span></a></p>
				<p><a href="http://www.pravno-informacioni-sistem.rs/SlGlasnikPortal/prilozi/4.html&amp;doctype=reg&amp;abc=cba&amp;eli=true&amp;eliActId=419802&amp;regactid=419802" target="_blank">
				<span class="auto-style1">Уверење о положеном стручном испиту</span></a></p>
	</div>


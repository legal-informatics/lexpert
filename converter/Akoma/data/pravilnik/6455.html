


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	a {
	color: #008000;
}
	</style>


	<div class="story">
			<p class="Basic-Paragraph">На основу члана 41. Закона о ефикасном коришћењу енергије („Службени гласник РС”, број 25/13), </p>
			<p class="Basic-Paragraph">Министар рударства и енергетике доноси</p>
			<p class="odluka-zakon">ПРАВИЛНИК</p>
			<p class="odluka-zakon">о означавању енергетске ефикасности грејача воде, резервоара топле воде и комплета грејача воде и соларног уређаја</p>
			<p class="auto-style1">"Службени гласник РС", број 67 од 31. августа 
			2018.</p>
			<p class="bold">Предмет </p>
			<p class="clan">Члан 1. </p>
			<p class="Basic-Paragraph">Овим правилником прописују се захтеви у погледу означавања енергетске ефикасности грејача воде, резервоара топле воде и комплета грејача воде и соларног уређаја, као и други подаци о тим производима.</p>
			<p class="bold">Примена </p>
			<p class="clan">Члан 2. </p>
			<p class="Basic-Paragraph">Овај правилник примењује се на грејаче воде номиналне топлотне снаге мање или једнаке 70 kW и резервоаре топле воде запремине мање или једнаке 500 [l].</p>
			<p class="Basic-Paragraph">Овај правилник се не примењује на:</p>
			<p class="Basic-Paragraph">1) грејаче воде конструисане за коришћење гасовитих или течних горива претежно произведених из биомасе;</p>
			<p class="Basic-Paragraph">2) грејаче воде на чврста горива;</p>
			<p class="Basic-Paragraph">3) комбиноване грејаче, у складу у са прописом којим се прописују захтеви у погледу означавања енергетске ефикасности грејача простора, комбинованих грејача, комплета грејача простора, опреме за регулацију температуре и соларног уређаја и комплета комбинованог грејача, опреме за регулацију температуре и соларног уређаја;</p>
			<p class="Basic-Paragraph">4) грејаче воде који не задовољавају профил оптерећења са најмањом референтном енергијом, наведен у табели 1. Прилога 6. који је одштампан уз овај правилник и чини његов саставни део (у даљем тексту: Прилог 6);</p>
			<p class="Basic-Paragraph">5) грејаче воде конструисане само за припремање топлих напитака и/или хране.</p>
			<p class="bold">Значење израза</p>
			<p class="clan">Члан 3.</p>
			<p class="Basic-Paragraph">Поједини изрази употребљени у овом правилнику имају следеће значење:</p>
			<p class="Basic-Paragraph">1) <span class="italik">грејач воде</span> је уређај који:</p>
			<p class="Basic-Paragraph">(1) је прикључен на спољни систем снабдевања водом за пиће или санитарном водом; </p>
			<p class="Basic-Paragraph">(2) производи и преноси топлоту ради испоруке воде за пиће или санитарне топле воде одређене температуре, у одређеним количинама и при одређеном масеном протоку у задатим интервалима;</p>
			<p class="Basic-Paragraph">(3) је опремљен најмање једним генератором топлоте; </p>
			<p class="Basic-Paragraph">2) <span class="italik">генератор топлоте</span> је део грејача воде који производи топлоту на најмање један од следећих начина:</p>
			<p class="Basic-Paragraph">(1) сагоревањем фосилних горива и/или горива из биомасе;</p>
			<p class="Basic-Paragraph">(2) по принципу Џуловог ефекта у електро-отпорним грејачима; </p>
			<p class="Basic-Paragraph">(3) апсорпцијом топлоте из околине: ваздуха, воде, тла и/или отпадне топлоте;</p>
			<p class="Basic-Paragraph">3) <span class="italik">номинална топлотна снага</span> изражена у kW је декларисана топлотна снага грејача воде који обавља функцију загревања воде при стандардним номиналним условима; </p>
			<p class="Basic-Paragraph">4) <span class="italik">запремина резервоара</span> (V) [l] је номинална запремина резервоара топле воде;</p>
			<p class="Basic-Paragraph">5) <span class="italik">стандардни номинални услови</span> су радни услови грејача воде који служе за утврђивање номиналне топлотне снаге, степена корисности загревања воде и нивоа звучне снаге и радни услови резервоара топле воде који служе за утврђивање сталног губитка (S);</p>
			<p class="Basic-Paragraph">6) <span class="italik">биомаса</span> је биолошки разградива фракција производа, отпада и остатака биолошког порекла из пољопривреде (укључујући материје животињског и биљног порекла), шумарства и повезаних индустрија, као и биолошки разградива фракција индустријског и комуналног отпада;</p>
			<p class="Basic-Paragraph">7) <span class="italik">биогориво</span> је гасовито или течно гориво произведено из биомасе;</p>
			<p class="Basic-Paragraph">8) <span class="italik">фосилно гориво</span> је гасовито или течно гориво фосилног порекла;</p>
			<p class="Basic-Paragraph">9) <span class="italik">резервоар топле воде</span> је резервоар за складиштење топле воде за потребе загревања воде и/или загревања простора, укључујући адитиве, који није опремљен генератором топлоте осим евентуално са једним или више резервних електро грејача;</p>
			<p class="Basic-Paragraph">10) <span class="italik">резервни електро грејач</span> је електро-отпорни грејач у којем се ствара топлота по принципу Џуловог ефекта и део је резервоара топле воде, а топлоту производи само ако је спољни извор топлоте недоступан (укључујући и период одржавања) или неисправан, или грејач који је део соларног резервоара топле воде и производи топлоту када соларни извор топлоте није довољан за остваривање потребног нивоа удобности;</p>
			<p class="Basic-Paragraph">11) <span class="italik">соларни уређај</span> је соларни систем који користи искључиво соларну енергију – соларни колектор, соларни резервоар топле воде или пумпа у циркулационом кругу колектора, који су засебно стављени на тржиште;</p>
			<p class="Basic-Paragraph">12) <span class="italik">соларни систем који користи искључиво соларну енергију</span> је уређај који је опремљен најмање једним соларним колектором и соларним резервоаром топле воде и евентуално пумпом у циркулационом кругу колектора и другим деловима, који се ставља на тржиште као посебан уређај и није опремљен генератором топлоте осим евентуално једним или више резервних електро грејача;</p>
			<p class="Basic-Paragraph">13) <span class="italik">комплет грејача воде и соларног уређаја</span> је комплет који се нуди крајњем кориснику, а садржи најмање један грејач воде и најмање један соларни уређај;</p>
			<p class="Basic-Paragraph">14) <span class="italik">степен корисности загревања воде</span> (η<span class="subscript">wh</span>) [%] је однос корисне енергије коју производи грејач воде, или комплет грејача воде и соларног уређаја, и енергије потребне за њену производњу;</p>
			<p class="Basic-Paragraph">15) <span class="italik">ниво звучне снаге</span> (L<span class="subscript">WА</span>) [dB] је А-пондерисан ниво звучне снаге у затвореном и/или отвореном простору;</p>
			<p class="Basic-Paragraph">16) <span class="italik">стални губитак</span> (S) [W] је топлота која се у јединици времена губи из соларног резервоара топле воде при одређеној температури воде и околног ваздуха;</p>
			<p class="Basic-Paragraph">17) <span class="italik">топлотна пумпа за грејање воде </span>је грејач воде који за производњу топлоте користи топлоту из околине; из ваздуха, воде, тла, и/или отпадну топлоту; </p>
			<p class="Basic-Paragraph">18) <span class="italik">приказни уређај</span> је сваки екран, укључујући екран на додир, или друга визуелна технологија која се користи за приказивање корисницима садржаја са интернета; </p>
			<p class="Basic-Paragraph">19) <span class="italik">уметнути дисплеј</span> је визуелни интерфејс код кога се скупу слика или података приступа кликом миша, кретањем миша или ширењем екрана на додир на други скуп слика или података;</p>
			<p class="Basic-Paragraph">20) <span class="italik">екран на додир</span> је екран који реагује на додир, попут екрана таблет рачунара, или паметног телефона;</p>
			<p class="Basic-Paragraph">21) <span class="italik">алтернативни текст</span> је текст дат као алтернатива графичком приказу, који омогућава приказивање података у неграфичком облику у случају када приказни уређаји не омогућавају графички приказ, или као друга унапређења као што је унос у апликације за синтезу говора;</p>
			<p class="Basic-Paragraph">22) <span class="italik">конвенционални грејач воде</span> је грејач воде који производи топлоту сагоревањем фосилних горива и/или горива из биомасе и/или по принципу Џуловог ефекта у електро-отпорним грејачима;</p>
			<p class="Basic-Paragraph">23) <span class="italik">соларни грејач воде</span> је грејач воде који је опремљен најмање једним соларним колектором, соларним резервоарима топле воде, генераторима топлоте и евентуално пумпама у колекторској петљи и другим деловима; соларни грејач воде ставља се на тржиште као једна јединица; </p>
			<p class="Basic-Paragraph">24) <span class="italik">профил оптерећења</span> је одређен редослед количина испуштене воде, наведен у табели 1. Прилога 6; сваком грејачу воде одговара најмање један профил оптерећења; </p>
			<p class="Basic-Paragraph">25) <span class="italik">испуст воде</span> је одређена комбинација корисног протока воде (f), корисне температуре воде (T<span class="subscript">m</span>), корисне енергетске вредности (Q<span class="subscript">tаp</span>) и вршне температуре (T<span class="subscript">p</span>), наведена у табели 1. Прилога 6;</p>
			<p class="Basic-Paragraph">26) <span class="italik">корисни проток воде</span> (f) [l/min] је најнижи проток воде при коме топла вода доприноси референтној енергији, наведен у табели 1. Прилога 6;</p>
			<p class="Basic-Paragraph">27) <span class="italik">корисна температура воде</span> (T<span class="subscript">m</span>) [°C] је температура воде при којој топла вода почиње да доприноси референтној енергији, наведена у табели 1. Прилога 6;</p>
			<p class="Basic-Paragraph">28) <span class="italik">корисна енергетска вредност</span> (Q<span class="subscript">tаp</span>) [kWh] је енергетска вредност топле воде, обезбеђена на температури једнакој или вишој од корисне температуре воде (T<span class="subscript">m</span>) и при протоку воде једнаком или већем од корисног протока воде (f), наведена у табели 1. Прилога 6;</p>
			<p class="Basic-Paragraph">29) <span class="italik">енергетска вредност топле воде</span> је производ специфичног топлотног капацитета воде, просечне разлике температура топле воде на излазу и хладне воде на улазу и укупне масе испоручене топле воде;</p>
			<p class="Basic-Paragraph">30) <span class="italik">вршна температура</span> (T<span class="subscript">p</span>) [°C] је најнижа температура воде која се постиже током испуштања воде, наведена у табели 1. Прилога 6;</p>
			<p class="Basic-Paragraph">31) <span class="italik">референтна енергија</span> (Q<span class="subscript">rеf</span>) [kWh] је збир корисне енергетске вредности испуштене воде у одређеном профилу оптерећења, наведен у табели 1. Прилога 6;</p>
			<p class="Basic-Paragraph">32) <span class="italik">највиши профил оптерећења </span>је профил оптерећења с највећом референтном енергијом коју грејач воде може осигурати при температури и протоку тог профила оптерећења; </p>
			<p class="Basic-Paragraph">33) <span class="italik">декларисани профил оптерећења </span>је профил оптерећења који се користи приликом одређивања степена корисности загревања воде; </p>
			<p class="Basic-Paragraph">34) <span class="italik">коефицијент конверзије</span> (CC) је коефицијент који одражава просечну ефикасност производње. Вредност коефицијента конверзије је CC=2,5;</p>
			<p class="Basic-Paragraph">35) <span class="italik">дневна потрошња електричне енергије</span> (Q<span class="subscript">еlеc</span>), изражена у kWh финалне енергије, јесте потрошња електричне енергије за грејање воде током 24 узастопна сата према декларисаном профилу оптерећења; </p>
			<p class="Basic-Paragraph">36) <span class="italik">дневна потрошња горива</span> (Q<span class="subscript">fuеl</span>) је потрошња горива за загревање воде током 24 узастопна сата према декларисаном профилу оптерећења и у одређеним климатским условима, изражена у kWh одређена на основу горње топлотне моћи (GCV), а за потребе тачке 3. Прилога 7 који је одштампан уз овај правилник и чини његов саставни део (у даљем тексту: Прилог 7) изражена у GЈ и одређена на основу горње топлотне моћи (GCV);</p>
			<p class="Basic-Paragraph">37) <span class="italik">горња топлотна моћ</span> (GCV) је количина топлоте која се ослобађа потпуним сагоревањем јединичне количине горива у присуству кисеоника, при чему се продукти сагоревања доводе на температуру околине; та количина топлоте обухвата топлоту кондензације водене паре садржану у гориву и водене паре настале сагоревањем водоника из горива;</p>
			<p class="Basic-Paragraph">38) <span class="italik">уређај за паметно управљање </span>је уређај који аутоматски прилагођава процес загревања воде индивидуалним условима коришћења са циљем смањења потрошње енергије;</p>
			<p class="Basic-Paragraph">39)<span class="italik"> усклађеност са уређајем за паметно управљање</span> (smаrt) је мера у којој грејач воде опремљен уређајем за паметно управљање испуњава критеријум наведен у тачки 4. Прилога 7;</p>
			<p class="Basic-Paragraph">40) <span class="italik">фактор паметног управљања</span> (SCF) је побољшање енергетске ефикасности загревања воде захваљујући паметном управљању под условима утврђеним у тачки 2. Прилога 6;</p>
			<p class="Basic-Paragraph">41) <span class="italik">недељна потрошња електричне енергије са паметним управљањем</span> (Q<span class="subscript">еlеc,wееk,smаrt</span>) је недељна потрошња електричне енергије грејача воде са укљученом функцијом паметног управљања, изражена у kWh финалне енергије; </p>
			<p class="Basic-Paragraph">42) <span class="italik">недељна потрошња горива са паметним управљањем</span> (Q<span class="subscript">fuеl,wееk,smаrt</span>) је недељна потрошња горива грејача воде са укљученом функцијом паметног управљања, изражена у kWh и одређена на основу горње топлотне моћи (GCV);</p>
			<p class="Basic-Paragraph">43) <span class="italik">недељна потрошња електричне енергије без паметног управљања</span> (Q<span class="subscript">еlеc,wееk</span>) је недељна потрошња електричне енергије грејача воде са искљученом функцијом паметног управљања, изражена у kWh финалне енергије;</p>
			<p class="Basic-Paragraph">44) <span class="italik">недељна потрошња горива без паметног управљања</span> (Q<span class="subscript">fuеl,wееk</span>) је недељна потрошња горива грејача воде са искљученом функцијом паметног управљања, изражена у kWh и одређена на основу горње топлотне моћи (GCV);</p>
			<p class="Basic-Paragraph">45) <span class="italik">годишња потрошња електричне енергије</span> (АЕC) је годишња потрошња електричне енергије грејача воде према декларисаном профилу оптерећења и у одређеним климатским условима, изражена у kWh финалне енергије;</p>
			<p class="Basic-Paragraph">46) <span class="italik">годишња потрошња горива</span> (АFC) је годишња потрошња фосилних горива и/или горива из биомасе грејача воде према декларисаном профилу оптерећења и у одређеним климатским условима, изражена у GЈ и одређена на основу горње топлотне моћи (GCV);</p>
			<p class="Basic-Paragraph">47) <span class="italik">корекциони фактор утицаја околине</span> (Q<span class="subscript">cоr</span>) [kWh] је фактор којим се узима у обзир чињеница да место на којем је грејач воде уграђен није изотермно;</p>
			<p class="Basic-Paragraph">48) <span class="italik">губитак топлоте у стању мировања</span> (P<span class="subscript">stby</span>) [kW] је губитак топлоте топлотне пумпе за грејање воде у режимима рада у којима нема потражње топлоте;</p>
			<p class="Basic-Paragraph">49) <span class="italik">просечни климатски услови</span>, <span class="italik">хладнији климатски услови</span> и <span class="italik">топлији климатски услови</span> су услови у којима су температура и глобално сунчево зрачење карактеристични за градове Стразбур, Хелсинки и Атину;</p>
			<p class="Basic-Paragraph">50) <span class="italik">годишња потрошња енергије</span> (Q<span class="subscript">tоtа</span>) је годишња потрошња енергије соларног грејача воде, изражена у kWh примарне енергије и/или изражена у kWh и одређена на основу горње топлотне моћи (GCV);</p>
			<p class="Basic-Paragraph">51) <span class="italik">годишњи удео топлоте који није остварен из соларних извора</span> (Q<span class="subscript">nоnsоl</span>) је удео електричне енергије (изражен у kWh примарне енергије) и/или горива (изражен у kWh на основу горње топлоте моћи – GCV) на годишњем нивоу, у корисној топлоти соларног грејача воде или комплета грејача воде и соларног уређаја, узимајући у обзир годишњу количину топлоте коју акумулира соларни колектор и губитке топлоте соларног резервоара топле воде;</p>
			<p class="Basic-Paragraph">52) <span class="italik">соларни колектор </span>је уређај намењен за апсорпцију глобалног сунчевог зрачења и пренос тако произведене топлоте на флуид који струји кроз колектор;</p>
			<p class="Basic-Paragraph">53) <span class="italik">глобално сунчево зрачење</span> [W/m<span class="superscript">2</span>] је укупна количина директне и распршене соларне енергије која пада на колектор постављен на површини земље под нагибом од 45<span class="superscript">о</span> и оријентисан према југу; </p>
			<p class="Basic-Paragraph">54) <span class="italik">светла површина колектора</span> (А<span class="subscript">sоl</span>) [m<span class="superscript">2</span>] је највећа пројектована површина кроз коју неконцентрисани сунчеви зраци продиру у колектор;</p>
			<p class="Basic-Paragraph">55) <span class="italik">степен корисности без губитака</span> (η<span class="subscript">0</span>) је степен корисности соларног колектора кад је средња температура течности соларног колектора једнака температури околног ваздуха;</p>
			<p class="Basic-Paragraph">56) <span class="italik">коефицијент првог реда</span> (а<span class="subscript">1</span>) [W/(m<span class="superscript">2</span>×K)] је коефицијент губитка топлоте соларног колектора;</p>
			<p class="Basic-Paragraph">57) <span class="italik">коефицијент другог реда</span> (а<span class="subscript">2</span>) [W/(m<span class="superscript">2</span>×K<span class="superscript">2</span>)] је коефицијент којим се одређује зависност од температуре коефицијента првог реда;</p>
			<p class="Basic-Paragraph">58) <span class="italik">фактор упадног угла</span> (IАМ) је однос корисне топлоте соларног колектора под одређеним упадним углом и корисне топлоте соларног колектора под упадним углом од 0<span class="superscript">о</span>;</p>
			<p class="Basic-Paragraph">59) <span class="italik">упадни угао</span> је угао између правца према сунцу и правца нормалног на светлу површину соларног колектора;</p>
			<p class="Basic-Paragraph">60) <span class="italik">соларни резервоар топле воде</span> је резервоар топле воде који складишти топлоту коју произведе најмање један соларни колектор;</p>
			<p class="Basic-Paragraph">61) <span class="italik">степен корисности загревања воде генератора топлоте</span> (η<span class="subscript">wh,nоnsоl</span>) [%] је степен корисности загревања воде генератора топлоте који је део соларног грејача воде, утврђен при просечним климатским условима и без коришћења соларне енергије;</p>
			<p class="Basic-Paragraph">62) <span class="italik">додатна потрошња електричне енергије система који користи искључиво соларну енергију</span> (Q<span class="subscript">аux</span>), изражена у kWh финалне енергије јесте годишња потрошња електричне енергије тог система настала потрошњом енергије пумпе и потрошњом енергије у стању мировања, која се за потребе слике 1. у Прилогу 3. који је одштампан уз овај правилник и чини његов саставни део (у даљем тексту: Прилог 3) назива додатна електрична енергија; </p>
			<p class="Basic-Paragraph">63) <span class="italik">потрошња енергије пумпе</span> (sоlpump) [W] је номинална потрошња електричне енергије пумпе у циркулационом кругу колектора система који користи искључиво соларну енергију; </p>
			<p class="Basic-Paragraph">64) <span class="italik">потрошња енергије система који користи соларну енергију у стању мировања </span>(sоlstаndby) [W] је номинална потрошња електричне енергије система који користи искључиво соларну енергију када пумпа и генератор топлоте не раде;</p>
			<p class="Basic-Paragraph">65) <span class="italik">идентификациона ознака модела</span> је кôд који је углавном словнонумерички и по коме се одређени грејач воде, резервоар топле воде, соларни уређај или комплет грејача воде и соларног уређаја разликује од осталих модела означених истим заштитним знаком, називом испоручиоца или продавца.</p>
			<p class="bold">Захтеви које обезбеђује испоручилац за грејач воде</p>
			<p class="clan">Члан 4.</p>
			<p class="Basic-Paragraph">Испоручилац који ставља на тржиште и/или у употребу грејач воде, укључујући грејач у комплету грејача воде и соларног уређаја, у погледу ознаке енергетске ефикасности (у даљем тексту: ознака), листе са подацима и техничке документације обезбеђује:</p>
			<p class="Basic-Paragraph">1) да сваки грејач воде који је у складу са класама енергетске ефикасности загревања воде из тачке 1. Прилога 1, који је одштампан уз овај правилник и чини његов саставни део (у даљем тексту: Прилог 1) има штампану ознаку чија је садржина у складу са тачком 1. Прилога 2, који је одштампан уз овај правилник и чини његов саставни део (у даљем тексту: Прилог 2), а чији су изглед и дизајн дати у тач. 4–6. Прилога 2, при чему се штампана ознака за топлотну пумпу за грејање воде налази најмање у паковању генератора топлоте;</p>
			<p class="Basic-Paragraph">2) да сваки грејач воде који се налази у комплету грејача воде и соларног уређаја има посебну штампану ознаку чији су изглед и дизајн дати у тачки 3. Прилога 2;</p>
			<p class="Basic-Paragraph">3) доступност листе са подацима о грејачу воде у складу са тачком 1. Прилога 3, при чему je листа са подацима о топлотној пумпи за грејање воде доступна најмање за генератор топлоте, као и доступност посебне листе са подацима за сваки грејач воде у комплету грејача воде и соларног уређаја у складу са тачком 4. Прилога 3;</p>
			<p class="Basic-Paragraph">4) да техничка документација у складу са тачком 1. Прилога 4, који је одштампан уз овај правилник и чини његов саставни део (у даљем тексту: Прилог 4) буде доступна на захтев надлежним органима Републике Србије;</p>
			<p class="Basic-Paragraph">5) да сваки оглас који се односи на одређени модел грејача воде садржи и класу енергетске ефикасности загревања воде тог модела при просечним климатским условима, ако се приликом оглашавања наводе подаци који се односе на потрошњу енергије или на цену производа;</p>
			<p class="Basic-Paragraph">6) да сви технички промотивни материјали који се односе на одређени модел грејача воде и описују његове специфичне техничке карактеристике садрже и класу енергетске ефикасности загревања воде тог модела при просечним климатским условима; </p>
			<p class="Basic-Paragraph">7) да ознака у електронском облику, чија је садржина у складу са тачком 1. Прилога 2, а чији су изглед и дизајн дати у тач. 4–6. Прилога 2, буде доступна продавцима за сваки модел грејача простора који је у складу са класама енергетске ефикасности загревања воде из тачке 1. Прилога 1;</p>
			<p class="Basic-Paragraph">8) да листа са подацима у електронском облику, у складу са тачком 1. Прилога 3, буде доступна продавцима за сваки модел грејача воде, при чему је листа са подацима у електронском облику за топлотну пумпу за грејање воде доступна продавцима најмање за генератор топлоте.</p>
			<p class="bold">Захтеви које обезбеђује испоручилац за резервоар топле воде</p>
			<p class="clan">Члан 5.</p>
			<p class="Basic-Paragraph">Испоручилац који ставља на тржиште и/или у употребу резервоар топле воде, у погледу ознаке енергетске ефикасности, листе са подацима и техничке документације обезбеђује:</p>
			<p class="Basic-Paragraph">1) да сваки резервоар топле воде који је у складу са класама сезонске енергетске ефикасности загревања воде из тачке 2. Прилога 1. има штампану ознаку чија је садржина у складу са тачком 2. Прилога 2, a чији су изглед и дизајн дати у тачки 7. Прилога 2; </p>
			<p class="Basic-Paragraph">2) доступност листе са подацима о резервоару топле воде у складу са тачком 2. Прилога 3;</p>
			<p class="Basic-Paragraph">3) да техничка документација у складу са тачком 2. Прилога 4. буде доступна на захтев надлежним органима Републике Србије;</p>
			<p class="Basic-Paragraph">4) да сваки оглас који се односи на одређени модел резервоара топле воде садржи и класу енергетске ефикасности тог модела, ако се приликом оглашавања наводе подаци који се односе на потрошњу енергије или на цену производа;</p>
			<p class="Basic-Paragraph">6) да ознака у електронском облику чија је садржина у складу са тачком 2. Прилога 2, а чији су изглед и дизајн дати у тачки 7. Прилога 2, буде доступна продавцима за сваки модел резервоара топле воде који је у складу са класама енергетске ефикасности из тачке 2. Прилога 1;</p>
			<p class="Basic-Paragraph">7) да листа са подацима у електронском облику у складу са тачком 2. Прилога 3, буде доступна продавцима за сваки модел резервоара топле воде.</p>
			<p class="bold">Захтеви које обезбеђује испоручилац за соларни уређај</p>
			<p class="clan">Члан 6.</p>
			<p class="Basic-Paragraph">Испоручилац који ставља на тржиште и/или у употребу соларни уређај у погледу листе са подацима и техничке документације обезбеђује:</p>
			<p class="Basic-Paragraph">1) доступност листе са подацима о соларном уређају у складу са тачком 3. Прилога 3;</p>
			<p class="Basic-Paragraph">3) да техничка документација у складу са тачком 3. Прилога 4, буде доступна на захтев надлежним органима Републике Србије;</p>
			<p class="Basic-Paragraph">3) да листа са подацима у електронском облику у складу са тачком 3. Прилога 3, буде доступна продавцима за сваки модел соларног уређаја.</p>
			<p class="bold">Захтеви које обезбеђује испоручилац за комплет грејача воде и соларног уређаја</p>
			<p class="clan">Члан 7.</p>
			<p class="Basic-Paragraph">Испоручилац који ставља на тржиште и/или у употребу комплет грејача воде и соларног уређаја у погледу ознаке енергетске ефикасности, листе са подацима и техничке документације обезбеђује:</p>
			<p class="Basic-Paragraph">1) да сваки комплет грејача воде и соларног уређаја који је у складу са класама енергетске ефикасности загревања воде из тачке 1. Прилога 1. има штампану ознаку чија је садржина у складу са тачком 3. Прилога 2, a чији су изглед и дизајн дати у тачки 8. Прилога 2; </p>
			<p class="Basic-Paragraph">2) доступност листе са подацима о комплету грејача воде и соларног уређаја у складу са тачком 4. Прилога 3;</p>
			<p class="Basic-Paragraph">3) да техничка документација у складу са тачком 4. Прилога 4, буде доступна на захтев надлежним органима Републике Србије;</p>
			<p class="Basic-Paragraph">4) да сваки оглас који се односи на одређени модел комплета грејача воде и соларног уређаја воде садржи и класу енергетске ефикасности загревања воде тог модела при просечним климатским условима, ако се приликом оглашавања наводе подаци који се односе на потрошњу енергије или на цену производа;</p>
			<p class="Basic-Paragraph">5) да сви технички промотивни материјали који се односе на одређени модел комплета грејача воде и соларног уређаја и описују његове специфичне техничке карактеристике садрже и класу енергетске ефикасности загревања воде тог модела при просечним климатским условима; </p>
			<p class="Basic-Paragraph">6) да ознака у електронском облику, чија је садржина у складу са тачком 3. Прилога 2, а чији су изглед и дизајн дати у тачки 8. Прилога 2, буде доступна продавцима за сваки модел комплета грејача воде и соларног уређаја који је у складу са класама енергетске ефикасности загревања воде из тачке 1. Прилога 1;</p>
			<p class="Basic-Paragraph">7) да листа са подацима у електронском облику у складу са тачком 4. Прилога 3, буде доступна продавцима за сваки модел комплета грејача воде и соларног уређаја.</p>
			<p class="bold">Захтеви које обезбеђује продавац за грејач воде</p>
			<p class="clan">Члан 8.</p>
			<p class="Basic-Paragraph">Продавац грејача воде обезбеђује: </p>
			<p class="Basic-Paragraph">1) да се на сваком грејачу воде који се налази на продајном месту на предњој страни постави јасна и видљива ознака коју обезбеђује испоручилац у складу са чланом 4. став 1. тачка 1) овог правилника;</p>
			<p class="Basic-Paragraph">2) да се уз грејач воде који се продаје, продаје на лизинг или даје у закуп, ако се од потрошача не може очекивати да види изложен производ, приложе подаци које обезбеђује испоручилац у складу са тачком 1. Прилога 5, који је одштампан уз овај правилник и чини његов саставни део (у даљем тексту: Прилог 5), осим у случају када се производ нуди преко интернета, када се примењују одредбе члана 15. овог правилника; </p>
			<p class="Basic-Paragraph">3) да сваки оглас који се односи на одређени модела грејача простора садржи и класу енергетске ефикасности загревања воде тог модела при просечним климатским условима, ако се приликом оглашавања наводе подаци који се односе на потрошњу енергије или на цену производа;</p>
			<p class="Basic-Paragraph">4) да сви технички промотивни материјали који се односе на одређени модел грејача воде и описују његове специфичне техничке карактеристике садрже и класу енергетске ефикасности загревања воде тог модела при просечним климатским условима.</p>
			<p class="bold">Захтеви које обезбеђује испоручилац за резервоар топле воде</p>
			<p class="clan">Члан 9.</p>
			<p class="Basic-Paragraph">Продавац резервоара топле воде обезбеђује:</p>
			<p class="Basic-Paragraph">1) да се на сваком резервоару топле воде који се налази на продајном месту на предњој страни постави јасна и видљива ознака коју обезбеђује испоручилац у складу са чланом 5. став 1. тачка 1) овог правилника;</p>
			<p class="Basic-Paragraph">2) да се уз резервоар топле воде који се продаје, продаје на лизинг или даје у закуп, ако се од потрошача не може очекивати да види изложен производ, приложе подаци које обезбеђује испоручилац у складу са тачком 2. Прилога 5, осим у случају када се производ нуди преко интернета, када се примењују одредбе члана 15. овог правилника; </p>
			<p class="Basic-Paragraph">3) да сваки оглас који се односи на одређени модел резервоара топле воде садржи и класу енергетске ефикасности тог модела, ако се приликом оглашавања наводе подаци који се односе на потрошњу енергије или на цену производа;</p>
			<p class="Basic-Paragraph">4) да сви технички промотивни материјали који се односе на одређени модел резервоара топле воде и описују његове специфичне техничке карактеристике садрже и класу енергетске ефикасности тог модела.</p>
			<p class="bold">Захтеви које обезбеђује испоручилац за комплет грејача воде и соларног уређаја</p>
			<p class="clan">Члан 10.</p>
			<p class="Basic-Paragraph">Продавац комплета грејача воде и соларног уређаја на основу ознаке и листе са подацима које обезбеђује испоручилац у складу са чланом 4. и чл. 6. и 7. овог правилника, обезбеђује:</p>
			<p class="Basic-Paragraph">1) да свака понуда продаје одређеног комплета грејача воде и соларног уређаја садржи податке о степену корисности загревања воде и класи енергетске ефикасности загревања воде тог комплета при хладнијим климатским условима, ознаку чија је садржина у складу са тачком 3. Прилога 2, а чији су изглед и дизајн дати у тачки 8. Прилога 2, као и листу са подацима правилно попуњену према карактеристикама тог комплета у складу са тачком 4. Прилога 3;</p>
			<p class="Basic-Paragraph">2) да се уз комплет грејача воде и соларног уређаја који се продаје, продаје на лизинг или даје у закуп, ако се од потрошача не може очекивати да види изложен производ, приложе подаци у складу са тачком 3. Прилога 5, осим у случају када се производ нуди преко интернета, када се примењују одредбе члана 15. овог правилника; </p>
			<p class="Basic-Paragraph">3) да сваки оглас који се односи на одређени комплет грејача воде и соларног уређаја, садржи класу енергетске ефикасности загревања воде тог комплета при просечним климатским условима, ако се приликом оглашавања наводе подаци који се односе на потрошњу енергије или на цену производа;</p>
			<p class="Basic-Paragraph">4) да сви технички промотивни материјали који се односе на одређени комплет грејача воде и соларног уређаја и описују његове специфичне техничке карактеристике садрже класу енергетске ефикасности загревања воде тог комплета при просечним климатским условима. </p>
			<p class="bold">Ознака</p>
			<p class="clan">Члан 11.</p>
			<p class="Basic-Paragraph">Изглед и дизајн ознаке грејача воде, резервоара топле воде и комплета грејача воде и соларног уређаја, као и садржина података на ознаци дати су у Прилогу 2.</p>
			<p class="bold">Листа са подацима</p>
			<p class="clan">Члан 12.</p>
			<p class="Basic-Paragraph">Листа са подацима о грејачу воде, резервоару топле воде, соларном уређају и комплету грејача воде и соларног уређаја садржи податке наведене у Прилогу 3.</p>
			<p class="bold">Техничка документација</p>
			<p class="clan">Члан 13.</p>
			<p class="Basic-Paragraph">Техничка документација за грејач воде, резервоар топле воде, соларни уређај и комплет грејача воде и соларног уређаја садржи податке наведене у Прилогу 4.</p>
			<p class="bold">Подаци који се наводе приликом продаје на даљину</p>
			<p class="clan">Члан 14.</p>
			<p class="Basic-Paragraph">Приликом продаје на даљину (каталошка продаја и сл.), када се од потрошача не може очекивати да види изложен производ осим на интернету, продавац за грејач воде, резервоар топле воде и комплет грејача воде и соларног уређаја обезбеђује податке у складу са Прилогом 5.</p>
			<p class="Basic-Paragraph">Подаци из овог члана у штампаном тексту се наводе са оптималном величином и обликом слова. </p>
			<p class="bold">Подаци који се наводе приликом продаје, продаје на лизинг или давања у закуп преко интернета </p>
			<p class="clan">Члан 15.</p>
			<p class="Basic-Paragraph">Приликом продаје преко интернета, ознака је видљива на приказном уређају у близини цене производа или комплета. Ознаку производа обезбеђује испоручилац у складу са чл. 4–7. овог правилника. Ознака комплета се попуњава на основу ознака и листа са подацима производа, обезбеђених од стране испоручиоца, у складу са чл. 4–7. овог правилника. Ако су изложени производ и комплет, при чему је назначена само цена комплета, приказује се само ознака за комплет.</p>
			<p class="Basic-Paragraph">Ознака је јасно видљива, читљива и сразмерна величини датој у Прилогу 2.</p>
			<p class="Basic-Paragraph">Ознака може бити приказана помоћу уметнутог дисплеја. У том случају слика која се користи за приступање ознаци има редослед приказивања ознаке у складу са ставом 4. овог члана. Кад се користи уметнут дисплеј, ознака се појављује на први клик мишем, покретом миша или ширењем екрана на додир на слици.</p>
			<p class="Basic-Paragraph">Кад се користи уметнути дисплеј, слика којом се приступа ознаци има: </p>
			<p class="Basic-Paragraph">1) стрелицу у боји која одговара класи енергетске ефикасности производа или комплета на ознаци;</p>
			<p class="Basic-Paragraph">2) назначену класу енергетске ефикасности производа или комплета на стрелици, у белој боји, са величином слова која је једнака величини слова за цену производа;</p>
			<p class="Basic-Paragraph">3) један од следећа два формата: </p>
			<div>
				<div id="_idContainer007" class="auto-style1">
					<img src="http://www.pravno-informacioni-sistem.rs/SlGlasnikPortal/slike/pravilnik-energetska-efikasnost_Page_01.jpg&amp;doctype=reg&amp;abc=cba&amp;eli=true&amp;eliActId=426623&amp;regactid=426623" alt="">
				</div>
			</div>
			<p class="Basic-Paragraph">Кад се користи уметнути дисплеј, редослед приказивања ознаке је следећи: </p>
			<p class="Basic-Paragraph">1) слика из става 4. овог члана приказује се на приказном уређају у близини цене производа или комплета; </p>
			<p class="Basic-Paragraph">2) слика представља везу за ознаку; </p>
			<p class="Basic-Paragraph">3) ознака се приказује на први клик мишем, покретом миша или ширењем екрана на додир на слици; </p>
			<p class="Basic-Paragraph">4) ознака се приказује на искачућем прозору, новој картици, новој страни или уметнутом дисплеју; </p>
			<p class="Basic-Paragraph">5) за увећање ознаке на екранима на додир примењују се правила уређаја за увећање на додир; </p>
			<p class="Basic-Paragraph">6) приказивање ознаке прекида се помоћу опције затварања или другог стандардног механизма за затварање;</p>
			<p class="Basic-Paragraph">7) алтернативни текст за графички приказ који се приказује ако приказ ознаке није функционалан, јесте класа енергетске ефикасности производа или комплета са величином слова која је једнака величини слова за цену. </p>
			<p class="Basic-Paragraph">Одговарајућа листа са подацима у електронском облику је видљива на приказном уређају у близини цене производа или комплета, у величини у којој је та листа са подацима, тако да је јасно видљива и читљива. Када се листа са подацима види преко уметнутог дисплеја, у вези ка листи са подацима се јасно и читљиво наводи „листа са подацима”. Ако се користи уметнути дисплеј, листа са подацима појављује се на први клик мишем, покретом миша или ширењем екрана на додир на слици.</p>
			<p class="bold">Мерења</p>
			<p class="clan">Члан 16.</p>
			<p class="Basic-Paragraph">Да би се омогућила оцена тачности података садржаних у чл. 11–13. овог правилника обављају се мерења применом поузданих, тачних и поновљивих поступака мерења, уз поштовање најсавременијих опште признатих метода мерења, укључујући методе садржане у српским стандардима који су усаглашени са хармонизованим европским стандардима, на начин из Прилога 6.</p>
			<p class="bold">Методологија одређивања класе енергетске ефикасности</p>
			<p class="clan">Члан 17.</p>
			<p class="Basic-Paragraph">Методологија одређивања класе енергетске ефикасности грејача воде и резервоара топле воде дата је у Прилогу 1.</p>
			<p class="bold">Прилози</p>
			<p class="clan">Члан 18.</p>
			<p class="Basic-Paragraph">Прилози 1–7. одштампани су уз овај правилник и чине његов саставни део.</p>
			<p class="bold">Усклађеност са прописима Европске уније</p>
			<p class="clan">Члан 19.</p>
			<p class="Basic-Paragraph">Овај правилник је усклађен са свим начелима и битним захтевима из Делегиране уредбе Европске комисије 812/2013 којом се допуњује Директива Европског парламента и Савета 2010/30/EУ. </p>
			<p class="bold">Прелазне одредбе</p>
			<p class="clan">Члан 20.</p>
			<p class="Basic-Paragraph">Испоручилац ће обезбедити захтеве из чл. 4–7. овог правилника до 1. јануара 2019. године.</p>
			<p class="Basic-Paragraph">Продавац ће обезбедити захтеве из чл. 8–10. овог правилника до 1. јануара 2019. године.</p>
			<p class="bold">Завршна одредба</p>
			<p class="clan">Члан 21.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">Број 312-01-00263/2018-06</p>
			<p class="potpis">У Београду, 16. августа 2018. године </p>
			<p class="potpis">Министар,</p>
			<p class="potpis"><span class="bold">Александар Антић,</span> с.р.</p>
			<p class="clan" style="text-align: right">Прилози</p>
			<p><a href="http://www.pravno-informacioni-sistem.rs/SlGlasnikPortal/prilozi/p1.html&amp;doctype=reg&amp;abc=cba&amp;eli=true&amp;eliActId=426623&amp;regactid=426623" target="_blank">Прилог 1 - Класе енергетске ефикасности</a></p>
			<p><a href="http://www.pravno-informacioni-sistem.rs/SlGlasnikPortal/prilozi/p2.html&amp;doctype=reg&amp;abc=cba&amp;eli=true&amp;eliActId=426623&amp;regactid=426623" target="_blank">Прилог 2 - Изглед и дизајн ознаке</a></p>
			<p><a href="http://www.pravno-informacioni-sistem.rs/SlGlasnikPortal/prilozi/p3.html&amp;doctype=reg&amp;abc=cba&amp;eli=true&amp;eliActId=426623&amp;regactid=426623" target="_blank">Прилог 3 - Листа са подацима</a></p>
			<p><a href="http://www.pravno-informacioni-sistem.rs/SlGlasnikPortal/prilozi/p4.html&amp;doctype=reg&amp;abc=cba&amp;eli=true&amp;eliActId=426623&amp;regactid=426623" target="_blank">Прилог 4 - Техничка документација</a></p>
			<p><a href="http://www.pravno-informacioni-sistem.rs/SlGlasnikPortal/prilozi/p5.html&amp;doctype=reg&amp;abc=cba&amp;eli=true&amp;eliActId=426623&amp;regactid=426623" target="_blank">Прилог 5 - Подаци који се наводе приликом продаје на даљину</a></p>
			<p><a href="http://www.pravno-informacioni-sistem.rs/SlGlasnikPortal/prilozi/p6.html&amp;doctype=reg&amp;abc=cba&amp;eli=true&amp;eliActId=426623&amp;regactid=426623" target="_blank">Прилог 6 - Мерења</a></p>
			<p><a href="http://www.pravno-informacioni-sistem.rs/SlGlasnikPortal/prilozi/p7.html&amp;doctype=reg&amp;abc=cba&amp;eli=true&amp;eliActId=426623&amp;regactid=426623" target="_blank">Прилог 7 - Метода одређивања степена корисности загревања воде грејача воде</a></p>
	</div>


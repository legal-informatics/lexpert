


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
			<p class="Basic-Paragraph">На основу члана 54. став 5. Закона о инспекцијском надзору („Службeни глaсник РС”, бр. 36/15 и 44/18 – др. закон),</p>
			<p class="Basic-Paragraph">Министар здравља доноси</p>
			<p class="odluka-zakon">ПРАВИЛНИК </p>
			<p class="odluka-zakon">о облику и начину вршења унутрашње контроле у здравственој инспекцији, санитарној инспекцији и инспекцији за лекове и медицинска средства, психоактивне контролисане супстанце и прекурсоре</p>
			<p class="centar">"Службени гласник РС", број 94 од 7. децембра 
			2018.</p>
			<p class="clan">Члан 1.</p>
			<p class="Basic-Paragraph">Овим правилником ближе се прописују облик и начин вршења унутрашње контроле у здравственој инспекцији, санитарној инспекцији и над имаоцима јавних овлашћења поверених послова у области санитарног надзора, инспекцији за лекове и медицинска средства, психоактивне контролисане супстанце и прекурсоре, односно државног службеника овлашћеног за вршење инспекцијског надзора. </p>
			<p class="clan">Члан 2.</p>
			<p class="Basic-Paragraph">Вршењем унутрашње контроле применом утврђених процедура, у оквиру прописаних овлашћења и датог налога, на јединствен начин се врши контрола законитости рада и поступања здравственог инспектора, санитарног инспектора и инспектора за лекове и медицинска средства, психоактивне контролисане супстанце и прекурсоре, односно државног службеника овлашћеног за вршење инспекцијског надзора (у даљем тексту: контролисани инспектор), у области здравствене заштите, санитарног надзора, лекова и медицинских средстава, психоактивних контролисаних супстанци и прекурсора, у примени прописа у обављању инспекцијског надзора, ажурност рада, извршавање других послова који проистичу из задатих радних циљева и налога руководилаца, као и поштовање прописаног кодекса понашања.</p>
			<p class="clan">Члан 3.</p>
			<p class="Basic-Paragraph">Контролор је државни службеник који је овлашћен да врши послове унутрашње контроле инспекције.</p>
			<p class="Basic-Paragraph">Контролор је у обављању послова унутрашње контроле, независан и дужан да поступа непристрасно, савесно и одговорно, са високим нивоом стручног знања и професионализма, уз пуно поштовање достојанства и личног интегритета контролисаног инспектора.</p>
			<p class="Basic-Paragraph">Контролор води евиденцију о вршењу унутрашње контроле, о чему сачињава извештај, који доставља руководиоцу инспекције.</p>
			<p class="Basic-Paragraph">Руководилац инспекције води евиденцију издатих налога и извештаја контролора. </p>
			<p class="clan">Члан 4.</p>
			<p class="Basic-Paragraph">Унутрашња контрола спроводи се као редовна и ванредна.</p>
			<p class="Basic-Paragraph">Редовна унутрашња контрола врши се према годишњем Плану унутрашње контроле инспекције. </p>
			<p class="Basic-Paragraph">Ванредна унутрашња контрола врши се поводом иницијативе руководиоца инспекције или контролора, односно на основу прикупљених обавештења и других сазнања, поводом представки физичких и правних лица на рад инспектора, поводом писаних обраћања инспектора и службеника овлашћених за вршење инспекцијског надзора, поводом писаних обраћања других државних органа на рад инспектора. </p>
			<p class="clan">Члан 5.</p>
			<p class="Basic-Paragraph">Руководилац инспекције доноси годишњи План унутрашње контроле инспекције, на основу предлога контролора, најкасније до 31. децембра текуће године за наредну годину.</p>
			<p class="Basic-Paragraph">План унутрашње контроле заснива се на утврђеном стању у областима инспекцијског надзора и процењеном ризику. </p>
			<p class="clan">Члан 6.</p>
			<p class="Basic-Paragraph">Унутрашња контрола врши се у складу са предметом контроле ради утврђивања тачног и потпуног чињеничног стања:</p>
			<p class="Basic-Paragraph">1) као теренска – изван службених просторија инспекције, у објектима под инспекцијским надзором;</p>
			<p class="Basic-Paragraph">2) као канцеларијска – у службеним просторијама инспекције.</p>
			<p class="clan">Члан 7.</p>
			<p class="Basic-Paragraph">Унутрашњу контролу врше најмање два контролора, а изузетно, ако то налажу рокови и обим вршења унутрашње контроле, ту контролу може вршити само један контролор.</p>
			<p class="Basic-Paragraph">У поступку редовне унутрашње контроле, контролор поступа у складу са Планом унутрашње контроле.</p>
			<p class="Basic-Paragraph">У поступку ванредне унутрашње контроле, контролор поступа на основу писаног налога за контролу, који издаје руководилац инспекције. </p>
			<p class="Basic-Paragraph">Налогом се одређују: контролор који ће спроводити унутрашњу контролу; контролисани инспектор; процењени ризик; прецизан и јасан предмет унутрашње контроле; облик и обим унутрашње контроле, време и рокови за вршење унутрашње контроле, управни предмети инспекцијског надзора или друге документације, која ће бити предмет контроле, циљ вршења унутрашње контроле и задаци које у вршењу контроле има сваки од контролора, упутство да ли се контролисан инспектор, односно његов непосредни руководилац обавештавају или не о налогу за ванредну унутрашњу контролу, број, време и место издатог налога и потпис руководиоца инспекције и печат.</p>
			<p class="Basic-Paragraph">Изузетно налог за ванредну унутрашњу контролу се може дати и усмено, када је то неопходно ради спречавања и отклањања већих штетних последица и у случају хитне потребе заштите јавног интереса.</p>
			<p class="clan">Члан 8.</p>
			<p class="Basic-Paragraph">У вршењу ванредне унутрашње контроле контролор се руководи садржином налога, односно утврђеним предметом контроле и нема овлашћење да проширује предмет контроле, који је утврђен налогом.</p>
			<p class="Basic-Paragraph">Ако у току вршења ванредне унутрашње контроле контролор открије незаконитост, односно неправилности у раду контролисаног инспектора, која је изван границе дате налогом, дужан је да о томе одмах обавести руководиоца инспекције, који ће му дати упутство о начину даљег поступања, о чему контролор сачињава службену забелешку. </p>
			<p class="clan">Члан 9.</p>
			<p class="Basic-Paragraph">Контролисаном инспектору, односно његовом непосредном руководиоцу, благовремено се доставља обавештење о редовној унутрашњој контроли или о налогу за ванредну унутрашњу контролу, уз најаву времена вршења унутрашње контроле.</p>
			<p class="Basic-Paragraph">Обавештење из става 1. овог члана доставља се уручењем обавештења или налога лично или преко службеног и-маила, најмање пет радних дана пре започињања вршења унутрашње контроле.</p>
			<p class="Basic-Paragraph">Изузетно, са вршењем ванредне унутрашње контроле, у оправданим случајевима када је утврђивању чињеница неопходно приступити без одлагања, може се започети без претходног уручења налога или обавештења о датом налогу.</p>
			<p class="clan">Члан 10.</p>
			<p class="Basic-Paragraph">Вршењу унутрашње контроле присуствује контролисани инспектор. </p>
			<p class="Basic-Paragraph">Изузетно, у вршењу унутрашње контроле, уз сагласност контролора, може присуствовати и непосредни руководилац контролисаног инспектора, као и други државни службеници запослени у организационој јединици у којој је контролисани инспектор радно ангажован. </p>
			<p class="clan">Члан 11.</p>
			<p class="Basic-Paragraph">Приликом вршења унутрашње контроле контролор, из приложених управних предмета о инспекцијском надзору, евиденција, као и других докумената, може да проверава:</p>
			<p class="Basic-Paragraph">1) законитост поступања у управним предметима и радњама у вршењу канцеларијског и теренског инспекцијског надзора;</p>
			<p class="Basic-Paragraph">2) поштовање прописаних упутстава, односно процедура; </p>
			<p class="Basic-Paragraph">3) поштовање одредби из канцеларијског пословања.</p>
			<p class="clan">Члан 12.</p>
			<p class="Basic-Paragraph">Контролисани инспектор, односно његов непосредни руководилац је у обавези да контролору, поред управних предмета из вршења инспекцијског надзора, стави на располагање сву другу документацију, као што су радни циљеви, налози претпостављеног, план рада, извештај о раду, евиденције у вези вођења управног поступка.</p>
			<p class="Basic-Paragraph">У циљу сагледавања и утврђивања свих битних чињеница из предмета контроле, контролор може узети изјаву од контролисаног инспектора, његовог непосредног руководиоца, као и од државних службеника запослених у организационој јединици у којој је контролисани инспектор радно ангажован, а у оправданом случају и од других лица.</p>
			<p class="clan">Члан 13.</p>
			<p class="Basic-Paragraph">У току унутрашње контроле, контролор је дужан да контролисаном инспектору укаже на пропусте и недостатке у раду, затражи разлоге за такво поступање, пружи потребна објашњења, савете и информације, пренесе искуства и предузима друге мере и радње ради остварења законитог, правилног и адекватног инспекцијског надзора.</p>
			<p class="clan">Члан 14.</p>
			<p class="Basic-Paragraph">Контролор је у обавези да у року од пет радних дана од спроведене унутрашње контроле, сачини записник о спроведеној унутрашњој контроли. </p>
			<p class="Basic-Paragraph">Записник садржи:</p>
			<p class="Basic-Paragraph">1) назив органа; </p>
			<p class="Basic-Paragraph">2) предмет вршења унутрашње контроле;</p>
			<p class="Basic-Paragraph">3) облик и обим унутрашње контроле;</p>
			<p class="Basic-Paragraph">4) лично име контролора, контролисаног инспектора и других присутних лица;</p>
			<p class="Basic-Paragraph">5) навођење радњи које су предузете, њиховом току и садржини; </p>
			<p class="Basic-Paragraph">6) место, дан и час када се радња предузимала; </p>
			<p class="Basic-Paragraph">7) навођење управних предмета, евиденција и других докумената која су коришћена;</p>
			<p class="Basic-Paragraph">8) чињенично стање утврђено у контроли;</p>
			<p class="Basic-Paragraph">9) изјаве контролисаног инспектора;</p>
			<p class="Basic-Paragraph">10) изјаве других присутних лица;</p>
			<p class="Basic-Paragraph">11) време завршетка вршења унутрашње контроле;</p>
			<p class="Basic-Paragraph">12) потпис контролора.</p>
			<p class="Basic-Paragraph">Поред података из става 2. овог члана, записник обавезно садржи: </p>
			<p class="Basic-Paragraph">1) налаз чињеничног стања са описом утврђених незаконитости, неправилности и недостатака у раду;</p>
			<p class="Basic-Paragraph">2) предлог мера за отклањање утврђених незаконитости, неправилности и недостатака у раду;</p>
			<p class="Basic-Paragraph">3) обавезу контролисаног инспектора да о предузетим мерама за отклањање неправилности достави извештај у одређеном року.</p>
			<p class="Basic-Paragraph">Саставни део записника су и прилози уз записник, фотокопије докумената, исправа и других доказа, на основу којих је утврђено чињенично стање констатовано записником.</p>
			<p class="Basic-Paragraph">Записник се сачињава у четири истоветна примерка, од којих се по један примерак доставља контролисаном инспектору, његовом непосредном руководиоцу, руководиоцу инспекције и за архиву. </p>
			<p class="clan">Члан 15.</p>
			<p class="Basic-Paragraph">У зависности од утврђеног чињеничног стања о вршењу инспекцијског надзора и резултатима рада контролисаног инспектора, контролор може да предложи одређене мере за отклањање недостатака.</p>
			<p class="Basic-Paragraph">Контролор може да предложи једну или више мера:</p>
			<p class="Basic-Paragraph">1) отклањање недостатака у одређеном року; </p>
			<p class="Basic-Paragraph">2) додатну обуку контролисаног инспектора, са предлогом начина обуке;</p>
			<p class="Basic-Paragraph">3) континуирану едукацију у одређеним областима надзора;</p>
			<p class="Basic-Paragraph">4) препоручи његовом непосредном руководиоцу да контролисани инспектор буде ангажован на мање сложеним пословима инспекцијског надзора у одређеном временском периоду;</p>
			<p class="Basic-Paragraph">5) препоручи да контролисани инспектор врши инспекцијски надзор заједно са другим инспектором у одређеном временском периоду;</p>
			<p class="Basic-Paragraph">6) као и друге мере које су усмерене на унапређење рада, отклањање&nbsp; неправилности у раду и спречавања понављања уочених пропуста.</p>
			<p class="Basic-Paragraph">Поступање по предложеној мери, односно акту надлежног лица којим се обезбеђује спровођење предложене мере, обавезује контролисаног инспектора. </p>
			<p class="clan">Члан 16.</p>
			<p class="Basic-Paragraph">Ако приликом вршења унутрашње контроле, контролор уочи такве незаконитости, односно неправилности, које чине повреду радне дужности, прекршај или кривично дело, дужан је да, поред предузимања радњи на које је овлашћен, о томе, без одлагања, ради даљег поступања, обавести руководиоца инспекције.</p>
			<p class="clan">Члан 17.</p>
			<p class="Basic-Paragraph">Унутрашња контрола израђује и доставља у писаној форми руководиоцу инспекције шестомесечни и годишњи извештај о раду унутрашње контроле, најкасније до 30. јуна односно 31. децембра текуће године. </p>
			<p class="Basic-Paragraph">Извештај о раду унутрашње контроле садржи: број редовних и ванредних контрола, број контролисаних инспектора, најчешће уочене недостатке, предложене мере за њихово отклањање и поступање по предложеним мерама.</p>
			<p class="Basic-Paragraph">Руководилац инспекције доставља шестомесечни и годишњи извештај о раду унутрашње контроле министру надлежном за послове здравља и Координационој комисији, најмање два пута годишње, као и на њихов захтев.</p>
			<p class="clan">Члан 18.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. јануара 2019. године.</p>
			<p class="potpis">Брoj 110-00-00057/2018-10</p>
			<p class="potpis">У Бeoгрaду, 21. новембра 2018. године</p>
			<p class="potpis">Mинистaр, </p>
			<p class="potpis">асс. др <span class="bold">Златибор Лончар, </span>с.р.</p>
	</div>


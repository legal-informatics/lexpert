


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p class="broj">&nbsp;</p>
				<p>На основу члана 51. став 7. Закона о јавним набавкама („Службени гласник РС”, бр. 124/12, 14/15 и 68/15), </p>
				<p>Управа за јавне набавке доноси</p>
				<p>&nbsp;</p>
				<p class="odluka-zakon">ПРАВИЛНИК</p>
				<p class="naslov">о форми плана јавних набавки и начину објављивања плана јавних набавки на Порталу јавних набавки</p>
				<p class="auto-style1">"Службени гласник РС", број 83 од 3. 
				октобра 2015.</p>
				<p class="naslov">&nbsp;</p>
				<p class="clan">Члан 1.</p>
				<p>Овим правилником ближе се уређује форма плана јавних набавки и начин објављивања плана јавних набавки на Порталу јавних набавки.</p>
				<p class="clan">Члан 2.</p>
				<p>План јавних набавки садржи следеће податке:</p>
				<p>1) <span class="italik">редни број јавне набавке </span>– свака јавна набавка евидентира се под посебном позицијом у плану јавних набавки;</p>
				<p>2) <span class="italik">предмет јавне набавке </span>– јасан опис предмета јавне набавке за коју се спроводи поступак, а може се унети и ознака из општег речника набавки;</p>
				<p>3) <span class="italik">процењену вредност јавне набавке </span>– укупна процењена вредност набавке без ПДВ-а, a може се навести и процењена вредност по партијама и годинама;</p>
				<p>4) <span class="italik">врсту поступка јавне набавке </span>– врста поступка из члана 31. Закона о јавним набавкама; </p>
				<p>5) <span class="italik">оквирни датум покретања поступка </span>– месец или прецизнији временски период у коме се планира покретање поступка јавне набавке; </p>
				<p>6) <span class="italik">оквирни датум закључења уговора </span>– месец или прецизнији временски период у коме се планира закључење уговора о јавној набавци; </p>
				<p>7) <span class="italik">оквирни рок трајања уговора </span>– месец или прецизнији временски период у коме се очекује извршење уговора о јавној набавци; </p>
				<p>8) <span class="italik">податак о централизованој јавној набавци </span>– наводи се уколико се набавка спроводи преко тела за централизоване јавне набавке;</p>
				<p>9) <span class="italik">друге податке и напомене</span> – наручилац може да наведе уколико су од значаја за процес планирања јавних набавки.</p>
				<p class="clan">Члан 3.</p>
				<p> План јавних набавки и измене и допуне плана јавних набавки, наручилац објављује електронским путем, на Порталу јавних набавки, у року од десет дана од дана доношења.</p>
				<p class="clan">Члан 4.</p>
				<p>Електронски формат за објављивање плана јавних набавки и измена и допуна плана јавних набавки саставни је део Портала јавних набавки.</p>
				<p class="clan">Члaн 5.</p>
				<p> Управа за јавне набавке на својој интернет страници објављује инструкције у вези са начином објављивања плана јавних набавки и измена и допуна плана јавних набавки. </p>
				<p class="clan">Члан 6.</p>
				<p>План јавних набавки и измене и допуне плана јавних набавки у папирном облику потписује овлашћено лице.</p>
				<p class="clan">Члан 7.</p>
				<p>Даном почетка примене овог правилника престаје да важи Правилник о форми и садржини плана набавки и извештаја о извршењу плана (,,Службени гласник РС”, број 29/13). </p>
				<p class="clan">Члан 8.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. јануара 2016. године.</p>
				<p class="potpis">Број 110-00-19/15</p>
				<p class="potpis">У Београду, 2. октобра 2015. године</p>
				<p class="potpis">Директор,</p>
				<p class="potpis">др <span class="bold">Предраг Јовановић,</span> с.р.</p>
	</div>


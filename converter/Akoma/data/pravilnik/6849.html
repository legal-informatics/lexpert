

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 21. став 4. Закона о биомедицински потпомогнутој оплодњи („Службени гласник РСˮ, бр. 40/17 и 113/17 – др. закон),</p>
			<p class="Basic-Paragraph">Министар здравља доноси</p>
			<p class="odluka-zakon">ПРАВИЛНИК</p>
			<p class="odluka-zakon">о ближим условима, критеријумима и начину избора, тестирања и процене даваоца репродуктивних ћелија и ембриона</p>
			<p class="centar">"Службени гласник РС", број 27 од 12. априла 2019.</p>
			<p class="clan">Члан 1.</p>
			<p class="Basic-Paragraph">Овим правилником прописују се услови, критеријуми и начин избора, тестирања и процене даваоца репродуктивних ћелија и ембриона.</p>
			<p class="clan">Члан 2.</p>
			<p class="Basic-Paragraph">Центар за биомедицински потпмогнуту оплодњу (у даљем тексту: Центар за БМПО), односно Банка репродуктивних ћелија, ткива и ембриона (у даљем тексту: Банка) дужна је пре избора и чувања репродуктивних ћелија, односно ембриона обавити све потребне прегледе и лабораторијске тестове кандидата за даваоца, односно оба партнера од чијих репродуктивних ћелија је створен ембрион, као преглед и тестови и њихових репродуктивних ћелија и ембриона. </p>
			<p class="Basic-Paragraph">Основни критеријум за избор репродуктивних ћелија и ембриона је да потенцијални давалац репродуктивних ћелија, односно оба партнера од чијих репродуктивних ћелија је створен ембрион, задовољава све критеријуме анамнестичких података и комплетног клиничког прегледа, укључујући и психолошку процену, о чему се подаци прикупљају путем упитника и разговора који води квалификован и стручно оспособљен здравствени радник и да: </p>
			<p class="Basic-Paragraph">1) је у оптималном репродуктивном животном добу (мушкарац до највише 40 година, а жена од 21 до 34 године);</p>
			<p class="Basic-Paragraph">2) је физички здрав, као и психички на основу психолошке процене;</p>
			<p class="Basic-Paragraph">3) не спада у ризичну групу наркомана;</p>
			<p class="Basic-Paragraph">4) нема аналне односе и перианалне кондиломе;</p>
			<p class="Basic-Paragraph">5) нема трагова убода игала на кожи;</p>
			<p class="Basic-Paragraph">6) у последњих 12 месеци није обављао тетоважу или пирсинг и да физичким прегледом није нађена лимфаденопатија;</p>
			<p class="Basic-Paragraph">7) нема жутицу из нејасних разлога или хепатомегалију;</p>
			<p class="Basic-Paragraph">8) не конзумира алкохол и да не пуши;</p>
			<p class="Basic-Paragraph">9) има нормалан налаз спермограма према критеријумима Светске здравствене организације, односно да је oчувана оваријална резерва код жена; </p>
			<p class="Basic-Paragraph">10) је телесне тежине и висине која битно не одступа од просечних вредности за годиште, пол и расу којој припада.</p>
			<p class="clan">Члан 3.</p>
			<p class="Basic-Paragraph">Потенцијални давалац из члана 2. овог правилника мора да обави анализе крвно-групне припадности у AБO и Rh систему, биохемијске анализе, као и друге лабораторијскe тестове којима се искључују вирусне и бактеријске болести и то: ХИВ инфекција, симптоматски или асимптоматски облик Б и Ц хепатитиса, ХТЛВ-I, II, III, ЦМВ инфекција, сифилис, гонореја, инфекције хламидије, микоплазме или уреаплазме, хемофилија и други поремећаји коагулације, скрининг на цистичну фиброзу, а у односу на историју болести, анамнезу и на генетску процену и одређене тропске болести. </p>
			<p class="clan">Члан 4.</p>
			<p class="Basic-Paragraph">Приликом избора даваоца репродуктивних ћелија односно, ембриона, не узима се у обзир кандидат за потенцијалног даваоца који је:</p>
			<p class="Basic-Paragraph">1) примио инјекције (интрамускуларне, интравенозне и субкутане) из немедицинских разлога у последњих пет година;</p>
			<p class="Basic-Paragraph">2) имао сексуалне односе у замену за новац или дрогу у последњих пет година;</p>
			<p class="Basic-Paragraph">3) имао сексуалне односе или у блиском контакту у последњих 12 месеци са лицима која спадају у ризичне групе, са лицима која имају ХИВ инфекцију, симпоматски или асипмтоматски облик Б и Ц хепатитиса или неку другу хроничну вирусну инфекцију, као што су ХТЛВ – I, II, III или ЦМВ инфекцију или неку тропску болест (маларија, трипанозомијаза итд.);</p>
			<p class="Basic-Paragraph">4) био у притвору или затвору дуже од 72 сата у последњих 12 месеци;</p>
			<p class="Basic-Paragraph">5) у последњих 12 месеци био/ла подвргнут/а пирсингу или тетоважи;</p>
			<p class="Basic-Paragraph">6) терапијски третиран/а у последњих 12 месеци због сифилиса, гонореје, хламидије, микоплазме или уреаплазме; </p>
			<p class="Basic-Paragraph">7) власник здравствене установе, лекар који изводи поступак биoмедицински потпомогнутог оплођења (у даљем тексту: БМПО), ембриолог или други запослени у здравственој установи у којој се обавља поступак БМПО.</p>
			<p class="Basic-Paragraph">Поред разлога из става 1. овог члана, давалац репродуктивних ћелија, односно ембриона не може бити лице:</p>
			<p class="Basic-Paragraph">1) које има дијагнозу деменције или било којег другог дегенеративног или демијелинизирајућег обољења централног нервног система (ЦНС) или неког другог неуролошког обољења нејасне етиологије;</p>
			<p class="Basic-Paragraph">2) код кога је физичким прегледом нађено постојање лимфаденопатије, гениталних улцеративних лезија, шанкроида, херпес симплекса или уретралног исцедка;</p>
			<p class="Basic-Paragraph">3) са анамнезом хомосексуалних односа у последњих пет година;</p>
			<p class="Basic-Paragraph">4) са хемофилијом и другим сличним поремећајима коагулације, а добио хумане деривате концентрисаних фактора коагулације у претходних пет година;</p>
			<p class="Basic-Paragraph">5) коме су трансплантиране ћелије, односно ткива или орган и који је у терапијске сврхе примио неки други хумани материјал (трансфузија).</p>
			<p class="clan">Члан 5.</p>
			<p class="Basic-Paragraph">Избор репродуктивних ћелија, односно ембриона врше стручна лица у Центру за БМПО, односно Банци, а преглед и лабораторијско тестирање давалаца, као и њихових репродуктивних ћелија обавља се у здравственим установама и овлашћеним лабораторијама из Плана мреже  здравствених установа Републике Србије.</p>
			<p class="Basic-Paragraph">Ретестирање даваоца  врши се након шест месеци.</p>
			<p class="clan">Члан 6.</p>
			<p class="Basic-Paragraph">Центар за БМПО односно Банка, успостављају систем евиденције о резултатима процене и тестирања кандидата за даваоца. </p>
			<p class="Basic-Paragraph">Сваки налаз који одступа од референтног (нормална вредност) саопштава се кандидату за даваоца на прикладан и јасан начин у складу са законом.  </p>
			<p class="clan">Члан 7.</p>
			<p class="Basic-Paragraph">Даном ступања на снагу овог правилника престаје да важи Правилник о критеријумима за избор и лабораторијско тестирање репродуктивних ћелија („Службени гласник РСˮ, број 41/13).</p>
			<p class="clan">Члан 8.</p>
			<p class="Basic-Paragraph">Овај&nbsp;правилник&nbsp;ступа&nbsp;на&nbsp;снагу осмог дана од дана објављивања у „Службеном гласнику Републике Србијеˮ.</p>
			<p class="potpis">Број 110-00-149/2019-21</p>
			<p class="potpis">У Београду, 25. марта 2019. године</p>
			<p class="potpis">Министар,</p>
			<p class="potpis">асс. др <span class="bold">Златибор Лончар,</span> с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 6. став 1. Закона о техничким захтевима за производе и оцењивању усаглашености („Службени гласник РС”, број 36/09), 
	</p>
	<p>Министар животне средине, рударства и просторног планирања, доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="line-height: 150%; margin-top: 0">о техничким и другим захтевима за пластичне кесе са адитивом за оксидациону разградњу и биоразградњу, о оцењивању усаглашености и условима које мора да испуни именовано тело</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 3 од 18. јануара 
	2012.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">Члан 1.</p>
	<p>Овим правилником прописују се технички и други захтеви који се oдносе на пластичне полиетиленске кесе тзв. трегер кесе (у даљем тексту: пластичне кесе) са адитивом за оксидациону разградњу и биоразградњу које су намењене за пуњење на месту продаје, оцењивање усаглашености и услови које мора да испуни именовано тело.</p>
	<p class="clan">Члан 2.</p>
	<p>Захтеви из члана 1. овог правилника морају да се испуне када се пластичне кесе коначно одлажу као амбалажни отпад или неконтролисано одлажу као смеће у животну средину.</p>
	<p class="clan">Члан 3.</p>
	<p>Пластичне кесе су амбалажа израђенa од пластичног материјала (амбалажног материјала) коме је у току производње додат адитив за оксидациону разградњу и биоразградњу. 
	</p>
	<p>За производњу пластичних кеса користе се различите врсте адитива из става 1. овог члана, као и рецептуре испоручиоца адитива у погледу коришћења прописаног масеног процента адитива за одређену дебљину кеса. 
	</p>
	<p class="clan">Члан 4.</p>
	<p>Пластичне кесе, односно пластични материјал од кога су израђене кесе, морају да, осим захтева утврђених законом којим се уређују технички захтеви за производе и оцењивање усаглашености (у даљем тексту: Закон) и посебним прописима донетим на основу закона, испуњавају захтеве следећих српских стандарда:</p>
	<p>1) SRPS ISO 14021:2004, Ознаке и декларације о заштити животне средине – Самодекларишуће тврдње о заштити животне средине (означавање о заштити животне средине типа II);</p>
	<p>2) SRPS G.Z2.011:2011, Стандардно упутство за испитивање пластичних материјала који се разграђују у животној средини комбинацијом оксидације и биоразградње – Процедура 1;</p>
	<p>3) SRPS G.S2.520:2011, Стандардна пракса излагања фоторазградивих пластичних материјала флуоресцентном УВ зрачењу; 
	</p>
	<p>4) SRPS G.S1.511:2011, Стандардна пракса одређивања структурних карактеристика полиолефина и полиолефинских кополимера инфрацрвеном спектрофотометријом (FTIR); 
	</p>
	<p>5) SRPS G.S2.519:2011, Стандардна пракса за рад апарата са флуоресцентним светлом за излагање неметалних материјала УВ зрачењу;</p>
	<p>6) SRPS G.S2.737:2011, Стандардна метода испитивања затезних својстава пластичних фолија; 
	</p>
	<p>7) SRPS G.S2.521:2011, Стандардна метода испитивања масеног протока растопа термопластичних материјала помоћу екструзионог пластометра;</p>
	<p>8) SRPS G.Z2.010:2011, Стандардна пракса за одређивање завршне тачке разградње разградивих полиетиленских и полипропиленских материјала испитивањем затезања; 
	</p>
	<p>9) SRPS G.S2.664:2011, Стандардна пракса излагања неметалних материјала у уређају за убрзано старење са лабораторијским светлосним изворима.</p>
	<p class="clan">Члан 5.</p>
	<p>Пластичне кесе морају да се декларишу као биоразградиве према стандарду SRPS ISO 14021, самодекларишућoм тврдњом о заштити животне средине која је одштампана на пластичној кеси. 
	</p>
	<p>Самодекларишућа тврдња о биоразградивости мора да буде изречена у конкретној форми и проверљива.</p>
	<p>Приликом стављања пластичних кеса у промет или употребу обезбеђује се декларација о усаглашености пластичних кеса са техничким захтевима прописаним овим правилником и Законом. 
	</p>
	<p class="clan">Члан 6.</p>
	<p>Оцењивање усаглашености о испуњавању критеријума оксидационе разградње у складу са стандардима из члана 4. став 1. тач. 2) до 8) овог правилника спроводи именовано тело за оцењивање усаглашености за потребе произвођача или његовог заступника, као и увозника на сваких 12 месеци и издаје сертификат о усаглашености, у складу са Законом. 
	</p>
	<p class="clan">Члан 7.</p>
	<p>Именовано тело, у складу са Законом, мора да испуни захтеве у погледу:</p>
	<p>1) стручне оспособљености запослених и других ангажованих лица за вршење испитивања механичких, хемијских и осталих својстава пластичних кеса, односно пластичних материјала од којих су кесе израђене методама прописаним у стандардима из члана 4. став 1. тач. 2) до 8) овог правилника, и то: један доктор техничких наука, три инжeњера технологије и два техничара;</p>
	<p>2) поседовања опреме за вршење испитивања у складу са стандардима из члана 4. став 1. тач. 2) до 8) овог правилника и то:</p>
	<p>– апарат за одређивање масеног протока растопа термопласта (МФР);</p>
	<p>– опрему за одређивање затезних својстава;</p>
	<p>– комору за убрзано старење материјала под вештачким условима;</p>
	<p>– Fourier Transform инфрацрвени спектрофотометар – FTIR спектрофотометар;</p>
	<p>3) независности и непристрасности у односу на лица повезана са производом који је предмет оцењивања усаглашености;</p>
	<p>4) поступања са приговорима на његов рад и донете одлуке;</p>
	<p>5) чувања пословне тајне;</p>
	<p>6) осигурања од одговорности за штету.</p>
	<p class="clan">Члан 8.</p>
	<p>Пластична кеса означава се са:</p>
	<p>1) ознаком да је кеса биоразградива и називом адитива за биоразградњу који је коришћен;</p>
	<p>2) месецом и годином производње.</p>
	<p class="clan">Члан 9.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">Број 110-00-00129/2011-05</p>
	<p class="potpis" style="line-height: 150%; margin-top: 0">У Београду, 30. децембра 2011. године</p>
	<p class="potpis" style="line-height: 150%; margin-top: 0">Министар,</p>
	<p class="potpis" style="line-height: 150%; margin-top: 0">др 
	<span class="bold">Оливер Дулић, </span>с.р.</p>


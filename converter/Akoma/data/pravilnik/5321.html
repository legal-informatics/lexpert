


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
a {
	color: #008000;
}
	</style>


	<div class="story">
				<p>На основу члана 60. ст. 15. и 16. Закона о шумама („Службени гласник РС”, бр. 30/10, 93/12 и 89/15),</p>
				<p>Министар пољопривреде и заштите животне средине доноси</p>
				<p class="centar">&nbsp;</p>
				<p class="naslov">ПРАВИЛНИК</p>
				<p class="naslov">о облику и садржини шумског жига, обрасцу пропратнице, односно отпремнице, условима и начину жигосања посеченог дрвета, начину вођења евиденције и начину жигосања, односно обележавања четинарских стабала намењених за новогодишње и друге празнике</p>
				<p class="centar">"Службени гласник РС", број 93 од 18. новембра 
				2016.</p>
				<p class="centar">&nbsp;</p>
				<p class="clan">I. УВОДНЕ ОДРЕДБЕ</p>
				<p class="clan">Члан 1.</p>
				<p>Овим правилником ближе се прописује облик и садржина шумског жига, образац пропратнице, односно отпремнице која прати дрво у промету, услови и начин жигосања посеченог дрвета, начин вођења евиденције и начин жигосања, односно обележавања, као и изглед и садржина пропратнице, односно отпремнице четинарских стабала намењених за новогодишње и друге празнике.</p>
				<p class="clan">Члан 2.</p>
				<p>Под посеченим дрветом, у смислу овог правилника, сматрају се дрвни производи у шумарству настали сечом дрвећа у шуми или шумског дрвећа ван шуме.</p>
				<p>Под прометом се сматра куповина, продаја, поклањање, складиштење и превоз посеченог дрвета средствима намењеним за транспорт.</p>
				<p>Прометом се не сматра привлачење, изношење или извожење дрвета од места сече до камионског пута.</p>
				<p class="clan">II. ОБЛИК И САДРЖИНА ШУМСКОГ ЖИГА</p>
				<p class="clan">Члан 3.</p>
				<p>Жигосање посеченог дрвета врши се шумским жигом пре стављања у промет, у складу са овим правилником.</p>
				<p class="clan">Члан 4.</p>
				<p>Шумски жиг за жигосање посеченог дрвета из шума у државној својини и за жигосање одузетих дрвних производа који се продају јавном лицитацијом има облик елипсе величине дуже осе 30 mm и краће осе 24 mm, чија је ивица извијугана. У елипси шумског жига уписују се велика слова: „ДШС” и редни број жига.</p>
				<p>Шумски жиг за жигосање посеченог дрвета из шума сопственика и посеченог дрвета шумског дрвећа које потиче ван шуме има облик правоугаоника величине 30х24 mm чија је ивица равна. У правоугаоник шумског жига уписују се велика слова: „ПШС” и редни број жига.</p>
				<p>Отисак шумског жига за посечено дрво из шума у државној својини и за одузете дрвне производе који се продају јавном лицитацијом је црне боје, a из шума сопственика и за дрво од шумског дрвећа које потиче са површине која се не сматра шумом је зелене боје и исти мора бити потпун и јасно видљиве садржине.</p>
				<p class="clan">III. ОБРАЗАЦ ПРОПРАТНИЦЕ, ОДНОСНО ОТПРЕМНИЦЕ КОЈА ПРАТИ ДРВО У ПРОМЕТУ</p>
				<p class="clan">Члан 5.</p>
				<p>Пропратница, односно отпремница, издају се у писаној форми на прописаним обрасцима или у електронској форми, у најмање два примерка.</p>
				<p class="clan">Члан 6.</p>
				<p>За посечено дрво из шуме за коју се доноси програм газдовања шумама, односно за посечено дрво од шумског дрвећа са површина које се не сматрају шумом издаје се пропратница.</p>
				<p>За обло дрво издаје се пропратница за обло дрво на Обрасцу 1, који је одштампан уз овај правилник и чини његов саставни део.</p>
				<p>За просторно дрво, као и за остaле дрвне производe који се због димензија не могу жигосати шумским жигом (сечка, иверје и сл), издаје се пропратница за просторно дрво на Обрасцу 2, који је одштампан уз овај правилник и чини његов саставни део.</p>
				<p class="clan">Члан 7.</p>
				<p>За посечено дрво које потиче из шуме којом се газдује у складу са основом, из неуређених државних шума и за одузете дрвне производе који се продају јавном лицитацијом, издаје се отпремница.</p>
				<p>За обло дрво издаје се отпремница за обло дрво на Обрасцу 3, који је одштампан уз овај правилник и чини његов саставни део.</p>
				<p>За просторно дрво, као и за остaле дрвне производe који се због димензија не могу жигосати шумским жигом (сечка, иверје и сл), издаје се отпремница за просторно дрво на Обрасцу 4, који је одштампан уз овај правилник и чини његов саставни део.</p>
				<p class="clan">Члан 8.</p>
				<p>Пропратница, односно отпремница може да се изда и у електронској форми уколико садржи све прописане податке у складу са овим правилником.</p>
				<p class="clan">IV. УСЛОВИ И НАЧИН ЖИГОСАЊА ПОСЕЧЕНОГ ДРВЕТА</p>
				<p class="clan">Члан 9.</p>
				<p>Жигосање посеченог дрвета врши се на месту сече или израде дрвних сортимената, након премера, класирања, обројчавања (осим просторног дрвета), обрачуна и евидентирања.</p>
				<p class="clan">Члан 10.</p>
				<p>Жигосање посеченог дрвета врши се утискивањем шумског жига и то код:</p>
				<p>1) облог и тесаног дрвета изнад 25 cm средњег пречника, на оба попречна пресека сваког комада;</p>
				<p>2) облог и тесаног дрвета испод 25 cm средњег пречника, на једном попречном пресеку сваког комада;</p>
				<p>3) просторног дрвета, на једном попречном пресеку и то најмање 75% комада у сложају.</p>
				<p>Грaне и делови грaнa, као и остaли дрвни производи који се због димензија не могу жигосати шумским жигом (сечка, иверје и сл), aко се стaвљaју у промет не морaју бити жигосани.</p>
				<p class="clan">Члан 11.</p>
				<p>Жигосање посеченог дрвета у шумама сопственика – физичких лица и издавање пропратнице, врши се по захтеву сопственика – физичког лица у року од 15 дана од дана подношења захтева, уколико су испуњени услови прописани законом којим се уређују шуме и извршена уплата накнаде за коришћење шума.</p>
				<p class="clan">V. НАЧИН ВОЂЕЊА ЕВИДЕНЦИЈЕ</p>
				<p class="clan">Члан 12.</p>
				<p>Лице које ставља дрво у промет, осим физичког лица које ставља у промет дрво за сопствене потребе, као и правно лице коме је министарство надлежно за послове шумарства доделило број шумског жига за жигосање посеченог дрвета (у даљем тексту: жиг) воде евиденцију у складу са овим правилником.</p>
				<p class="clan">Члан 13.</p>
				<p>Евиденција о дрвету стављеном у промет води се у писаном или електронском облику.</p>
				<p>Евиденција у писаном облику мора бити заведена, са обројчаним листовима и оверена од стране овлашћеног лица.</p>
				<p>Евиденција у електронском облику води се тако да на захтев овлашћеног лица за контролу може да се одштампа или прикаже на екрану.</p>
				<p class="clan">Члан 14.</p>
				<p>Лице које ставља дрво у промет, осим физичког лица које ставља у промет дрво за сопствене потребе води евиденцију о: примљеном, утрошеном и продатом, односно испорученом дрвету и стању залиха; броју пропратнице /отпремнице, односно исправи која прати робу у превозу у складу са прописима који уређују промет робе по којој је дрво стављено у промет; називу и седишту добављача/испоручиоца и примаоца дрвета; ознаци и броју жига којим је дрво жигосано, врсти и количини дрвета по сортиментима; месту и датуму пријема/испоруке дрвета. </p>
				<p>Правно лице коме је министарство надлежно за послове шумарства доделило број жига води евиденцију о: редном броју жига, отиску жига, садржају жига, датуму задужења жига, имену, презимену и потпису лица које је примило жиг, имену, презимену и потпису лица које је издало жиг, датуму враћања жига, имену, презимену и потпису лица коме је жиг враћен и напомени.</p>
				<p class="clan">Члан 15.</p>
				<p>Евидентирање дрвета стављеног у промет врши се одмах по извршеном промету, а најкасније у року од пет радних дана.</p>
				<p class="clan">VI. НАЧИН ЖИГОСАЊА, ОДНОСНО ОБЕЛЕЖАВАЊА <br>ЧЕТИНАРСКИХ СТАБАЛА НАМЕЊЕНИХ <br>ЗА НОВОГОДИШЊЕ И ДРУГЕ ПРАЗНИКЕ И ИЗГЛЕД <br>И САДРЖИНА ПРОПРАТНИЦЕ, ОДНОСНО ОТПРЕМНИЦЕ</p>
				<p class="clan">Члан 16.</p>
				<p>Жигосање, односно обележавање сечених четинарских стабала и врхова четинарских стабала намењених за новогодишње и друге празнике и издавање пропратнице, односно отпремнице врши се пре стављања у промет на начин прописан овим правилником.</p>
				<p class="clan">Члан 17.</p>
				<p>Сечена четинарска стабла и врхови четинарских стабала намењени за новогодишње и друге празнике (у даљем тексту: четинарска стабла) обележавају се производним листом.</p>
				<p>Производни лист садржи следеће податке: назив произвођача четинарског стабла; место сече; број којим је четинарско стабло обројчено; број и датум издате пропратнице, односно отпремнице; отисак жига.</p>
				<p>Производни лист из става 1. овог члана израђује се од одговарајућег материјала отпорног на влагу.</p>
				<p>Производни лист се прикладно и чврсто везује за свако четинарско стабло, изнад првих грана где је одсечено.</p>
				<p class="clan">Члан 18.</p>
				<p>Жигосање четинарских стабала из члана 16. овог правилника врши се утискивањем жига на одређеном делу производног листа. </p>
				<p class="clan">Члан 19.</p>
				<p>За четинарска стабла из члана 16. овог правилника издаје се пропратница, односно отпремница за обло дрво на Обрасцу 1 и Обрасцу 3, у којима се попуњавају сви подаци, осим података о средњем пречнику и запремини по класама.</p>
				<p class="clan">Члан 20.</p>
				<p>Даном ступања на снагу овог правилника престаје да важи Правилник о начину жигосања, односно обележавања четинарских стабала намењених за новогодишње и друге празнике („Службени гласник РС”, бр. 46/92 и 56/92 – исправка) и Правилник о облику и садржини шумског жига, обрасцу пропратнице, односно отпремнице, условима, начину и року жигосања посеченог дрвета („Службени гласник РС”, бр. 95/92 и 54/00), осим одредаба чл. 4–6.</p>
				<p class="clan">Члан 21.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”, осим одредаба чл. 5–8. и чл. 12–15. које се примењују од 15. јануара 2017. године.</p>
				<p class="potpis">Број 110-00-179/2016-09</p>
				<p class="potpis">У Београду, 3. новембра 2016. године</p>
				<p class="potpis">Министар,</p>
				<p class="potpis"><span class="bold">Бранислав Недимовић,</span> с.р.</p>
				<p class="akt">&nbsp;</p>
				<p class="potpis"> <span text-align="right">
				<strong>Прилози</strong></span></p>
				<p> Образац 1 -
				<a href="http://www.pravno-informacioni-sistem.rs/SlGlasnikPortal/prilozi/p1.html&amp;doctype=reg&amp;abc=cba&amp;eli=true&amp;eliActId=418696&amp;regactid=418696" target="_blank">Пропратница (за обло 
				дрво)</a></p>
				<p>Образац 2 - <a href="http://www.pravno-informacioni-sistem.rs/SlGlasnikPortal/prilozi/p2.html&amp;doctype=reg&amp;abc=cba&amp;eli=true&amp;eliActId=418696&amp;regactid=418696" target="_blank">
				Пропратница (за просторно дрво)</a></p>
				<p>Образац 3 - <a href="http://www.pravno-informacioni-sistem.rs/SlGlasnikPortal/prilozi/p3.html&amp;doctype=reg&amp;abc=cba&amp;eli=true&amp;eliActId=418696&amp;regactid=418696" target="_blank">
				Отпремница (за обло дрво)</a></p>
				<p>Образац 4 - <a href="http://www.pravno-informacioni-sistem.rs/SlGlasnikPortal/prilozi/p4.html&amp;doctype=reg&amp;abc=cba&amp;eli=true&amp;eliActId=418696&amp;regactid=418696" target="_blank">
				Отпремница (за просторно дрво)</a></p>
				<p>&nbsp;</p>
	</div>


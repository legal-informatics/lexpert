


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
	margin-top: 0;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 37. став 1. Закона о извозу и увозу наоружања и војне опреме („Службени гласник РС”, број 107/14),</p>
				<p>Министар финансија доноси</p>
				<p>&nbsp;</p>
				<p class="odluka-zakon" style="margin-top: 0">ПРАВИЛНИК</p>
				<p class="naslov" style="margin-top: 0">о обавезама царинских органа у поступку извоза, увоза и транзита наоружања и војне опреме</p>
				<p class="auto-style1">&nbsp;"Службени гласник РС", број 32 од 3. 
				априла 2015.</p>
				<p class="naslov" style="margin-top: 0">&nbsp;</p>
				<p class="clan">Члан 1.</p>
				<p>Овим правилником прописују се обавезе царинских органа у поступку контроле извоза, увоза и транзита наоружања и војне опреме.</p>
				<p class="clan">Члан 2.</p>
				<p>Царински органи, приликом провере декларације за стављање наоружања и војне опреме у одговарајући царински поступак, дужни су да утврде да ли је уз декларацију приложена дозвола из члана 12. Закона о извозу и увозу наоружања и војне опреме и да ли подаци из дозволе за извоз или увоз наоружања и војне опреме одговарају подацима из декларације и стварном стању робе.</p>
				<p class="clan">Члан 3.</p>
				<p>Царински органи, приликом провере декларације за поступак транзита наоружања и војне опреме, дужни су да утврде да ли је уз декларацију приложено одобрење из члана 31. Закона о извозу и увозу наоружања и војне опреме.</p>
				<p class="clan">Члан 4.</p>
				<p>Царински органи ће прeкинути царински поступак робе намењене извозу, односно увозу и привремено задржати наоружање и војну опрему ако утврде:</p>
				<p>1) да уз декларацију није приложена одговарајућа дозвола;</p>
				<p>2) да подаци наведени у декларацији не одговарају подацима наведеним у дозволи;</p>
				<p>3) да стварно стање робе не одговара подацима наведеним у дозволи.</p>
				<p>О прекиду царинског поступка и привременом задржавању робе царински орган је дужан да одмах обавести надлежно министарство уз навођење разлога због којих је то учињено.</p>
				<p class="clan">Члан 5.</p>
				<p>Ако се врши извоз, односно увоз одобрених количина наоружања и војне опреме, овлашћени царински службеник на оригиналу дозволе за извоз, односно увоз наоружања и војне опреме попуњава рубрике 23 до 27 на следећи начин, и то: </p>
				<p>у рубрику 23 уписује количину робе која се извози/увози, </p>
				<p>у рубрику 24, у делу 1 уписује количину и јединицу мере робе која је још на располагању, а у делу 2 количину која се издаје (отписује) том приликом,</p>
				<p>у рубрику 25 уписује словима издату количину, односно износ из рубрике 24, дела 2,</p>
				<p>у рубрику 26 уписује број декларације и датум њеног прихватања,</p>
				<p>у рубрику 27 уписује свој идентификациони број, датум и отисак службеног печата царинске испоставе.</p>
				<p class="clan">Члан 6.</p>
				<p>Контролу извоза, увоза и транзита наоружања и војне опреме у смислу члана 33. Закона о извозу и увозу наоружања и војне опреме царински органи врше на начин прописан царинским прописима.</p>
				<p class="clan">Члан 7.</p>
				<p>Даном ступања на снагу овог правилника, престаје да важи Правилник о обавезама царинских органа у спољној трговини наоружањем, војном опремом и робом двоструке намене („Службени гласник РС”, број 67/05).</p>
				<p class="clan">Члан 8.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 110-00-00090/2015-17</p>
				<p class="auto-style2">У Београду, 1. априла 2015. године</p>
				<p class="auto-style2">Министар,</p>
				<p class="auto-style2">др <span class="bold">Душан Вујовић,</span> с.р.</p>
	</div>


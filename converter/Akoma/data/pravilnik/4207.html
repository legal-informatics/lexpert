


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p>&nbsp; &nbsp;</p>
				<p>На основу члана 54. став 4. Закона о транспорту опасног терета („Службени гласник РС”, број 88/10),</p>
				<p>Министар грађевинарства, саобраћаја и инфраструктуре доноси</p>
				<p class="odluka-zakon">&nbsp;</p>
				<p class="odluka-zakon">ПРАВИЛНИК</p>
				<p class="naslov">о садржини интерног плана за хитне интервенције у ранжирним станицама</p>
				<p class="auto-style1">"Службени гласник РС", број 83 од 3. октобра 
				2015.</p>
				<p class="naslov">&nbsp;</p>
				<p class="bold">Предмет уређивања</p>
				<p class="clan">Члан 1.</p>
				<p>Овим правилником прописује се садржина интерног плана за хитне интервенције у ранжирним станицама (у даљем тексту: интерни план).</p>
				<p class="bold">Садржина интерног плана</p>
				<p class="clan">Члан 2.</p>
				<p>Интерни план садржи податке о:</p>
				<p>1) носиоцима одговорности – Део I;</p>
				<p>2) управљању ризиком – Део II;</p>
				<p>3) хитним интервенцијама у ванредним догађајима – Део III;</p>
				<p>4) анализи и корекцији интерног плана – Део IV;</p>
				<p>5) документацији – Део V.</p>
				<p>Садржину интерног плана из става 1. тач. 1)–5) овог члана управљач железничке инфраструктуре израђује у писменом облику према техничко-технолошким карактеристикама ранжирне станице и могућим узроцима настанка ванредног догађаја (референтни сценарио) услед техничко-технолoшких аспеката железничког саобраћаја, као и према врсти и количини опасног терета на годишњем нивоу.</p>
				<p>Интерни план за хитне интервенције се усклађује са планом заштите и спасавања у ванредним ситуацијама органа државне управе, аутономних покрајина, јединица локалне самоуправе, привредних друштава, других правних лица и организација.</p>
				<p class="bold">Део I<br>Носиоци одговорности</p>
				<p class="clan">Члан 3.</p>
				<p>Интерни план садржи податке о носиоцима одговорности.</p>
				<p>Носиоци одговорности у смислу овог правилника су:</p>
				<p>1) републички органи, покрајински органи, као и органи јединица локалне самоуправе;</p>
				<p>2) специјализоване јединице за хитне интервенције на отклањању последица ванредног догађаја: ватрогасне јединице, јединице цивилне заштите, јединице хитне помоћи;</p>
				<p>3) учесници у транспорту опасног терета у железничком саобраћају: управљач железничке инфраструктуре и железнички превозник.</p>
				<p>За све носиоце одговорности наведене у ставу 2. овог члана у интерном плану наводе се следећи подаци: име и презиме, функција, телефонски број, опис могућег ванредног догађаја и временски рок за обавештавање.</p>
				<p>Интерни план садржи податке о запосленима са навођењем одговорности према радном месту запосленог.</p>
				<p>Поред података о носиоцима одговорности из става 1. тач. 1)–3) овог правилника, у зависности од процене последица ванредног догађаја, интерни план садржи и податке о главном носиоцу одговорности за отклањање последица ванредног догађаја.</p>
				<p class="bold">Део II<br>Управљање ризиком</p>
				<p class="clan">Члан 4.</p>
				<p>Интерни план садржи податке о управљању ризиком, и то:</p>
				<p>1) идентификацију ризика на подручју ранжирне станице;</p>
				<p>2) превентивне мере;</p>
				<p>3) одговорна лица – запослени на железници;</p>
				<p>4) опрему;</p>
				<p>5) мере за заштиту животне средине.</p>
				<p class="bold">Идентификација ризика на подручју ранжирне станице</p>
				<p class="clan">Члан 5.</p>
				<p>Идентификација ризика на подручју ранжирне станице садржи податке о могућим узроцима ванредног догађаја који настају под утицајем техничко-технолошких аспеката железничког саобраћаја и карактеристика опасног терета са подацима о могућим ванредним догађајима као референтним сценаријима, и то:</p>
				<p>1) ризицима који потичу од техничко-технолошких аспеката железничког саобраћаја:</p>
				<p>(1) техничке карактеристике подручја ранжирне станице (објекти, стање инфраструктуре и сл.);</p>
				<p>(2) организација саобраћаја возова и маневарског рада, као и врсте маневарских кретања кола са опасним теретом;</p>
				<p>(3) улазне, излазне и пролазне вожње возова састављених од кола са опасним теретом;</p>
				<p>(4) бављење кола са опасним теретом на пријемно-отпремним, ранжирним или колосецима друге намене;</p>
				<p>2) ризицима који потичу од карактеристика опасног терета:</p>
				<p>(1) утврђивање опасног терета по количини која се превози;</p>
				<p>(2) редослед опасног терета по степену ризика по лица и животну средину;</p>
				<p>(3) начин паковања опасног терета;</p>
				<p>(4) подаци о ванредним догађајима;</p>
				<p>3) ризици који потичу од других лица:</p>
				<p>(1) услови приступа подручју ранжирне станице;</p>
				<p>(2) комуникација других лица са запосленим на ранжирној станици.</p>
				<p class="bold">Превентивне мере</p>
				<p class="clan">Члан 6.</p>
				<p>Превентивне мере интерног плана садрже податке о поступцима и процедурама у циљу смањења вероватноће настанка ванредног догађаја које се односе на:</p>
				<p>1) одржавање железничке инфраструктуре у складу са техничким захтевима;</p>
				<p>2) одржавање техничке исправности железничких возила;</p>
				<p>3) одржавање постојеће опреме и средстава за отклањање последица ванредног догађаја и њено обнављање (замена „старо за ново”);</p>
				<p>4) међусобну периодичну размену информација носилаца одговорности о организацији и расположивим капацитетима;</p>
				<p>5) редовно обнављање знања запослених о ризицима од опасних материја и предмета у железничком транспорту, обукe за новозапослене, као и у случају увођења нових опасних материја или промена са техничко-технолошког аспекта;</p>
				<p>6) израду сценарија према различитим ванредним догађајима (врста и количина опасних материја и предмета, брзина истицања опасних материја, експлозивно дејство, токсичност и сл.);</p>
				<p>7) годишње вежбе носилаца одговорности и запослених по различитим сценаријима ванредних догађаја предвиђених интерним планом;</p>
				<p>8) анализу резултата вежбе из тачке 7) овог става и припрему корекције интерног плана.</p>
				<p>За израду сценарија из става 1. тачка 6) овог члана, примењују се одговарајући подаци из плана заштите од пожара.</p>
				<p class="bold">Одговорна лица – запослени на железници</p>
				<p class="clan">Члан 7.</p>
				<p>Интерни план садржи податке о одговорним лицима, у складу са степеном одговорности запослених код управљача железничке инфраструктуре и железничких превозника, за реализацију предвиђених активности.</p>
				<p class="bold">Опрема</p>
				<p class="clan">Члан 8.</p>
				<p>Део интерног плана који се односи на опрему садржи податке о врсти и техничкој исправности опреме и приступу тој опреми, средствима за прву помоћ, опреми за гашење пожара, осталим средствима за брзо деловање и уређајима за комуникације, у случајевима у којима су ослобођене течне и чврсте материје у расутом стању класа 3, 4.1, 4.3, 8. и 9.</p>
				<p>Под опремом у смислу става 1. овог члана подразумева се:</p>
				<p>1) опрема и уређаји за спасавање и рашчишћавање;</p>
				<p>2) опрема за обавештавање о пожару и опрема за гашење пожара, у складу са планом заштите од пожара;</p>
				<p>3) опрема за манипулацију опасним теретом;</p>
				<p>4) остала опрема за спречавање последица ванредног догађаја као и за заштиту комуналних система (канализација, водовод, гасовод и електрична дистрибутивна мрежа).</p>
				<p class="bold">Заштита животне средине</p>
				<p class="clan">Члан 9.</p>
				<p>У погледу мера за заштиту животне средине интерни план садржи:</p>
				<p>1) процену ризика по животну средину (врсте и могуће начине загађења, критична подручја за која су потребне посебне мере заштите и сл.);</p>
				<p>2) мере за заштиту животне средине на основу процене ризика;</p>
				<p>3) усаглашавање мера за заштиту животне средине са службама, односно лицима надлежним за одређене области (заштита биља, заштита животиња и др.);</p>
				<p>4) мере за обезбеђивање, скупљање, одстрањивање, односно одлагање расутог или разливеног опасног терета у складу са законом којим се уређује управљање отпадом или мере да се тај терет на други начин учини безопасним, односно мере за спречавање даљег ширења загађења.</p>
				<p class="bold">Део III<br>Хитне интервенције код ванредних догађаја</p>
				<p class="clan">Члан 10.</p>
				<p>Интерни план садржи податке о хитним интервенцијама које се односе на:</p>
				<p>1) начин прикупљања информација од запослених који су на месту ванредног догађаја;</p>
				<p>2) преношење важних повратних информација за оне који се налазе у непосредном подручју ванредног догађаја;</p>
				<p>3) обавештавање надлежних оперативних служби;</p>
				<p>4) утврђивање мера за спасавање лица и пружање помоћи повређеним лицима и на сузбијању последица ванредног догађаја ради заштите животне средине и имовине;</p>
				<p>5) руковођење поступком отклањања последица ванредних догађаја;</p>
				<p>6) одређивање лица за обавештавање носиоца одговорности за отклањање последица ванредног догађаја;</p>
				<p>7) одређивање лица за обавештавање средстава јавног информисања;</p>
				<p>8) план евакуације и повратка на железничко подручје, заштиту евакуисаних подручја и поновно успостављање рада.</p>
				<p>Интерни план садржи податке о координисаном деловању управљача железничке инфраструктуре, железничких превозника и носиоца одговорности у случају ванредног догађаја на подручју ранжирне станице.</p>
				<p class="bold">Део IV<br>Анализа и корекција интерног плана</p>
				<p class="clan">Члан 11.</p>
				<p>У делу интерног плана који садржи анализу на основу практичног искуства у ситуацијама ванредних догађаја и резултата вежби из члана 6. став 1. тачка 8) овог правилника, управљач инфраструктуре утврђује адекватност и ефикасност појединих делова интерног плана који се по потреби мењају и допуњују.</p>
				<p class="bold">Део V<br>Документација</p>
				<p class="clan">Члан 12.</p>
				<p>Документација је део интерног плана која садржи:</p>
				<p>1) записнички материјал о узроцима ванредних догађаја;</p>
				<p>2) процедуре о токовима информација по степену одговорности, ризицима и одговору на ризик;</p>
				<p>3) податке о обучености и одржавању нивоа обучености по степену одговорности;</p>
				<p>4) податке о опреми;</p>
				<p>5) податке о свим носиоцима одговорности и њиховом обавештавању;</p>
				<p>6) задатке запослених на железници у активностима превентивног карактера према идентификованим ризицима и могућим сценаријима настанка ванредног догађаја;</p>
				<p>7) податке о анализи вежби.</p>
				<p class="bold">Ступање на снагу</p>
				<p class="clan">Члан 13.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 119-01-00049/2015-01</p>
				<p class="potpis">У Београду, 22. септембра 2015. године</p>
				<p class="potpis">Министар,</p>
				<p class="potpis">проф. др <span class="bold">Зорана Михајловић, </span>с.р.</p>
	</div>


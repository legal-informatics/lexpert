<meta http-equiv="content-type" content="text/html;charset=utf-8"><link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css"><div class="story">
<p class="broj"><span style="font-size: small;"><span style="font-family: Verdana;"><br>
</span></span></p>
<p><span style="font-size: small;"><span style="font-family: Verdana;">На основу члана 47. став 9. Закона о управљању отпадом („Службени гласник РС”, број 36/09), </span></span></p>
<p><span style="font-size: small;"><span style="font-family: Verdana;">Министар животне средине и просторног планирања доноси</span></span></p>
<p class="odluka-zakon"><span style="font-size: small;"><span style="font-family: Verdana;"><br>
</span></span></p>
<p class="odluka-zakon"><span style="font-size: small;"><span style="font-family: Verdana;">ПРАВИЛНИК</span></span></p>
<p class="naslov"><span style="font-size: small;"><span style="font-family: Verdana;">о начину и поступку управљања истрошеним батеријама и акумулаторима</span></span></p>
<p class="clan"><span style="font-size: small;"><span style="font-family: Verdana;">"Службени гласник РС", број 86 од 17. новембра 2010.<br>
</span></span></p>
<p class="clan"><span style="font-size: small;"><span style="font-family: Verdana;"><br>
</span></span></p>
<p class="clan"><span style="font-size: small;"><span style="font-family: Verdana;"><br>
</span></span></p>
<p class="clan"><span style="font-size: small;"><span style="font-family: Verdana;">I. УВОДНЕ ОДРЕДБЕ</span></span></p>
<p class="bold"><span style="font-size: small;"><span style="font-family: Verdana;">Предмет</span></span></p>
<p class="clan"><span style="font-size: small;"><span style="font-family: Verdana;">Члан 1.</span></span></p>
<p><span style="font-size: small;"><span style="font-family: Verdana;">Овим правилником ближе се прописује садржина и изглед ознака на батеријама, дугмастим батеријама и акумулаторима према садржају опасних материја, начин и поступак управљања истрошеним батеријама и акумулаторима, као и уређајима са уграђеним батеријама и акумулаторима. </span></span></p>
<p class="bold"><span style="font-size: small;"><span style="font-family: Verdana;">Циљ</span></span></p>
<p class="clan"><span style="font-size: small;"><span style="font-family: Verdana;">Члан 2.</span></span></p>
<p><span style="font-size: small;"><span style="font-family: Verdana;">Управљање истрошеним батеријама и акумулаторима врши се на начин којим се обезбеђују и осигуравају услови за:</span></span></p>
<p><span style="font-size: small;"><span style="font-family: Verdana;">1) спречавање и смањење штетног утицаја истрошених батерија и акумулатора на животну средину и здравље људи;</span></span></p>
<p><span style="font-size: small;"><span style="font-family: Verdana;">2) спречавање, забрану или ограничавање стављања на тржиште батерија и акумулатора који не испуњавају прописане захтеве;</span></span></p>
<p><span style="font-size: small;"><span style="font-family: Verdana;">3) развој и успостављање тржишта батерија и акумулатора који садрже мање количине опасних материја или које садрже мање загађујућих материја, а посебно живе, кадмијума и олова; </span></span></p>
<p><span style="font-size: small;"><span style="font-family: Verdana;">4) постизање високог нивоа сакупљања, третмана и рециклаже истрошених батерија и акумулатора;</span></span></p>
<p><span style="font-size: small;"><span style="font-family: Verdana;">5) подстицање нових технологија за третман и рециклажу, економски ефикасних метода рециклаже за све врсте батерија и акумулатора; </span></span></p>
<p><span style="font-size: small;"><span style="font-family: Verdana;">6) унапређивање стандарда заштите животне средине од стране произвођача, увозника, дистрибутера, трговца и крајњих корисника у току животног циклуса батерија и акумулатора, а посебно оператера постројења за третман или рециклажу истрошених батерија и акумулатора. </span></span></p>
<p class="bold"><span style="font-size: small;"><span style="font-family: Verdana;">Примена</span></span></p>
<p class="clan"><span style="font-size: small;"><span style="font-family: Verdana;">Члан 3.</span></span></p>
<p><span style="font-size: small;"><span style="font-family: Verdana;">Одредбе овог правилника односе се на све врсте батерија и акумулатора, без обзира на облик, величину, масу и материјале од којих су израђени, као и на датум њиховог стављања на тржиште Републике Србије. </span></span></p>
<p><span style="font-size: small;"><span style="font-family: Verdana;">Одредбе овог правилника не односе се на: </span></span></p>
<p><span style="font-size: small;"><span style="font-family: Verdana;">1) батерије и акумулаторе који се користе у опреми која има посебан значај за државну безбедност, опреми уграђеној у оружје, муницију и војну опрему, осим ако се ради о производима који се не користе искључиво у војне сврхе; </span></span></p>
<p><span style="font-size: small;"><span style="font-family: Verdana;">2) опрему пројектовану за упућивање у свемир.</span></span></p>
<p class="bold"><span style="font-size: small;"><span style="font-family: Verdana;">Значење израза</span></span></p>
<p class="clan"><span style="font-size: small;"><span style="font-family: Verdana;">Члан 4.</span></span></p>
<p><span style="font-size: small;"><span style="font-family: Verdana;">Поједини изрази употребљени у овом правилнику имају следеће значење:</span></span></p>
<p><span style="font-size: small;"><span style="font-family: Verdana;">1) <em><span class="italik">батерија и акумулатор</span></em><span class="italik"> </span>јесте сваки извор електричне енергије произведене директним претварањем хемијске енергије, а који се састоји од једне или више примарних батеријских ћелија (које се не могу пунити) или једне или више секундарних батеријских ћелија (које се могу пунити); </span></span></p>
<p><span style="font-size: small;"><span style="font-family: Verdana;">2) <em><span class="italik">батеријски склоп</span></em><span class="italik"> </span>јесте сваки сет батерија или акумулатора који су међусобно повезани и/или запечаћени у спољашњи омот на начин да чине целину коју крајњи корисник не може да раздвоји или отвори; </span></span></p>
<p><span style="font-size: small;"><span style="font-family: Verdana;">3) <em><span class="italik">дугмаста батерија</span></em><span class="italik"> </span>означава малу округлу преносну батерију и акумулатор чији је пречник већи од висине и која је намењена за специјалне сврхе као што су слушни апарати, сатови, мала преносива опрема, сигурносно напајање и слично; </span></span></p>
<p><span style="font-size: small;"><span style="font-family: Verdana;">4) <em><span class="italik">преносива батерија или акумулатор</span></em><span class="italik"> </span>јесте свака батерија, дугмаста ћелија, батеријски склоп или акумулатор који је затворен/запечаћен, који се може преносити у руци и који није индустријска батерија или акумулатор нити стартер; </span></span></p>
<p><span style="font-size: small;"><span style="font-family: Verdana;">5)<em> <span class="italik">с</span></em><span class="italik"><em>тартер (аутомобилски акумулатор)</em> </span>јесте батерија или акумулатор за покретање мотора са унутрашњим сагоревањем (укључујући осветљење или иницијално паљење);</span></span></p>
<p><span style="font-size: small;"><span style="font-family: Verdana;">6) <em><span class="italik">индустријска батерија или акумулатор</span></em><span class="italik"> </span>јесте свакa батеријa или акумулатор који је намењен искључиво индустријском или професионалном коришћењу или који се користи у било којој врсти електричног возила; </span></span></p>
<p><span style="font-size: small;"><span style="font-family: Verdana;">7) <em><span class="italik">истрошена батерија или акумулатор</span></em><span class="italik"> </span>јесте батерија или акумулатор који се не може поново користити и представља отпад, а намењена је третману односно рециклажи; </span></span></p>
<p><span style="font-size: small;"><span style="font-family: Verdana;">8)<em> <span class="italik">уређај</span></em><span class="italik"> </span>јесте сваки електрични или електронски апарат који се потпуно или делимично напаја енергијом добијеном из батерије или акумулатора или има могућност таквог напајања; </span></span></p>
<p><span style="font-size: small;"><span style="font-family: Verdana;">9) <em><span class="italik">бежични електрични алат</span></em><span class="italik"> </span>јесте сваки ручни уређај који се напаја из батерије или акумулатора и који је намењен за активности одржавања, грађења и друге сличне активности; </span></span></p>
<p><span style="font-size: small;"><span style="font-family: Verdana;">10) <em><span class="italik">субјекти управљања батеријама и акумулаторима, односно истрошеним батеријама и акумулаторима</span></em><span class="italik"> </span>јесу: произвођач, увозник, дистрибутер и трговац батерија и акумулатора, власник и сакупљач истрошених батерија и акумулатора, лице које врши третман или други оператер постројења за третман, укључујући рециклажу, односно одлагање;</span></span></p>
<p><span style="font-size: small;"><span style="font-family: Verdana;">11) <em><span class="italik">произвођач, батерија и акумулатора, односно уређаја</span></em><span class="italik"> </span>јесте правно лице или предузетник који производи појединачне батерије и акумулаторе, односно уређаје чији су саставни део батерије и акумулатори и ставља их на тржиште Републике Србије; </span></span></p>
<p><span style="font-size: small;"><span style="font-family: Verdana;">12) <em><span class="italik">увозник батерија и акумулатора, односно уређаја</span></em><span class="italik"> </span>јесте правно лице или предузетник који увози појединачне батерије и акумулаторе, односно уређаје чији су саставни део батерије и акумулатори и ставља их на тржиште Републике Србије;</span></span></p>
<p><span style="font-size: small;"><span style="font-family: Verdana;">13) <em><span class="italik">дистрибутер батерија и акумулатора, односно уређаја</span></em><span class="italik"> </span>јесте свако лице које, у обављању своје делатности, испоручује батерије и акумулаторе, односно уређаје чији су саставни део батерије и акумулатори, крајњем кориснику. Под дистрибутером се сматра и произвођач, уколико произведену или увезену опрему обезбеђује непосредно крајњем кориснику;</span></span></p>
<p><span style="font-size: small;"><span style="font-family: Verdana;">14) <em><span class="italik">трговац</span></em><span class="italik"> </span>јесте физичко или правно лице које продаје крајњем кориснику батерије и акумулаторе или уређаје чији су саставни део батерије и акумулатори;</span></span></p>
<p><span style="font-size: small;"><span style="font-family: Verdana;">15)<em> <span class="italik">власник истрошених батерија и акумулатора</span></em><span class="italik"> </span>јесте физичко или правно лице које поседује истрошене батерије и акумулаторе, као и правно или физичко лице чијом делатношћу стално или повремено настају истрошене батерије и акумулатори;</span></span></p>
<p><span style="font-size: small;"><span style="font-family: Verdana;">16) <em><span class="italik">лице које сакупља истрошене батерије и акумулаторе</span></em><span class="italik"> </span>јесте правно лице или предузетник који има дозволу за обављање наведене делатности, у складу са законом;</span></span></p>
<p><span style="font-size: small;"><span style="font-family: Verdana;">17) <em><span class="italik">лице које врши транспорт истрошених батерија и акумулатора</span></em><span class="italik"> </span>јесте правно лице или предузетник који има дозволу за обављање наведене делатности, у складу са законом;</span></span></p>
<p><span style="font-size: small;"><span style="font-family: Verdana;">18) <em><span class="italik">лице које врши складиштење истрошених батерија и акумулатора</span></em><span class="italik"> </span>јесте правно лице или предузетник који има дозволу за обављање наведене делатности, у складу са законом;</span></span></p>
<p><span style="font-size: small;"><span style="font-family: Verdana;">19) <em><span class="italik">лице које врши третман истрошених батерија и акумулатора</span></em><span class="italik"> </span>јесте правно лице или предузетник који има дозволу за обављање наведене делатности, у складу са законом;</span></span></p>
<p><span style="font-size: small;"><span style="font-family: Verdana;">20) <em><span class="italik">сакупљање истрошених батерија и акумулатора</span></em><span class="italik"> </span>јесте сакупљање и разврставање ради транспорта; </span></span></p>
<p><span style="font-size: small;"><span style="font-family: Verdana;">21) <em><span class="italik">стопа сакупљања</span></em><span class="italik"> </span>јесте проценат добијен дељењем масе истрошених преносивих батерија и акумулатора сакупљених у једној календарској години и просечне масе преносивих батерија и акумулатора које су произвођачи ставили на тржиште током те и претходне две календарске године помножена са 100; </span></span></p>
<p><span style="font-size: small;"><span style="font-family: Verdana;">22) <em><span class="italik">третман истрошених батерија и акумулатора</span></em><span class="italik"> </span>обухвата физичке, термичке или хемијске процесе, који мењају карактеристике наведеног отпада са циљем смањења запремине или опасних карактеристика, олакшања руковања или подстицања рециклаже и укључује поновно искоришћење и рециклажу;</span></span></p>
<p><span style="font-size: small;"><span style="font-family: Verdana;">23)<em> <span class="italik">рециклажа истрошених батерија и акумулатора</span></em><span class="italik"> </span>јесте прерада истрошених батерија и акумулатора у производном процесу за првобитну или другу намену, осим у енергетске сврхе; </span></span></p>
<p><span style="font-size: small;"><span style="font-family: Verdana;">24) <em><span class="italik">одлагање</span></em><span class="italik"> </span>јесте сваки поступак или метода одлагања отпада (D операција) у складу са законом о управљању отпадом, а који је одговарајући или се може користити за одлагање отпадака и остатака након третмана, односно рециклаже истрошених батерија и акумулатора.</span></span></p>
<p class="clan"><span style="font-size: small;"><span style="font-family: Verdana;">II. УПРАВЉАЊЕ ИСТРОШЕНИМ БАТЕРИЈАМА И АКУМУЛАТОРИМА</span></span></p>
<p class="bold"><span style="font-size: small;"><span style="font-family: Verdana;">Испуњеност услова заштите животне средине</span></span></p>
<p class="clan"><span style="font-size: small;"><span style="font-family: Verdana;">Члан 5.</span></span></p>
<p><span style="font-size: small;"><span style="font-family: Verdana;">Управљање истрошеним батеријама и акумулаторима је скуп мера које обухватају сакупљање, транспорт, складиштење, разврставање, третман, рециклажу истрошених батерија и акумулатора, као и одлагање отпадака и остатака након третмана, односно рециклаже истрошених батерија и акумулатора. </span></span></p>
<p><span style="font-size: small;"><span style="font-family: Verdana;">Управљање истрошеним батеријама и акумулаторима врши се на начин којим се обезбеђује испуњеност услова заштите животне средине који се односе на:</span></span></p>
<p><span style="font-size: small;"><span style="font-family: Verdana;">1) означавање батерија, дугмастих батерија и акумулатора;</span></span></p>
<p><span style="font-size: small;"><span style="font-family: Verdana;">2) одвојено сакупљање, третман, високу стопу рециклаже за све врсте истрошених батерија и акумулатора и одлагање отпадака и остатка након третмана, односно рециклаже. </span></span></p>
<p class="bold"><span style="font-size: small;"><span style="font-family: Verdana;">Означавање батерија и акумулатора</span></span></p>
<p class="clan"><span style="font-size: small;"><span style="font-family: Verdana;">Члан 6.</span></span></p>
<p><span style="font-size: small;"><span style="font-family: Verdana;">Батерије, дугмасте батерије и акумулатори означавају се према садржају опасних материја (жива, кадмијум и олово).</span></span></p>
<p><span style="font-size: small;"><span style="font-family: Verdana;">Означавање о одвојеном сакупљању садржи знак прецртаног контејнера којим се означава одвојено сакупљање свих батерија и акумулатора.</span></span></p>
<p><span style="font-size: small;"><span style="font-family: Verdana;">Симбол мора бити видљив, читљив и неизбрисив.</span></span></p>
<p><span style="font-size: small;"><span style="font-family: Verdana;">Опис и изглед знака о одвојеном сакупљању дат је у Прилогу 1. – Знак о одвојеном сакупљању, који је одштампан уз овај правилник и чини његов саставни део.</span></span></p>
<p class="bold"><span style="font-size: small;"><span style="font-family: Verdana;">Обавештавање крајњих корисника</span></span></p>
<p class="clan"><span style="font-size: small;"><span style="font-family: Verdana;">Члан 7.</span></span></p>
<p><span style="font-size: small;"><span style="font-family: Verdana;">Обавештење које произвођач и увозник батерија и акумулатора доставља крајњем кориснику садржи информацију о: </span></span></p>
<p><span style="font-size: small;"><span style="font-family: Verdana;">1) могућим негативним утицајима које материје коришћене у батеријама и акумулаторима имају на животну средину и здравље људи;</span></span></p>
<p><span style="font-size: small;"><span style="font-family: Verdana;">2) обавези одвојеног сакупљања истрошених батерија и акумулатора од осталог отпада, у циљу њиховог третмана и рециклаже; </span></span></p>
<p><span style="font-size: small;"><span style="font-family: Verdana;">3) начину сакупљања и рециклаже, као и доприносу крајњег корисника рециклажи истрошених батерија и акумулатора;</span></span></p>
<p><span style="font-size: small;"><span style="font-family: Verdana;">4) значењу знака одвојеног сакупљања истрошених батерија и акумулатора.</span></span></p>
<p><span style="font-size: small;"><span style="font-family: Verdana;">Уређаји морају бити произведени тако да се обезбеђује лака и сигурна замена истрошене батерије и акумулатора из уређаја, у складу са упутством које се прилаже уз уређај.</span></span></p>
<p><span style="font-size: small;"><span style="font-family: Verdana;">Упутство из става 2. овог члана садржи обавештење за крајњег корисника о садржају опасних материја у уграђеним батеријама и акумулаторима, односно о знаку одвојеног сакупљања, у складу са овим правилником. </span></span></p>
<p><span style="font-size: small;"><span style="font-family: Verdana;">Одредбе ст. 2. и 3. овог члана не примењују се на уређаје чија је листа дата у Прилогу 2. – Листа уређаја који садрже батерије и акумулаторе, који је одштампан уз овај правилник и чини његов саставни део. </span></span></p>
<p class="bold"><span style="font-size: small;"><span style="font-family: Verdana;">Обавештавање трговца и сакупљача </span></span></p>
<p class="clan"><span style="font-size: small;"><span style="font-family: Verdana;">Члан 8.</span></span></p>
<p><span style="font-size: small;"><span style="font-family: Verdana;">Обавештење које произвођач и увозник батерија и акумулатора доставља трговцу и сакупљачу батерија и акумулатора садржи информацију о местима сакупљања истрошених батерија и акумулатора на територији Републике Србије, независно од хемијског састава и порекла, на начин да се избегне настајање ризика и опасност по животну средину и здравље људи.</span></span></p>
<p class="bold"><span style="font-size: small;"><span style="font-family: Verdana;">Преузимање истрошених батерија и акумулатора </span></span></p>
<p class="clan"><span style="font-size: small;"><span style="font-family: Verdana;">Члан 9.</span></span></p>
<p><span style="font-size: small;"><span style="font-family: Verdana;">У продајном простору на видном месту истиче се обавештење односно информација за крајњег корисника о месту и начину сакупљања истрошених батерија и акумулатора. </span></span></p>
<p><span style="font-size: small;"><span style="font-family: Verdana;">У продајном објекту од крајњег корисника, преузимају се истрошене батерије и акумулатори из продајног програма тог објекта, без обзира на произвођача, укључујући истрошене батерије и акумулаторе који могу бити саставни делови уређаја које продаје. </span></span></p>
<p><span style="font-size: small;"><span style="font-family: Verdana;">Трговац предаје истрошене батерије и акумулаторе сакупљачу и/или лицу које врши складиштење и/или лицу које врши третман уз попуњени Документ о кретању опасног отпада.</span></span></p>
<p class="bold"><span style="font-size: small;"><span style="font-family: Verdana;">Стопа сакупљања</span></span></p>
<p class="clan"><span style="font-size: small;"><span style="font-family: Verdana;">Члан 10.</span></span></p>
<p><span style="font-size: small;"><span style="font-family: Verdana;">Ради успостављања система управљања истрошеним батеријама и акумулаторима одређују се следеће стопе сакупљања:</span></span></p>
<p><span style="font-size: small;"><span style="font-family: Verdana;">1) до 31. децембра 2012. године – најмање 25 % стопе сакупљања батерија и акумулатора;</span></span></p>
<p><span style="font-size: small;"><span style="font-family: Verdana;">2) до 31. децембра 2016. године – најмање 45 % стопе сакупљања батерија и акумулатора. </span></span></p>
<p><span style="font-size: small;"><span style="font-family: Verdana;">Праћење испуњености стопе сакупљања истрошених батерија и акумулатора врши се годишње према шеми праћења испуњавања стопе сакупљања која је дата у Прилогу 3. – Шема праћења испуњавања стопе сакупљања, који је одштампан уз овај правилник и чини његов саставни део.</span></span></p>
<p><span style="font-size: small;"><span style="font-family: Verdana;">Истрошене батерије и акумулатори који су настали обављањем делатности сакупљају се, разврставају, класификују, у складу са законом и чувају се до предаје лицу које врши сакупљање и/или лицу које врши складиштење и/или лицу које врши третман.</span></span></p>
<p class="bold"><span style="font-size: small;"><span style="font-family: Verdana;">Сакупљање и складиштење</span></span></p>
<p class="clan"><span style="font-size: small;"><span style="font-family: Verdana;">Члан 11. </span></span></p>
<p><span style="font-size: small;"><span style="font-family: Verdana;">Свако кретање истрошених батерија и акумулатора прати Документ о кретању опасног отпада, у складу са посебним прописом.</span></span></p>
<p><span style="font-size: small;"><span style="font-family: Verdana;">У складишту истрошених батерија и акумулатора није дозвољено расклапање и одстрањивање течности из акумулатора. </span></span></p>
<p><span style="font-size: small;"><span style="font-family: Verdana;">Складиште истрошених батерија и акумулатора мора да има нарочито:</span></span></p>
<p><span style="font-size: small;"><span style="font-family: Verdana;">1) непропусну подлогу са опремом за сакупљање ненамерно просутих течности;</span></span></p>
<p><span style="font-size: small;"><span style="font-family: Verdana;">2) контејнере за одвојено сакупљање и разврставање истрошених батерија и акумулатора;</span></span></p>
<p><span style="font-size: small;"><span style="font-family: Verdana;">3) систем за заштиту од пожара, у складу са посебним прописима. </span></span></p>
<p class="bold"><span style="font-size: small;"><span style="font-family: Verdana;">Сакупљање из домаћинства</span></span></p>
<p class="clan"><span style="font-size: small;"><span style="font-family: Verdana;">Члан 12.</span></span></p>
<p><span style="font-size: small;"><span style="font-family: Verdana;">Истрошене батерије и акумулатори из домаћинстава сакупљају се одвојено од комуналног и осталих врста отпада. </span></span></p>
<p><span style="font-size: small;"><span style="font-family: Verdana;">Истрошене батерије и акумулатори одвојено се сакупљају према врстама у посебно означене контејнере, а према програму јединице локалне самоуправе за сакупљање опасног отпада из домаћинстава, и то:</span></span></p>
<p><span style="font-size: small;"><span style="font-family: Verdana;">1) отпадни стартери;</span></span></p>
<p><span style="font-size: small;"><span style="font-family: Verdana;">2) истрошене преносиве батерије и акумулатори. </span></span></p>
<p class="bold"><span style="font-size: small;"><span style="font-family: Verdana;">Третман и рециклажа</span></span></p>
<p class="clan"><span style="font-size: small;"><span style="font-family: Verdana;">Члан 13.</span></span></p>
<p><span style="font-size: small;"><span style="font-family: Verdana;">Третман, односно рециклажа истоврсних батерија и акумулатора врши се применом најбоље доступних техника, којима се обезбеђује заштита здравља људи и животне средине.</span></span></p>
<p><span style="font-size: small;"><span style="font-family: Verdana;">При преношењу обавезе третмана на лице које врши третман истрошених батерија и акумулатора предност се даје постројењу које је укључено у сертификовани систем заштите животне средине (ЕМАС). </span></span></p>
<p><span style="font-size: small;"><span style="font-family: Verdana;">Истрошене батерије и акумулатори који се сакупљају ради третмана, складиште се у складу са законом.</span></span></p>
<p><span style="font-size: small;"><span style="font-family: Verdana;">При третману отпадних возила, отпада од електричних и електронских производа и добара или друге опреме и уређаја чији су саставни део батерије и акумулатори, одвајају се батерије и акумулатори и обезбеђује њихова предаја лицу које врши сакупљање и/или лицу које врши складиштење и/или лицу које врши третман истрошених батерија и акумулатора. </span></span></p>
<p><span style="font-size: small;"><span style="font-family: Verdana;">Третман истрoшених батерија и акумулатора, односно рециклажа врши се у складу са детаљним захтевима за третман и рециклажу који су дати у Прилогу 4. – Детаљни захтеви у вези са третманом и рециклажом, који је одштампан уз овај правилник и чини његов саставни део.</span></span></p>
<p class="bold"><span style="font-size: small;"><span style="font-family: Verdana;">Одлагање </span></span></p>
<p class="clan"><span style="font-size: small;"><span style="font-family: Verdana;">Члан 14.</span></span></p>
<p><span style="font-size: small;"><span style="font-family: Verdana;">Истрошене батерије и акумулатори не могу се одлагати на депонију и спаљивати. </span></span></p>
<p><span style="font-size: small;"><span style="font-family: Verdana;">Отпаци и остаци истрошених батерија и акумулатора, након третмана, односно рециклаже, могу се одлагати у складу са законом и посебним прописом. </span></span></p>
<p class="clan"><span style="font-size: small;"><span style="font-family: Verdana;">III. ЗАВРШНA ОДРЕДБA</span></span></p>
<p class="clan"><span style="font-size: small;"><span style="font-family: Verdana;">Члан 15.</span></span></p>
<p><span style="font-size: small;"><span style="font-family: Verdana;">Овај правилник ступа на снагу осмог дана од дана објављивања у „Службеном гласнику Републике Србије”.</span></span></p>
<p class="potpis"><span style="font-size: small;"><span style="font-family: Verdana;"><br>
</span></span></p>
<p class="potpis"><span style="font-size: small;"><span style="font-family: Verdana;">Број 110-00-158/2010-05</span></span></p>
<p class="potpis"><span style="font-size: small;"><span style="font-family: Verdana;">У Београду, 3. новембра 2010. године</span></span></p>
<p class="potpis"><span style="font-size: small;"><span style="font-family: Verdana;">Министар,</span></span></p>
<p class="potpis"><span style="font-size: small;"><span style="font-family: Verdana;">др <span class="bold">Оливер Дулић, </span>с.р.</span></span></p>
<p><span style="font-size: small;"><span style="font-family: Verdana;"><br>
</span></span></p>
<p style="text-align: right;"><span style="font-size: small;"><span style="font-family: Verdana;"><span class="bold">Прилог 1.</span></span></span></p>
<p class="clan"><span style="font-size: small;"><span style="font-family: Verdana;"><br>
</span></span></p>
<p class="clan"><span style="font-size: small;"><span style="font-family: Verdana;">ЗНАК О ОДВОЈЕНОМ САКУПЉАЊУ </span></span></p>
<p style="text-align: center;"><span style="font-size: small;"><span style="font-family: Verdana;"><img alt="baterije_Page_1.tif" src="http://www.pravno-informacioni-sistem.rs/SlGlasnikPortal/a7a0bb6d-ceb9-494f-88ac-16296f0bb0bd.image&amp;doctype=reg&amp;abc=cba&amp;eli=true&amp;eliActId=421923&amp;regactid=421923"></span></span></p>
<p><span style="font-size: small;"><span style="font-family: Verdana;">Симбол приказан на слици као прецртан контејнер са точковима обухвата најмање 3% површине највеће стране батерије или акумулатора, а његове димензије не могу прелазити величину 5 cm × 5 cm. За цилиндричне ћелије ознака обухвата 1,5% површине и не може бити већа од 5 cm × 5 cm. Уколико димензије батерија, акумулатора и батеријског склопа онемогућују да величина ознаке буде најмање 0,5 cm × 0,5 cm ознака величине 1 cm × 1 cm се штампа се на амбалажи. </span></span></p>
<p style="text-align: center;"><span style="font-size: small;"><span style="font-family: Verdana;"><img alt="baterije_Page_2.tif" src="http://www.pravno-informacioni-sistem.rs/SlGlasnikPortal/d3dc9444-03f4-47b7-b05d-a11dcfe33609.image&amp;doctype=reg&amp;abc=cba&amp;eli=true&amp;eliActId=421923&amp;regactid=421923"></span></span></p>
<p><span style="font-size: small;"><span style="font-family: Verdana;">Све батерије и акумулатори које садрже више од 0,0005% живе по маси, више од 0,002% кадмијума по маси или више од 0,004 % олова по маси означавају се хемијским симболом за сваки метал (Cd за кадмијум, Hg за живу и Pb за олово). Симбол који означава садржај тешких метала величине је ¼ ознаке за одвојено сакупљање и одштампан испод те ознаке. На свим преносивим батеријама и акумулаторима уз ознаке означава се и њихов капацитет и састав у видљивом, читљивом и неизбрисивом облику.</span></span></p>
<p><span style="font-size: small;"><span style="font-family: Verdana;"><br>
</span></span></p>
<p style="text-align: right;"><span style="font-size: small;"><span style="font-family: Verdana;"><span class="bold">Прилог 2.</span></span></span></p>
<p class="clan"><span style="font-size: small;"><span style="font-family: Verdana;"><br>
</span></span></p>
<p class="clan"><span style="font-size: small;"><span style="font-family: Verdana;">ЛИСТА УРЕЂАЈА КОЈИ САДРЖЕ БАТЕРИЈЕ И АКУМУЛАТОРЕ </span></span></p>
<p><span style="font-size: small;"><span style="font-family: Verdana;">1. Уређаји у којима су батерије залемљене, заварене или на други начин трајно причвршћене за терминале како би се осигурао континуитет снабдевања струјом, а како би се очували меморија и функције података информатичке технологије и пословне опреме, где је употреба батерија и акумулатора наведених у Прилогу 1. технички неопходна.</span></span></p>
<p><span style="font-size: small;"><span style="font-family: Verdana;">2. Референтне ћелије у научној и професионалној опреми, батерије и акумулатори уграђени у медицинске уређаје намењене одржавању животних функција и у електронске стимулаторе срца, за које је непрекидан рад врло битан и из којих батерије и акумулаторе може уклонити једино квалификовано особље.</span></span></p>
<p><span style="font-size: small;"><span style="font-family: Verdana;">3. Преносиви уређаји код којих би уклањање батерија од стране неквалификованих особа могло представљати опасност за сигурност корисника или би могло штетно утицати на рад уређаја, професионална опрема намењена раду у високо осетљивом окружењу, на пример у близини испарљивих материја.</span></span></p>
<p><span style="font-size: small;"><span style="font-family: Verdana;">4. Уз уређаје из којих корисник не може сам извадити и заменити батерије и акумулаторе, у складу са овим прилогом морају бити приложена упутства која корисника упознају са садржајем батерија и акумулатора опасним по животну средину и са начином њиховог сигурног уклањања.</span></span></p>
<p><span style="font-size: small;"><span style="font-family: Verdana;"><br>
</span></span></p>
<p style="text-align: right;"><span style="font-size: small;"><span style="font-family: Verdana;"><span class="bold">Прилог 3.</span></span></span></p>
<p class="clan"><span style="font-size: small;"><span style="font-family: Verdana;"><br>
</span></span></p>
<p class="clan"><span style="font-size: small;"><span style="font-family: Verdana;">ШЕМА ПРАЋЕЊА ИСПУЊАВАЊА СТОПЕ САКУПЉАЊА </span></span></p>
<table class="tabela-sa-borderom">
    <tbody>
        <tr>
            <td>
            <p><span style="font-size: small;"><span style="font-family: Verdana;">Година</span></span></p>
            </td>
            <td>
            <p><span style="font-size: small;"><span style="font-family: Verdana;">Сакупљање података</span></span></p>
            </td>
            <td><span style="font-size: small;"><span style="font-family: Verdana;"> 							<br>
            </span></span></td>
            <td>
            <p><span style="font-size: small;"><span style="font-family: Verdana;">Израчунавање</span></span></p>
            </td>
            <td>
            <p><span style="font-size: small;"><span style="font-family: Verdana;">Захтев извештавања</span></span></p>
            </td>
        </tr>
        <tr>
            <td>
            <p><span style="font-size: small;"><span style="font-family: Verdana;">X+1</span></span></p>
            </td>
            <td>
            <p><span style="font-size: small;"><span style="font-family: Verdana;">Продаја у години 1 (П1)</span></span></p>
            </td>
            <td><span style="font-size: small;"><span style="font-family: Verdana;"> 							<br>
            </span></span></td>
            <td>
            <p><span style="font-size: small;"><span style="font-family: Verdana;">&nbsp; </span></span></p>
            </td>
            <td>
            <p><span style="font-size: small;"><span style="font-family: Verdana;">&nbsp; </span></span></p>
            </td>
        </tr>
        <tr>
            <td>
            <p><span style="font-size: small;"><span style="font-family: Verdana;">X+2</span></span></p>
            </td>
            <td>
            <p><span style="font-size: small;"><span style="font-family: Verdana;">Продаја у години 2 (П2)</span></span></p>
            </td>
            <td>
            <p><span style="font-size: small;"><span style="font-family: Verdana;">–</span></span></p>
            </td>
            <td>
            <p><span style="font-size: small;"><span style="font-family: Verdana;">&nbsp; </span></span></p>
            </td>
            <td>
            <p><span style="font-size: small;"><span style="font-family: Verdana;"> &nbsp;</span></span></p>
            </td>
        </tr>
        <tr>
            <td>
            <p><span style="font-size: small;"><span style="font-family: Verdana;">X+3</span></span></p>
            </td>
            <td>
            <p><span style="font-size: small;"><span style="font-family: Verdana;">Продаја у години 3 (П3)</span></span></p>
            </td>
            <td>
            <p><span style="font-size: small;"><span style="font-family: Verdana;">Сакупљање у год. 3 (С3)</span></span></p>
            </td>
            <td>
            <p><span style="font-size: small;"><span style="font-family: Verdana;">Стопа сакупљања (СС3) = 3*С3/(П1+П2+П3)</span></span></p>
            </td>
            <td>
            <p><span style="font-size: small;"><span style="font-family: Verdana;"> &nbsp;</span></span></p>
            </td>
        </tr>
        <tr>
            <td>
            <p><span style="font-size: small;"><span style="font-family: Verdana;">X+4</span></span></p>
            </td>
            <td>
            <p><span style="font-size: small;"><span style="font-family: Verdana;">Продаја у години 4 (П4)</span></span></p>
            </td>
            <td>
            <p><span style="font-size: small;"><span style="font-family: Verdana;">Сакупљање у год. 4 (С4)</span></span></p>
            </td>
            <td>
            <p><span style="font-size: small;"><span style="font-family: Verdana;">Стопа сакупљања (СС4) = 3*С4/(П2+П3+П4)</span></span></p>
            </td>
            <td>
            <p><span style="font-size: small;"><span style="font-family: Verdana;"> &nbsp;</span></span></p>
            </td>
        </tr>
        <tr>
            <td>
            <p><span style="font-size: small;"><span style="font-family: Verdana;">X+5</span></span></p>
            </td>
            <td>
            <p><span style="font-size: small;"><span style="font-family: Verdana;">Продаја у години 5 (П5)</span></span></p>
            </td>
            <td>
            <p><span style="font-size: small;"><span style="font-family: Verdana;">Сакупљање у год. 5 (С5)</span></span></p>
            </td>
            <td>
            <p><span style="font-size: small;"><span style="font-family: Verdana;">Стопа сакупљања (СС5) = 3*С5/(П3+П4+П5)</span></span></p>
            </td>
            <td>
            <p><span style="font-size: small;"><span style="font-family: Verdana;">СС4 </span></span></p>
            </td>
        </tr>
        <tr>
            <td>
            <p><span style="font-size: small;"><span style="font-family: Verdana;">X+6</span></span></p>
            </td>
            <td>
            <p><span style="font-size: small;"><span style="font-family: Verdana;">Продаја у години 6 (П6)</span></span></p>
            </td>
            <td>
            <p><span style="font-size: small;"><span style="font-family: Verdana;">Сакупљање у год. 6 (С6)</span></span></p>
            </td>
            <td>
            <p><span style="font-size: small;"><span style="font-family: Verdana;">Стопа сакупљања (СС6) = 3*С6/(П4+П5+П6)</span></span></p>
            </td>
            <td>
            <p><span style="font-size: small;"><span style="font-family: Verdana;">СС5</span></span></p>
            </td>
        </tr>
        <tr>
            <td>
            <p><span style="font-size: small;"><span style="font-family: Verdana;">X+7</span></span></p>
            </td>
            <td>
            <p><span style="font-size: small;"><span style="font-family: Verdana;">Продаја у години 7 (П7)</span></span></p>
            </td>
            <td>
            <p><span style="font-size: small;"><span style="font-family: Verdana;">Сакупљање у год. 7 (С7)</span></span></p>
            </td>
            <td>
            <p><span style="font-size: small;"><span style="font-family: Verdana;">Стопа сакупљања (СС7) = 3*С7/(П5+П6+П7)</span></span></p>
            </td>
            <td>
            <p><span style="font-size: small;"><span style="font-family: Verdana;">СС6</span></span></p>
            </td>
        </tr>
        <tr>
            <td>
            <p><span style="font-size: small;"><span style="font-family: Verdana;">X+8</span></span></p>
            </td>
            <td>
            <p><span style="font-size: small;"><span style="font-family: Verdana;">Продаја у години 8 (П8)</span></span></p>
            </td>
            <td>
            <p><span style="font-size: small;"><span style="font-family: Verdana;">Сакупљање у год. 8 (С8)</span></span></p>
            </td>
            <td>
            <p><span style="font-size: small;"><span style="font-family: Verdana;">Стопа сакупљања (СС8) = 3*С8/(П6+П7+П8)</span></span></p>
            </td>
            <td>
            <p><span style="font-size: small;"><span style="font-family: Verdana;">СС7</span></span></p>
            </td>
        </tr>
        <tr>
            <td>
            <p><span style="font-size: small;"><span style="font-family: Verdana;">X+9</span></span></p>
            </td>
            <td>
            <p><span style="font-size: small;"><span style="font-family: Verdana;">Продаја у години 9 (П9)</span></span></p>
            </td>
            <td>
            <p><span style="font-size: small;"><span style="font-family: Verdana;">Сакупљање у год. 9 (С9)</span></span></p>
            </td>
            <td>
            <p><span style="font-size: small;"><span style="font-family: Verdana;">Стопа сакупљања (СС9) = 3*С9/(П7+П8+П9)</span></span></p>
            </td>
            <td>
            <p><span style="font-size: small;"><span style="font-family: Verdana;">СС8</span></span></p>
            </td>
        </tr>
        <tr>
            <td>
            <p><span style="font-size: small;"><span style="font-family: Verdana;">X+10</span></span></p>
            </td>
            <td>
            <p><span style="font-size: small;"><span style="font-family: Verdana;">Продаја у год. 10 (П10)</span></span></p>
            </td>
            <td>
            <p><span style="font-size: small;"><span style="font-family: Verdana;">Сакупљање у год. 10 (С10)</span></span></p>
            </td>
            <td>
            <p><span style="font-size: small;"><span style="font-family: Verdana;">Стопа сакупљања (СС10) = 3*С10/(П8+П9+П10)</span></span></p>
            </td>
            <td>
            <p><span style="font-size: small;"><span style="font-family: Verdana;">СС9</span></span></p>
            </td>
        </tr>
        <tr>
            <td>
            <p><span style="font-size: small;"><span style="font-family: Verdana;">X+11</span></span></p>
            </td>
            <td>
            <p><span style="font-size: small;"><span style="font-family: Verdana;">итд.</span></span></p>
            </td>
            <td>
            <p><span style="font-size: small;"><span style="font-family: Verdana;">итд.</span></span></p>
            </td>
            <td>
            <p><span style="font-size: small;"><span style="font-family: Verdana;"> &nbsp;</span></span></p>
            </td>
            <td>
            <p><span style="font-size: small;"><span style="font-family: Verdana;"> &nbsp;</span></span></p>
            </td>
        </tr>
        <tr>
            <td>
            <p><span style="font-size: small;"><span style="font-family: Verdana;">итд.</span></span></p>
            </td>
            <td><span style="font-size: small;"><span style="font-family: Verdana;"> 							<br>
            </span></span></td>
            <td>
            <p><span style="font-size: small;"><span style="font-family: Verdana;"> &nbsp;</span></span></p>
            </td>
            <td>
            <p><span style="font-size: small;"><span style="font-family: Verdana;"> &nbsp;</span></span></p>
            </td>
            <td>
            <p><span style="font-size: small;"><span style="font-family: Verdana;"> &nbsp;</span></span></p>
            </td>
        </tr>
    </tbody>
</table>
<p><span style="font-size: small;"><span style="font-family: Verdana;">ЛЕГЕНДА:</span></span></p>
<p><span style="font-size: small;"><span style="font-family: Verdana;">П = продаја (стављено на тржиште на територији Републике Србије)</span></span></p>
<p><span style="font-size: small;"><span style="font-family: Verdana;">С = сакупљено</span></span></p>
<p><span style="font-size: small;"><span style="font-family: Verdana;">СС = стопа сакупљања (према члану 10. став 1. овога правилника)</span></span></p>
<p><span style="font-size: small;"><span style="font-family: Verdana;">X = 2010…. година</span></span></p>
<p><span style="font-size: small;"><span style="font-family: Verdana;"><br>
</span></span></p>
<p style="text-align: right;"><span style="font-size: small;"><span style="font-family: Verdana;"><span class="bold">Прилог 4.</span></span></span></p>
<p class="clan"><span style="font-size: small;"><span style="font-family: Verdana;"><br>
</span></span></p>
<p class="clan"><span style="font-size: small;"><span style="font-family: Verdana;">ДЕТАЉНИ ЗАХTЕВИ У ВЕЗИ СА ТРЕТМАНОМ И РЕЦИКЛАЖОМ</span></span></p>
<p><span style="font-size: small;"><span style="font-family: Verdana;">А: ТРЕТМАН </span></span></p>
<p><span style="font-size: small;"><span style="font-family: Verdana;">1. Третман минимално укључује уклањање свих течности и киселина.</span></span></p>
<p><span style="font-size: small;"><span style="font-family: Verdana;">2. Третман и свако складиштење, укључујући привремено складиштење, у постројењима за третман врши се на локацијама са непропусном подлогом, са одговарајућом заштитом од атмосферских утицаја или у одговарајућим контејнерима са поклопцем.</span></span></p>
<p><span style="font-size: small;"><span style="font-family: Verdana;">Б: РЕЦИКЛАЖА </span></span></p>
<p><span style="font-size: small;"><span style="font-family: Verdana;">Процеси рециклаже треба да постигну следећу минималну ефективност рециклаже:</span></span></p>
<p><span style="font-size: small;"><span style="font-family: Verdana;">а) рециклажа 65% просечне масе оловних батерија и акумулатора, укључујући рециклажу садржаја олова у највећој мери која је технички изводљива, на површинама и са одговарајућом непропусном подлогом уз избегавање прекомерних трошкова;</span></span></p>
<p><span style="font-size: small;"><span style="font-family: Verdana;">б) рециклажа 75% просечне масе никл-кадмијумских батерија и акумулатора, укључујући рециклажу садржаја кадмијума у највећој мери која је технички изводљива уз избегавање прекомерних трошкова; </span></span></p>
<p><span style="font-size: small;"><span style="font-family: Verdana;">в) рециклажа 50% просечне масе осталих истрошених батерија и акумулатора.</span></span></p>
</div>



	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
			<p class="Basic-Paragraph">На основу члана 54. став 1. Закона о азилу и привременој заштити („Службени гласник РС”, број 24/18), </p>
			<p class="Basic-Paragraph">Министар здравља доноси</p>
			<p class="odluka-zakon">ПРАВИЛНИК </p>
			<p class="odluka-zakon">о здравственим прегледима тражиоца азила приликом пријема у Центар за азил или други објекат за смештај тражилаца азила</p>
			<p class="centar">"Службени гласник РС", број 57 од 25. јула 2018.</p>
			<p class="clan">Члан 1.</p>
			<p class="Basic-Paragraph">Овим правилником ближе се уређује обављање здравствених прегледа тражиоца азила приликом пријема у Центар за азил или други објекат за смештај тражилаца азила.</p>
			<p class="Basic-Paragraph">Тражилац азила је странац који је поднео захтев за азил на територији Републике Србије о којем није донета правноснажна одлука од стране овлашћеног органа</p>
			<p class="clan">Члан 2.</p>
			<p class="Basic-Paragraph">Здравствени преглед тражиоца азила обавља доктор медицине у дому здравља.</p>
			<p class="Basic-Paragraph">Директор дома здравља одређује докторе медицине који обављају прегледе из става 1. овог члана.</p>
			<p class="Basic-Paragraph">Доктор медицине из става 1. овог члана упућује тражиоца азила у другу здравствену установу за преглед и анализе који се не могу обавити у дому здравља.</p>
			<p class="clan">Члан 3.</p>
			<p class="Basic-Paragraph">Здравствени преглед тражиоца азила обухвата:</p>
			<p class="Basic-Paragraph">1) анамнезу (заразне и незаразне болести, вакцинални статус);</p>
			<p class="Basic-Paragraph">2) објективни преглед;</p>
			<p class="Basic-Paragraph">3) друге дијагностичке прегледе. </p>
			<p class="clan">Члан 4.</p>
			<p class="Basic-Paragraph">Дијагностички преглед на заразне болести обухвата:</p>
			<p class="Basic-Paragraph">1) лабораторијски преглед крви (SE, LE, DKS); </p>
			<p class="Basic-Paragraph">2) rtg снимак плућа; </p>
			<p class="Basic-Paragraph">3) лабораторијски преглед столице на узрочнике: трбушног тифуса и паратифуса, салмонелоза анималног порекла, шигелоза и цревних протозоа.</p>
			<p class="Basic-Paragraph">За тражиоца азила, а који долази из земаља у којима има колере, маларије и/или других обољења која представљају претњу по међународно јавно здравље или постоји епидемија и ризик од оболевања од заразних болести које се могу унети у земљу спроводи се здравствени надзор у периоду максималне инкубације за суспектно обољење.</p>
			<p class="Basic-Paragraph">Ако се у току здравственог прегледа утврди да постоји епидемиолошка индикација, здравствени преглед обухвата и лабораторијске анализе на друге заразне болести.</p>
			<p class="clan">Члан 5.</p>
			<p class="Basic-Paragraph">Доктор медицине обавештава тражиоца азила о потреби и могућностима заштите и лечења од заразних болести у Републици Србији, као и о важности и начину спровођења програма обавезних вакцинација.</p>
			<p class="clan">Члан 6.</p>
			<p class="Basic-Paragraph">Постављање дијагнозе заразне болести спроводи се у складу са правилима струке, стручним критеријумима, у складу са законом који регулише област заразних болести и прописа донетих на основу тог закона.</p>
			<p class="clan">Члан 7.</p>
			<p class="Basic-Paragraph">Запослени у Центру за азил или другом објекту за смештај тражилаца азила прате здравствено стање тражиоца азила и евентуалну појаву високе температуре, пролива, осипа и др. пријављују доктору медицине у дому здравља основаном за територију на којој се Центар за азил или други објекат за смештај тражилаца азила налази.</p>
			<p class="clan">Члан 8.</p>
			<p class="Basic-Paragraph">Здравствена установа издаје потврду о обављеном здравственом прегледу и здравственом стању тражиоца азила приликом пријема у Центар за азил или други објекат за смештај тражилаца азила.</p>
			<p class="Basic-Paragraph">Потврда из става 1. овог члана дата је на Обрасцу бр. 1 који је одштампан уз овај правилник и чини његов саставни део. </p>
			<p class="clan">Члан 9.</p>
			<p class="Basic-Paragraph">Даном ступања на снагу овог правилника престаје да важи Правилник о здравственим прегледима лица која траже азил приликом пријема у Центар за азил („Службени гласник РС”, број 93/08).</p>
			<p class="clan">Члан 10.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">Број 011-00-77/2018-02</p>
			<p class="potpis">У Београду 20. јула 2018. године</p>
			<p class="potpis">Министар,</p>
			<p class="potpis">асс.<span class="bold"> Златибор Лончар,</span> с.р.</p>
			<p class="clan" style="text-align: right">Прилози</p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/pravilnik-zdravstveni-pregled-azilanti_Page_1.png&amp;doctype=reg&amp;abc=cba&amp;eli=true&amp;eliActId=426386&amp;regactid=426386" alt=""></p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/pravilnik-zdravstveni-pregled-azilanti_Page_2.png&amp;doctype=reg&amp;abc=cba&amp;eli=true&amp;eliActId=426386&amp;regactid=426386" alt=""></p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/pravilnik-zdravstveni-pregled-azilanti_Page_3.png&amp;doctype=reg&amp;abc=cba&amp;eli=true&amp;eliActId=426386&amp;regactid=426386" alt=""></p>
	</div>


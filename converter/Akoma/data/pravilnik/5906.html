


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

				<p style="margin-top: 0">На основу члана 49. став 6. Закона о здрављу биља („Службени гласник РС”, број 41/09)</p>
				<p style="margin-top: 0">Министар пољопривреде, трговине, шумарства и водопривреде доноси</p>
				<p class="odluka-zakon" style="margin-top: 0; margin-bottom: 0">&nbsp;</p>
	<p class="odluka-zakon" style="margin-top: 0; margin-bottom: 0">&nbsp;</p>
	<p class="odluka-zakon" style="margin-top: 0; margin-bottom: 0">ПРАВИЛНИК</p>
				<p class="naslov" style="margin-top: 0">о техничким условима за уношење штетних организама и увоз биља, биљних производа и прописаних објеката за потребе огледа, научне сврхе или за рад на клонској селекцији</p>
				<p class="bold" style="margin-top: 0">
				<span lang="sr-cyrl" style="font-weight: 400">"Службени гласник 
				РС", број 100 од 29. децембра 2011.</span></p>
	<p class="bold" style="margin-top: 0">&nbsp;</p>
	<p class="bold" style="margin-top: 0">&nbsp;</p>
	<p class="bold" style="margin-top: 0">1. Уводне одредбе</p>
				<p class="clan" style="margin-top: 0">&nbsp;</p>
	<p class="clan" style="margin-top: 0">Члан 1.</p>
				<p style="margin-top: 0">Овим правилником ближе се прописују услови у погледу техничке оспособљености за спречавање опасности од ширења штетног организма за правно лице које врши уношење штетних организама са Листе IA део I, Листе IA део II, Листе IIA део I, Листе IIA део II, Листе IБ и Листе IIБ, као и увоз биља, биљних производа и прописаних објеката са Листе IIIА, Листе IIIБ, Листе IVA део I, Листе IVA део II и Листе IVБ за потребе огледа, научне сврхе или за рад на клонској селекцији, као и образац захтева за издавање одобрења за увоз биља, биљних производа, прописаних објеката, односно штетних организама.</p>
				<p class="clan" style="margin-top: 0">&nbsp;</p>
	<p class="clan" style="margin-top: 0">Члан 2.</p>
				<p style="margin-top: 0">Поједини изрази употребљени у овом правилнику имају следеће значење: </p>
				<p style="margin-top: 0">1)<span class="italik"> истраживачка активност </span>је свака активност која се обавља за потребе огледа, научне сврхе или за рад на клонској селекцији којa укључујe коришћење штетних организама са Листе IA део I, Листе IA део II, Листе IIA део I, Листе IIA део II, Листе IБ и Листе IIБ и биља, биљних производа и прописаних објеката са Листе IIIА, Листе IIIБ, Листе IVA део I, Листе IVA део II и Листе IVБ;</p>
				<p style="margin-top: 0">2) <span class="italik">карантин </span>је прописани начин поступања са материјалом у циљу спречавања ширењa штетних организама;</p>
				<p style="margin-top: 0">3) <span class="italik">Материјал </span>је:</p>
				<p style="margin-top: 0">(1) штетни организам са Листе IA део I, Листе IA део II, Листе IIA део I, Листе IIA део II, Листе IБ и Листе IIБ, чије је уношење или премештање забрањено или ограничено, као и друге врсте штетних организама ако постоји опасност по здравље биља на територији Републике Србије, </p>
				<p style="margin-top: 0">(2) биље, биљни производи и прописани објекти са Листе IIIА и Листе IIIБ,</p>
				<p style="margin-top: 0">(3) биље, биљни производи и прописани објекти са Листе IVA део I, Листе IVA део II и Листе IVБ, који не испуњавају прописане специфичне фитосанитарне услове, чије је уношење и премештање одобрено ради обављања истраживачке активности уз испуњавање прописаних услова. </p>
				<p class="bold" style="margin-top: 0">&nbsp;</p>
	<p class="bold" style="margin-top: 0">2. Услови у погледу техничке оспособљености</p>
				<p class="clan" style="margin-top: 0">&nbsp;</p>
	<p class="clan" style="margin-top: 0">Члан 3.</p>
				<p style="margin-top: 0">У погледу техничке оспособљености за спречавање опасности од ширења штетног организма правно лице које врши уношење, односно увоз материјала обезбеђује следеће услове: </p>
				<p style="margin-top: 0">1) да научна и стручна оспособљеност особља које ће спроводити истраживачке послове одговара врсти истраживачких активности;</p>
				<p style="margin-top: 0">2) да су врста и циљеви истраживачке активности за коју се материјал уноси или премешта у складу са концептом огледне или научне сврхе или рада на клонској селекцији;</p>
				<p style="margin-top: 0">3) да је количина материјала ограничена на количину која је довољна за извођење истраживачких активности и у складу са капацитетима карантинских објеката;</p>
				<p style="margin-top: 0">4) да се материјал током уношења или премештања одржава у карантинским условима и да се у што краћем року превезе на одобрено место;</p>
				<p style="margin-top: 0">5) да се у објектима и на парцелама, односно местима на којима ће се обављати истраживачке активности гарантује безбедан рад са материјалом на начин да се штетни организми држе у карантинским условима и да је ризик од њиховог ширења онемогућен, што укључује:</p>
				<p style="margin-top: 0">(1) физичко раздвајање од другог биља, односно штетних организама, укључујући по потреби контролу вегетације у непосредној околини, </p>
				<p style="margin-top: 0">(2) одређивање особе одговорне за истраживачке активности; </p>
				<p style="margin-top: 0">(3) ограничење приступа просторијама, објектима и околном подручју, ако је потребно, на особље које обавља истраживачке активности,</p>
				<p style="margin-top: 0">(4) одговарајућу идентификацију просторија и објеката навођењем врсте истраживачке активности и одговорног особља,</p>
				<p style="margin-top: 0">(5) вођење евиденција обављених истраживачких активности и радних поступака, укључујући и поступке у случају ненамерног испуштања штетних организама из карантина, </p>
				<p style="margin-top: 0">(6) одговарајуће безбедносне системе,</p>
				<p style="margin-top: 0">(7) одговарајуће контролне мере за спречавање уношења и ширења штетних организама унутар простора,</p>
				<p style="margin-top: 0">(8) контролисане поступке узорковања и преношења материјала између просторија и објеката,</p>
				<p style="margin-top: 0">(9) контролисано одлагање отпада, супстрата, земље и воде, када је потребно,</p>
				<p style="margin-top: 0">(10) одговарајуће хигијенске и дезинфекцијске поступке за особље, објекте и опрему,</p>
				<p style="margin-top: 0">(11) одговарајуће мере и објекте за одлагање материјала, </p>
				<p style="margin-top: 0">(12) одговарајуће објекте и поступке за индексирање (укључујући и тестирање);</p>
				<p style="margin-top: 0">6) да се у циљу спречавањa опасности од ширења штетног организма, по окончању огледа, научног рада, односно рада на клонској селекцији, из карантинских услова може пустити само материјал из члана 2. тачка 3) подтач. (2) и (3) овог правилника након спроведених активности из Прилога – Карантинске мере укључујући тестирање материјала намењеног пуштању из карантина, који је одштампан уз овај правилник и чини његов саставни део, и по добијању сагласности од министарства надлежног за послове здравља биља;</p>
				<p style="margin-top: 0">7) да се материјал који није намењен за пуштање из карантина, укључујући и штетне организме и сав материјал за који је утврђено да је током истраживачких активности заражен, као и друго биље, биљни производи и прописани објекти који су били у додиру са тим материјалом или су могли бити заражени штетним организмима, уништава, стерилише или третира на начин који обезбеђује спречавање опасности од ширења штетног организма; </p>
				<p style="margin-top: 0">8) да се парцеле и објекти на којима се обављају истраживачке активности стерилишу и чисте на начин начин који обезбеђује спречавање опасности од ширења штетног организма;</p>
				<p style="margin-top: 0">9) ефикасан систем обавештавања министарства надлежног за послове здравља биља у случају заразе материјала штетним организмима, као и о ненамерном испуштању штетних организама;</p>
				<p style="margin-top: 0">10) вођење евиденције која садржи податке о приспећу материјала укључујући и време, место, врсту и количину пристиглог материјала, о поступцима у време обављања истраживачких активности на материјалу, њиховом трајању и завршетку, о материјалу пуштеном из карантинских услова (време и место пуштања, врста и количина пуштеног материјала), као и о уништењу материјала (време, место и начин уништења, врста и количина уништеног материјала).</p>
				<p class="clan" style="margin-top: 0">&nbsp;</p>
	<p class="clan" style="margin-top: 0">Члан 4.</p>
				<p style="margin-top: 0">У зависности од врсте материјала и планиране истраживачке активности, биологије штетног организма, начина његовог ширења, интеракције са околином и другим важним чињеницама везаним за опасност која се односи на материјал, правно лице које врши уношење, односно увоз материјала, поред услова из члана 3. овог правилника, обезбеђује и додатне услове у погледу техничке оспособљености, који укључују спровођење једне или више мера за спречавање опасности од ширења штетног организма наложених на основу процењеног ризика.</p>
				<p style="margin-top: 0">Услови у погледу техничке оспособљеност из става 1. овог члана су:</p>
				<p style="margin-top: 0">1) чување материјала у објектима са одвојеним коморама са двоструким вратима за приступ особља;</p>
				<p style="margin-top: 0">2) чување материјала под негативним ваздушним притиском;</p>
				<p style="margin-top: 0">3) чување материјала у заштићеним посудама с одговарајућом величином отвора за ваздух и другим баријерама (нпр. водена баријера за гриње, затворене посуде напуњене земљом за нематоде, електричне клопке за инсекте);</p>
				<p style="margin-top: 0">4) чување материјала одвојено од других штетних организама и материјала (нпр. домаћини материјала);</p>
				<p style="margin-top: 0">5) чување материјала за узгој у коморама за узгој са одговарајућом опремом за манипулацију;</p>
				<p style="margin-top: 0">6) спречавање укрштања штетних организама с аутохтоним сојевима или врстама;</p>
				<p style="margin-top: 0">7) избегавање одржавања трајних култура штетних организама;</p>
				<p style="margin-top: 0">8) чување у условима у којима се строго контролише умножавање штетног организма;</p>
				<p style="margin-top: 0">9) чување на начин којим се спречава ширење пропагулама – делова живих организама којима се они размножавају, чувају или шире (нпр. спречити ваздушна струјања);</p>
				<p style="margin-top: 0">10) процедуре за проверу чистоће културе штетног организма, ради искључења присутности паразита или других штетних организама;</p>
				<p style="margin-top: 0">11) одговарајући програми контроле за елиминисање могућих вектора;</p>
				<p style="margin-top: 0">12) за активности <span class="italik">in vitro</span>, руковање материјалом у стерилним условима: опремање лабораторије за извођење стерилних поступака и одржавање стерилних услова;</p>
				<p style="margin-top: 0">13) чување штетних организама који се шире векторима, у условима који онемогућавају ширење тим векторима (нпр. прописана величина отвора, затварањем земље у посуде);</p>
				<p style="margin-top: 0">14) сезонска изолација да би се обезбедило да се истраживачка активност реализује у време мале опасности за здравље биља.</p>
				<p class="bold" style="margin-top: 0">&nbsp;</p>
	<p class="bold" style="margin-top: 0">3. Образац захтева за издавање одобрења за увоз</p>
				<p class="clan" style="margin-top: 0">&nbsp;</p>
	<p class="clan" style="margin-top: 0">Члан 5.</p>
				<p style="margin-top: 0">Захтев за издавање одобрења за увоз биља, биљних производа и прописаних објеката, односно штетних организама подноси се Министарству пољопривреде, трговине, шумарства и водопривреде на Обрасцу – Захтев за издавање одобрења за увоз, који је одштампан уз овај правилник и чини његов саставни део.</p>
				<p class="bold" style="margin-top: 0">&nbsp;</p>
	<p class="bold" style="margin-top: 0">4. Завршна одредба</p>
				<p class="clan" style="margin-top: 0">&nbsp;</p>
	<p class="clan" style="margin-top: 0">Члан 6.</p>
				<p style="margin-top: 0">Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p style="margin-top: 0">&nbsp;</p>
				<p class="potpis" style="margin-top: 0">Број 110-00-00251/2011-09</p>
				<p class="potpis" style="margin-top: 0">У Београду, 23. децембра 2011. године</p>
				<p class="potpis" style="margin-top: 0">Министар,</p>
				<p class="potpis" style="margin-top: 0"><span class="bold">Душан Петровић, </span>с.р.</p>
	<p class="potpis" style="margin-top: 0">&nbsp;</p>
	<p class="potpis" style="margin-top: 0">&nbsp;</p>
				<p align="center" style="margin-top: 0"><img src="http://www.pravno-informacioni-sistem.rs/SlGlasnikPortal/slike/pravilniktehnickiuslov_opt.jpeg&amp;doctype=reg&amp;abc=cba&amp;eli=true&amp;eliActId=422853&amp;regactid=422853" alt="pravilniktehnickiuslovi.tif"></p>
	<p align="center" style="margin-top: 0">&nbsp;</p>
				<p align="right" style="margin-top: 0">ПРИЛОГ </p>
	<p align="right" style="margin-top: 0">&nbsp;</p>
				<p class="clan" style="margin-top: 0">КАРАНТИНСКЕ МЕРЕ, УКЉУЧУЈУЋИ ТЕСТИРАЊЕ МАТЕРИЈАЛА НАМЕЊЕНОГ ПУШТАЊУ ИЗ КАРАНТИНА</p>
	<p class="clan" style="margin-top: 0">&nbsp;</p>
				<p class="bold" style="margin-top: 0">I БИЉЕ, БИЉНИ ПРОИЗВОДИ<span lang="sr-cyrl">
				</span>И ПРОПИСАНИ ОБЈЕКТИ СА ЛИСТЕ IIIА И ЛИСТЕ IIIБ</p>
	<p class="bold" style="margin-top: 0">&nbsp;</p>
				<p class="bold" style="margin-top: 0">1. Биље Citrus L., Fortunella Swingle, Poncirus Raf. и њихови хибриди, искључујући плодове и семе</p>
	<p class="bold" style="margin-top: 0">&nbsp;</p>
				<p style="margin-top: 0">Биљни материјал подвргава се по потреби одређеним терапијским поступцима, који су прописани у Техничком упутству FAO/IPGRI.</p>
				<p style="margin-top: 0">Биљни материјал након терапијских поступака у потпуности подлеже поступку индексирања. Сав биљни материјал, укључујући и биље за индексирање, чува се у одобреним објектима, у карантинским условима. Биљни материјал, намењен пуштању из карантина чува се у условима који обезбеђују нормалан циклус вегетативног раста. На њему се обавља визуелни преглед ради откривања симптома присуства штетних организама укључујући и све релевантне штетне организме наведене у Листи IA део I, Листи IA део II, Листи IIA део I, Листи IIA део II, Листи IБ и Листи IIБ и то у одговарајуће време, по њиховом пристизању и касније током поступка индексирања.</p>
				<p style="margin-top: 0">Биљни материјал на коме су визуелним прегледом уочени симптоми присуства штетних организама посебно се испитује и према потреби тестира како би се одредио узрочник симптома. </p>
				<p style="margin-top: 0">Биљни материјал се индексира на штетне организме (испитивањем и идентификацијом) следећим поступцима:</p>
				<p style="margin-top: 0">1) за испитивање се користе одговарајуће лабораторијске методе и по потреби биљке индикатори укључујући <span class="italik">Citrus sinensis </span>(L.) <span class="italik">Osbeck</span>, C. <span class="italik">aurantиfolиa</span> Christm. <span class="italik">Swing</span>, C. <span class="italik">medica</span> L., C. <span class="italik">reticulata</span> Blanco и <span class="italik">Sesamum</span> L., ради откривања најмање следећих штетних организама:</p>
				<p style="margin-top: 0">(1) Citrus greening bacterium,</p>
				<p style="margin-top: 0">(2) Citrus variegated chlorosis,</p>
				<p style="margin-top: 0">(3) Citrus mosaic virus,</p>
				<p style="margin-top: 0">(4) Citrus tristeza virus (svi izolati),</p>
				<p style="margin-top: 0">(5) Citrus vein enation woody gall,</p>
				<p style="margin-top: 0">(6) Leproza,</p>
				<p style="margin-top: 0">(7) Psoroza koja se prenosi prirodnim putem,</p>
				<p style="margin-top: 0">(8) <span class="italik">Phoma tracheiphila </span>(Petri) Kanchaveli &amp; Gikashvili,</p>
				<p style="margin-top: 0">(9) Satsuma dwarf virus,</p>
				<p style="margin-top: 0">(10) Spiroplasma citri Saglio et al.,</p>
				<p style="margin-top: 0">(11) Tatter leaf virus,</p>
				<p style="margin-top: 0">(12) Witches’ broom (MLO),</p>
				<p style="margin-top: 0">(13)<span class="italik"> Xanthomonas campestris </span>(svi sojevi patogeni za rod <span class="italik">Citrus</span>);</p>
				<p style="margin-top: 0">2) за болести као што је пламењача и сличне болести за које не постоје краткорочни поступци индексирања, на биљном материјалу после пристизања обавља се калемљење изданака на подлогу гајену на стерилној култури у складу са упутством из става 1. овог одељка и тако гајено биље подвргава се терапијском поступку.</p>
				<p class="bold" style="margin-top: 0">&nbsp;</p>
	<p class="bold" style="margin-top: 0">2. Биље <span class="bold">Cydonia</span><span class="italik"> </span>Mill., Malus Mill., Prunus L. и Pyrus L. и њихови хибриди, Fragarиa L., намењено садњи, искључујући семе</p>
	<p class="bold" style="margin-top: 0">&nbsp;</p>
				<p style="margin-top: 0">Биљни материјал подвргава се по потреби одређеним терапијским поступцима, који су прописани у Техничком упутству FAO/IPGRI.</p>
				<p style="margin-top: 0">Биљни материјал након терапијских поступака у потпуности подлеже поступку индексирања. Биљни материјал намењен пуштању из карантина чува се у условима који обезбеђују нормалан циклус вегетативног раста. На њему се обавља визуелни преглед ради откривања симптома присуства штетних организама укључујући и све релевантне штетне организме наведене у Листи IA део I, Листи IA део II, Листи IIA део I, Листи IIA део II, Листи IБ и Листи IIБ, и то у одговарајуће време, по њиховом пристизању и касније током поступка индексирања.</p>
				<p style="margin-top: 0">Биљни материјал на коме су визуелним прегледом уочени симптоми присуства штетних организама посебно се испитује и према потреби тестира како би се одредио узрочник симптома. </p>
				<p style="margin-top: 0">Биљни материјал се индексира на штетне организме (испитивањем и идентификацијом) следећим поступцима:</p>
				<p style="margin-top: 0">1) у случају <span class="italik">Fragaia</span> L. без обзира на земљу порекла биљног материјала, приликом тестирањa се користе одговарајуће лабораторијске методе и по потреби биљке индикатори, укључујући <span class="italik">Fragaria vesca, F. virginiana </span>и <span class="italik">Chenopodium spp</span>., ради откривања најмање следећих штетних организама:</p>
				<p style="margin-top: 0">(1) Arabis mosaic virus,</p>
				<p style="margin-top: 0">(2) Raspberry ringspot virus,</p>
				<p style="margin-top: 0">(3) Strawberry crinkle virus,</p>
				<p style="margin-top: 0">(4) Strawberry latent „C” virus,</p>
				<p style="margin-top: 0">(5) Strawberry latent ringspot virus,</p>
				<p style="margin-top: 0">(6) Strawberry mild yellow edge virus,</p>
				<p style="margin-top: 0">(7) Strawberry vein banding virus,</p>
				<p style="margin-top: 0">(8) Strawberry witches’ broom mycoplasm,</p>
				<p style="margin-top: 0">(9) Tomato black ring virus,</p>
				<p style="margin-top: 0">(10) Tomato ringspot virus,</p>
				<p style="margin-top: 0">(11) <span class="italik">Colletotrиchum acutatum Simmonds</span>,</p>
				<p style="margin-top: 0">(12) <span class="italik">Phytophthora fragariae </span>Hickman var. fragariae Wilcox &amp; Duncan,</p>
				<p style="margin-top: 0">(13) <span class="italik">Xanthomonas fragariae </span>Kennedy &amp; King;</p>
				<p style="margin-top: 0">2) у случају <span class="italik">Malus </span>Mill. зa тестирање се користе одговарајуће лабораторијске методе и по потреби биљке индикатори ради откривања Apple proliferation mycoplasm или Cherry rasp leaf virus (амерички сој) када биљни материјал потиче из земље у којој је распрострањен неки од тих штетних организама, а без обзира на земљу порекла биљног материјала, за тестирање се користе одговарајуће лабораторијске методе и по потреби биљке индикатори ради откривања најмање следећих штетних организама:</p>
				<p style="margin-top: 0">(1) Tobacco ringspot virus,</p>
				<p style="margin-top: 0">(2) Tomato ringspot virus,</p>
				<p style="margin-top: 0">(3)<span class="italik"> Erwиnиa amylovora </span>(Burr.) Winsl. et al.;</p>
				<p style="margin-top: 0">3) У случају Prunus L.: </p>
				<p style="margin-top: 0">(1) када биљни материјал потиче из земље у којој је распрострањен Apricot chlorotic leafroll mycoplasm, Cherry rasp leaf virus (aмерички сој) или Pseudomonas syringae pv. persicae (Prunier et al.) Young et al., за тестирање се користе одговарајуће лабораторијске методе и по потреби биљке индикатори ради њиховог откривања,</p>
				<p style="margin-top: 0">(2) без обзира на земљу порекла биљног материјала, за тестирање се користе одговарајуће лабораторијске методе и по потреби биљке индикатори ради откривање најмање следећих штетних организама:</p>
				<p style="margin-top: 0">− Little cherry pathogen (неевропски изолати),</p>
				<p style="margin-top: 0">− Peach mosaic virus (амерички сој),</p>
				<p style="margin-top: 0">− Peach phony rickettsia,</p>
				<p style="margin-top: 0">− Peach rosette mosaic virus,</p>
				<p style="margin-top: 0">− Peach rosette mycoplasm,</p>
				<p style="margin-top: 0">− Peach X-disease mycoplasm,</p>
				<p style="margin-top: 0">− Plum line pattern virus (амерички сој),</p>
				<p style="margin-top: 0">− Plum pox virus,</p>
				<p style="margin-top: 0">− Tomato ringspot virus,</p>
				<p style="margin-top: 0">− <span class="italik">Xanthomonas </span>campestris pv. pruni (Smith) Dye.</p>
				<p style="margin-top: 0">4) у случају Cydonia Mill. и Pyrus L., без обзира на земљу порекла биљног материјала, за тестирање се користе одговарајуће лабораторијске методе и по потреби биљке индикатори за откривање <span class="italik">Erwinia amylovora </span>(Burr.) Winsl. et al. и Pear decline mycoplasm.</p>
				<p class="bold" style="margin-top: 0">&nbsp;</p>
	<p class="bold" style="margin-top: 0">3. Биље Vitis L., осим плодова</p>
	<p class="bold" style="margin-top: 0">&nbsp;</p>
				<p style="margin-top: 0">Биљни материјал подвргава се по потреби одређеним терапијским поступцима, који су прописани у Техничком упутству FAO/IPGRI.</p>
				<p style="margin-top: 0">Биљни материјал након терапијских поступака у потпуности подлеже поступку индексирања. Сав биљни материјал, укључујући и биље за индексирање, чува се у одобреним објектима, у карантинским условима. Биљни материјал намењен пуштању из карантина чува се у условима који обезбеђују нормалан циклус вегетативног раста. На њему се обавља визуелни преглед ради откривања симптома присуства штетних организама укључујући <span class="italik">Daktulosphaira vitifoliae </span>(Fitch) укључујући и све релевантне штетне организме наведене у Листи IA део I, Листи IA део II, Листи IIA део I, Листи IIA део II, Листи IБ и Листи IIБ , и то у одговарајуће време, по њиховом пристизању и касније током поступка индексирања.</p>
				<p style="margin-top: 0">Биљни материјал на коме су визуелним прегледом уочени симптоми присуства штетних организама посебно се испитује и према потреби тестира како би се одредио узрочник симптома. </p>
				<p style="margin-top: 0">Биљни материјал индексира се на штетне организме (тестирањем и идентификацијом) следећим поступцима:</p>
				<p style="margin-top: 0">1) када биљни материјал потиче из земље у којој је потврђена болест Ajinashika тестирање се обавља прописаном лабораторијском методом, а ако су резултати негативни биљни материјал индексира се на сорти винове лозе Koshu и чува под надзором најмање два вегетациона периода;</p>
				<p style="margin-top: 0">2) када биљни материјал потиче из земље у којој је потврђен штетни организам Grapevine stunt virus, тестирање се обавља на одговарајућим биљкама индикаторима, укључујући сорту винове лозе Campbell Early и надзор се спроводи током једне године;</p>
				<p style="margin-top: 0">3) када биљни материјал потиче из земље у којој је потврђен штетни организам Summer mottle, тестирање се обавља на одговарајућим биљкама индикаторима, укључујући сорте винове лозе Sideritis, Cabernet- Franc и Mission; </p>
				<p style="margin-top: 0">4) без обзира на земљу порекла биљног материјала, приликом тестирања се користе одговарајуће лабораторијске методе и по потреби биљке индикатори за откривање најмање следећих штетних организама:</p>
				<p style="margin-top: 0">(1) Blueberry leaf mottle virus,</p>
				<p style="margin-top: 0">(2) Grapevine flavescence dorée MLO и остала жутила винове лозе,</p>
				<p style="margin-top: 0">(3) Peach rosette mosaic virus,</p>
				<p style="margin-top: 0">(4) Tobacco ringspot virus,</p>
				<p style="margin-top: 0">(5) Tomato ringspot virus („yellow vein” i drugi sojevi),</p>
				<p style="margin-top: 0">(6) Xylella fastidiosa (Well &amp; Raju),</p>
				<p style="margin-top: 0">(7) <span class="italik">Xylophilus ampelinus </span>(Panagopoulos) <span class="italik">Willems</span> et al.</p>
				<p class="bold" style="margin-top: 0">&nbsp;</p>
	<p class="bold" style="margin-top: 0">4. Биље врста из рода Solanum L. које формирају кртоле или вреже или њихови хибриди, намењено садњи</p>
	<p class="bold" style="margin-top: 0">&nbsp;</p>
				<p style="margin-top: 0">Биљни материјал подвргава се по потреби одређеним терапијским поступцима, који су прописани у Техничком упутству FAO/IPGRI.</p>
				<p style="margin-top: 0">Биљни материјал након терапијских поступака у потпуности подлеже поступку индексирања. Сав биљни материјал, укључујући и биље за индексирање, чува се у одобреним објектима, у карантинским условима. Биљни материјал намењен пуштању из карантина чува се у условима који обезбеђују нормалан циклус вегетативног раста. На њему се обавља визуелни преглед ради откривања симптома присуства штетних организама укључујући све релевантне штетне организме наведене у Листи IA део I, Листи IA део II, Листи IIA део I, Листи IIA део II, Листи IБ и Листи IIБ и Potato yellow vein disease, у одговарајуће време, по његовом пристизању и касније током поступка индексирања.</p>
				<p style="margin-top: 0">Биљни материјал на коме су визуелним прегледом уочени симптоми присуства штетних организама посебно се испитује и према потреби тестира како би се одредио узрочник симптома. </p>
				<p style="margin-top: 0">Поступак индексирања спроводи се ради откривања присуства бактерија <span class="italik">Clavibacter michiganensis </span>(Smith) Davis <span class="italik">et al. spp. sepedonicus </span>(Spieckermann et Kotthoff) Davis <span class="italik">et al. и Ralstonia solanacearum </span>(Smith)Yabuuchi <span class="italik">et al</span>.</p>
				<p style="margin-top: 0">Технички услови за поступак индексирања на присуство бактерија су:</p>
				<p style="margin-top: 0">1) код кртола кромпира тестира се хилус сваке кртоле, а поступак се може применити на узорак мањи од стандардног (200 кртола);</p>
				<p style="margin-top: 0">2) код младих биљака и резница укључујући и микро-саднице, тестира се доњи део стабљике, ако је потребно и корен;</p>
				<p style="margin-top: 0">3) након тестирања из тач. 1) и 2) овог става препоручује се један нормалан вегетациони циклус за тестирање новонасталих кртола или основе стабљика код врста које не формирају кртоле;</p>
				<p style="margin-top: 0">4) метода тестирања на присуство <span class="italik">Clavibacter michiganensis </span>(Smith) <span class="italik">Davis et al spp. sepedonicus </span>(Spieckermann et Kotthoff) Davis et al. спроводи се у складу са Правилником о мерама за откривање, спречавање ширења и сузбијање штетног организма <span class="italik">Clavibacter michiganensis </span>(Smith) Davis <span class="italik">et al </span>spp. <span class="italik">sepedonicus </span>(Spieckermann et Kotthoff) Davis et al. проузроковача прстенасте трулежи кртола кромпира, начину одређивања граница зараженог, угроженог и подручја без штетних организама, условима за окончање наложених мера, као и начину обавештавања о предузетим мерама и престанак мера („Службени гласник РС”, број 103/09); </p>
				<p style="margin-top: 0">5) метода тестирања на присуство <span class="italik">Ralstonia solanacearum </span>(Smith)Yabuuchi et al. спроводи се у складу с Правилником о мерама откривања, спречавања ширења и сузбијања штетног организма <span class="italik">Ralstonia solanacearum </span>(Smith)Yabuuchi et al. проузроковача мрке трулежи кртола кромпира и бактеријског увенућа кромпира и парадајза, начину одређивања граница зараженог, угроженог и подручја без штетног организма, као и начину обавештавања о предузетим мерама и престанак мера („Службени гласник РС”, број 107/09).</p>
				<p style="margin-top: 0">Поступак индексирања спроводи се ради откривања присуства вируса и вирусима сличних организама, и то:</p>
				<p style="margin-top: 0">1)Andean potato latent virus;</p>
				<p style="margin-top: 0">2) Potato black ringspot virus;</p>
				<p style="margin-top: 0">3) Potato spindle tuber viroid;</p>
				<p style="margin-top: 0">4) Potato yellowing alfamovirus;</p>
				<p style="margin-top: 0">5) Potato virus T;</p>
				<p style="margin-top: 0">6) Andean potato mottle virus;</p>
				<p style="margin-top: 0">7) Вируси кромпира A, M, S, V, X и Y (укључујући Yo, Yn, Yc) i Potato leaf roll virus.</p>
				<p style="margin-top: 0">Kод семена кромпира у ботаничком смислу поступци индексирања обављају се да би се открило присуство бар једне од врста вируса и вирусима сличних организама.</p>
				<p style="margin-top: 0">Технички услови за поступак индексирања на присуство вируса и вирусима сличних организама, осим Potato spindle tuber viroid-а су:</p>
				<p style="margin-top: 0">1) минимално тестирање биљног материјала (кртола, младих биљака – расада, резница укључујући и микро-саднице) обухвата серолошко тестирање које се обавља у време цветања, за сваки штетан организам који је на посебној листи, са изузетком <span class="italik">Potato spindle tuber viroida</span>. Ако је серолошки тест негативан, следи биолошко тестирање. Код вируса увијености листа кромпира (Potato leaf roll virus) обављају се два серолошка тестирања;</p>
				<p style="margin-top: 0">2) минимално тестирање семена у ботаничком смислу обавља се серолошким тестирањем и биолошким тестирањем, када је серолошко тестирање негативно. Препоручује се поновно тестирање дела негативних узорака или крајњих резултата другом методом;</p>
				<p style="margin-top: 0">3) серолошка и биолошка тестирања обављају се на биљу гајеном у расаднику са којих се узорак узима са најмање два места са сваке стабљике, укључујући младе потпуно развијене листове на врху сваке стабљике и старије листове са средине стабљике, при чему се свака стабљика узоркује због могуће несистемичне заразе. Приликом серолошког тестирања листови с више биљака се не спајају, а листови са сваке стабљике могу се спајати ради добијања узорка са сваке биљке. При биолошком тестирању могу се спајати узорци од највише пет биљака, при чему се инокулишу најмање две индикатор биљке;</p>
				<p style="margin-top: 0">4) одговарајуће биљке индикатори које се користе приликом биолошког тестирања, јесу оне наведене на EPPO листи или друге биљке индикатори за које је доказано да откривају заразе вирусом;</p>
				<p style="margin-top: 0">5) само материјал који је био непосредно тестиран може се пустити из карантина. Када је обављено индексирање окаца, пуштају се само новонастале кртоле тестираних окаца. Кртоле се не пуштају ако постоје потешкоће с несистемичном заразом.</p>
				<p style="margin-top: 0">Технички услови за поступак индексирања на присуство Potato spindle tuber viroid-а су:</p>
				<p style="margin-top: 0">1) биљке које су расле у стакленику се тестирају када се добро укорене, али пре цветања и стварања полена, а тестирање клица, биљака узгајаних in vitro и микро садница обавља се прелиминарно, а узорци се узимају од потпуно отвореног листића са врха сваке тест биљке;</p>
				<p style="margin-top: 0">2) материјал намењен тестирању гаји се на температурама које нису ниже од 18 C (пожељно је да су више од 20 C) и при дневној светлости у трајању од најмање 16 сати;</p>
				<p style="margin-top: 0">3) тестирање се спроводи радиоактивно или нерадиоактивно обележеним cDNA или RNA-сондама, повратним R-PAGE-ом (бојењем сребром) или RT-PCR-om;</p>
				<p style="margin-top: 0">4) највиши степен спајања за сонде и повратни R-PAGE јесте 5. Коришћење тог или вишег степена спајања потребно је потврдити.</p>
	<p style="margin-top: 0">&nbsp;</p>
				<p class="bold" style="margin-top: 0">II. БИЉЕ, БИЉНИ ПРОИЗВОДИ И ПРОПИСАНИ<span lang="sr-cyrl">
				</span>ОБЈЕКТИ СА ЛИСТЕ IIA ДЕО I,<span lang="sr-cyrl"> </span>ЛИСТЕ IIA ДЕО II, ЛИСТЕ IIБ,<span lang="sr-cyrl">
				</span>ЛИСТЕ IVA ДЕО I, ЛИСТЕ IVA ДЕО II И ЛИСТИ IVБ</p>
	<p class="bold" style="margin-top: 0">&nbsp;</p>
				<p style="margin-top: 0">Карантинске мере обухватају одговарајуће прегледе или тестирање на присуство релевантних штетних организама наведених у Листи IA део I, Листи IA део II, Листи IIA део I, Листи IIA део II, Листи IБ и Листе IIБ и спроводе се у складу с посебним фитосанитарним захтевима прописаним за одређене штетне организме у Листи IVA део I, Листи IVA део II и Листи IVБ . </p>
				<p style="margin-top: 0">Када се утврђује испуњеност посебних фитосанитарних услова, као карантинске мере користе се методе које су прописане у Листи IVA део I, Листи IVA део II и Листи IVБ или друге мере.</p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: left;
}
.auto-style3 {
	color: #008000;
}
</style>


	<div class="story">
				<p class="broj">&nbsp;</p>
				<p>На основу члана 9. ст. 5. и 6. Закона о ефикасном коришћењу енергије („Службени гласник РС”, број 25/13),</p>
				<p>Министар рударства и енергетикe доноси</p>
				<p class="odluka-zakon">ПРАВИЛНИК</p>
				<p class="naslov">о начину и роковима достављања података неопходних за праћење спровођења Акционог плана за енергетску ефикасност у Републици Србији и методологији за праћење, проверу и оцену ефеката његовог спровођења</p>
				<p class="auto-style1">"Службени гласник РС", број 37 од 24. априла 
				2015.</p>
				<p class="clan">Члан 1.</p>
				<p>Овим правилником ближе се уређују начин и рокови достављања података неопходних за праћење спровођења Акционог плана за енергетску ефикасност у Републици Србији (у даљем тексту: Акциони план), као и методологија за праћење, проверу и оцену ефеката спровођења Акционог плана.</p>
				<p class="clan">Члан 2.</p>
				<p>Поједини изрази употребљени у овом правилнику имају следеће значење:</p>
				<p>1) мере енергетске ефикасности (мере ЕЕ) су мере за побољшање енергетске ефикасности о којима се достављају подаци у складу са овим правилником;</p>
				<p>2) пројекат енергетске ефикасности је низ радњи и активности спроведених са циљем побољшања енергетске ефикасности кроз реализацију једне или више мера енергетске ефикасности, или низ радњи и активности који немају за директни циљ побољшање енергетске ефикасности али је њиховом реализацијом спроведена једна или више мера енергетске ефикасности;</p>
				<p>3) орган извештавања је орган државне управе, орган аутономне покрајине или јединице локалне самоуправе који доставља податке у складу са овим правилником; </p>
				<p>4) метода Одоздо – према – горе (метода ОПГ) је поступак израчунавања уштеде енергије настале реализацијом мере ЕЕ, на основу математичких формула и референтних вредности које се дефинишу појединачно за сваку меру;</p>
				<p>5) методологија Одоздо – према – горе (методологија ОПГ) је скуп овим правилником прописаних метода ОПГ код којих се за израчунавање уштеда енергије користе исти базични принципи;</p>
				<p>6) нормализација је поступак прилагођавања уштеде енергије референтним условима;</p>
				<p>7) референтни услови представљају вредност независних чинилаца који утичу на потрошњу енергије у референтној години, у односу на које се спроводи нормализација уштеде енергије;</p>
				<p>8) референтна година је година пре спровођења мере ЕЕ, у односу на коју се посматра повећање енергетске ефикасности као резултат реализације појединачне мере ЕЕ; </p>
				<p>9) референтна потрошња енергије је потрошња енергије у референтним условима пре спровођења појединачне мере ЕЕ, која се користи за поређење при израчунавању будућих уштеда енергије;</p>
				<p>10) праћење енергетских уштеда је поступак утврђивања смањења потрошње енергије у односу на потрошњу енергије у референтним условима, које је резултат појединачне мере ЕЕ;</p>
				<p>11) специфична (јединична) потрошња енергије је показатељ енергетске ефикасности који се израчунава као однос енергије утрошене за неку активност, изражене у мерној јединици за енергију, и мерљивог резултата те активности израженог у физичкој јединици (нпр. тона челика), или чиниоца који утиче на потрошњу енергије (нпр. по домаћинству, по аутомобилу);</p>
				<p>12) век трајања мере ЕЕ је очекивано време, изражено у годинама, у којем ће спроведена мера ЕЕ стварати уштеду енергије;</p>
				<p>13) јединична годишња уштеда финалне енергије – UFES [kWh/(jed×god)] је уштеда енергије на годишњем нивоу изражена по јединици релевантној за разматрану меру ЕЕ;</p>
				<p>14) укупна годишња уштеда финалне енергије – FES [kWh/god] је укупна уштеда енергије на годишњем нивоу која је остварена у оквиру неке мере ЕЕ и/или пројекта.</p>
				<p>Други изрази који су употребљени у овом правилнику, а нису дефинисани у ставу 1. овог члана имају значење дефинисано законом којим се уређује област ефикасног коришћења енергије.</p>
				<p class="clan">Члан 3.</p>
				<p>У складу са овим правилником достављају се подаци о реализованим пројектима енергетске ефикасности, односно спроведеним мерама ЕЕ ради праћења спровођења Акционог плана.</p>
				<p>Орган извештавања у складу са овим правилником доставља податке о пројектима које финансира или већим делом суфинансира средствима из буџета.</p>
				<p>Ако се пројекат енергетске ефикасности финансира средствима обезбеђеним на основу међународног уговора (споразума о кредиту, донацији и сл.) у целини или већим делом, о пројекту извештава орган извештавања коме је додељена надлежност за спровођење пројекта.</p>
				<p>Ако пројекат енергетске ефикасности спроводи јавно предузеће, о пројекту извештава орган извештавања у чијој је надлежности јавно предузеће. </p>
				<p class="clan">Члан 4.</p>
				<p>Орган извештавања доставља министарству надлежном за послове енергетике (у даљем тексту: Министарство) следеће податке: назив органа извештавања, назив и адресу објекта на коме се мера ЕЕ спроводи, податке о власнику објекта, назив пројекта, назив крајњег корисника пројекта, назив субјекта које финансира пројекат, назив спроведене мере ЕЕ, кратак опис мере ЕЕ, време извођења радова (почетак и крај), вредност инвестиције, као и податке о стању објекта, опреме и/или техничког система, односно грађевинског елемената на коме се мера ЕЕ спроводи а који се односе на ситуацију пре и после спровођења мере ЕЕ. </p>
				<p>Подаци из става 1. овог члана достављају се на обрасцима из Прилога 2 – Обрасци за достављање података о мерама ЕЕ, који је одштампан уз овај правилник и чини његов саставни део. Обрасци из Прилога 2. овог правилника објављују се и на интернет страници Министарства.</p>
				<p>Уколико пројекат енергетске ефикасности обухвата примену више мера ЕЕ, орган извештавања о свакој примењеној мери доставља податке посебно.</p>
				<p class="clan">Члан 5.</p>
				<p>У складу са овим правилником достављају се подаци о следећим мерама ЕЕ:</p>
				<p>– замена извора светлости у јавном осветљењу,</p>
				<p>– замена или уградња система осветљења у новим или постојећим стамбеним зградама,</p>
				<p>– замена или побољшање система или уградња новог система осветљења или дела компоненти осветљења у новим или постојећим комерцијалним и зградама јавно-услужног сектора,</p>
				<p>– реконструкција топлотне изолације одређених делова грађевинског омотача (зидови, кровови, таванице, темељи и сл.) и/или замена прозора у постојећим стамбеним, комерцијалним и зградама јавно-услужног сектора,</p>
				<p>– реконструкција грађевинског омотача и система за грејање у постојећим стамбеним, комерцијалним и зградама јавно-услужног сектора,</p>
				<p>– замена опреме за грејање у постојећим стамбеним, комерцијалним и зградама јавно-услужног сектора,</p>
				<p>– увођење нове грађевинске регулативе за нове стамбене, комерцијалне и зграде јавно-услужног сектора,</p>
				<p>– замена или уградња нове опреме за грејање воде у постојећим стамбеним, комерцијалним и зградама јавно-услужног сектора,</p>
				<p>– прикључак нове или постојеће стамбене, комерцијалне и зграде јавно-услужног сектора на систем даљинског грејања,</p>
				<p>– уградња или замена уређаја за климатизацију номиналне снаге мање од 12 kW у новим и постојећим стамбеним, комерцијалним и зградама јавно-услужног сектора,</p>
				<p>– уградња соларног система за грејање потрошне санитарне воде у новим и постојећим стамбеним, комерцијалним и зградама јавно-услужног сектора,</p>
				<p>– уштеда примарне енергије из постројења за комбиновану производњу топлотне и електричне енергије, </p>
				<p>– замена возног парка.</p>
				<p class="clan">Члан 6.</p>
				<p>Орган извештавања доставља Министарству податке појединачно за сваки пројекат о коме извештава у складу са чланом 3. овог правилника у року од два месеца од завршетка пројекта.</p>
				<p>Орган извештавања доставља Министарству попуњене обрасце из Прилога 2. овог правилника у електронској и штампаној форми. </p>
				<p>Обрасци се попуњавају у складу са упутством које се објављује на интернет страници Министарства.</p>
				<p>Штампани образац из става 2. овог члана оверава се печатом и потписом овлашћеног лица органа извештавања.</p>
				<p class="clan">Члан 7.</p>
				<p>Орган извештавања се стара да се техничка и друга документација на основу које се достављају подаци у складу са овим правилником чува у периоду који одговара веку трајања спроведене мере ЕЕ, а најдуже десет година. </p>
				<p class="clan">Члан 8.</p>
				<p>Министарство може вршити проверу уштеде енергије у складу са законом којим се уређује ефикасно коришћење енергије, настале на основу података које орган извештавања доставља у складу са овим правилником.</p>
				<p>Провера тачности података из става 1. овог члана врши се анализом техничке и друге документације из члана 7. овог правилника.</p>
				<p>Орган извештавања доставља или даје на увид Министарству документацију из члана 7. овог правилника, ради праћења и провере спровођења Акционог плана.</p>
				<p class="clan">Члан 9.</p>
				<p>Годишња уштеда енергије за мере ЕЕ из члана 5. овог правилника израчунава се применом методологије ОПГ која је дата у Прилогу 1 – Методологија за прорачун уштеда енергије Одоздо-према-горе, који је одштампан уз овај правилник и чини његов саставни део.</p>
				<p>Уштеде енергије које су реализоване спровођењем мера ЕЕ у сектору индустрије одређују се применом ОПГ методологије ако је то могуће, или путем енергетских прегледа.</p>
				<p class="clan">Члан 10.</p>
				<p>Јединична годишња уштеда финалне енергије UFES [kWh/(jed×god)] израчунава се као разлика специфичне (јединичне) потрошње енергије израчунате или измерене пре и после спровођења мере ЕЕ, уз примену нормализације, односно поступка прилагођавања уштеде енергије референтним условима.</p>
				<p>За израчунавање јединичне годишње уштеде финалне енергије из става 1. овог члана користе се математичке формуле које су дефинисане у методологији из члана 9. став 1. овог правилника појединачно за сваку меру ЕЕ.</p>
				<p>Специфична (јединична) потрошња енергије пре примене мере ЕЕ одређује се на основу доступних података о објекту на коме се мера спроводи, или на основу карактеристика уређаја и опреме који се замењују.</p>
				<p>У случају недостатка података потребних за обрачун специфичне (јединичне) потрошње енергије из става 3. овог члана користе се препоручене вредности из Прилога 3 – Препоручене вредности за физичке величине које се користе приликом прорачуна уштеда, који је одштампан уз овај правилник и чини његов саставни део.</p>
				<p>Укупна годишња уштеда финалне енергије FES [kWh/god] израчунава се као производ јединичне годишње уштеде финалне енергије и величине у којој се јединична уштеда изражава и сабирањем свих појединачних резултата (уштеда) који су остварени у оквиру одређене мере и/или пројекта.</p>
				<p>Прописани век трајања појединачно за сваку меру ЕЕ дат је у Прилогу 1. овог правилника.</p>
				<p class="clan">Члан 11.</p>
				<p>Министарство користи податке достављене на основу члана 4. овог правилника и методологију из члана 9. овог правилника ради праћења и оцењивања ефеката спровођења Акционог плана у складу са законом којим се уређује ефикасно коришћење енергије.</p>
				<p class="clan">Члан 12.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 110-00-00008/2015-06</p>
				<p class="potpis">У Београду, 3. априла 2015. године</p>
				<p class="potpis">Министар, </p>
				<p class="potpis"><span class="bold">Александар Антић,</span> с.р.</p>
				<p class="potpis">&nbsp;</p>
				<p class="auto-style2">
				<a href="http://www.pravno-informacioni-sistem.rs/SlGlasnikPortal/prilozi/prilog1.html&amp;doctype=reg&amp;abc=cba&amp;eli=true&amp;eliActId=416659&amp;regactid=416659" target="_blank">
				<span class="auto-style3">Прилог 1 - Методологија за прорачун 
				уштеде енергије одоздо - према - горе</span></a></p>
				<p class="auto-style2">
				<a href="http://www.pravno-informacioni-sistem.rs/SlGlasnikPortal/prilozi/prilog2.html&amp;doctype=reg&amp;abc=cba&amp;eli=true&amp;eliActId=416659&amp;regactid=416659" target="_blank">
				<span class="auto-style3">Прилог 2 - Обрасци за достављање 
				података о мерама ЕЕ</span></a></p>
				<p class="auto-style2">
				<a href="http://www.pravno-informacioni-sistem.rs/SlGlasnikPortal/prilozi/prilog3.html&amp;doctype=reg&amp;abc=cba&amp;eli=true&amp;eliActId=416659&amp;regactid=416659" target="_blank">
				<span class="auto-style3">Прилог 3 - Препоручене вредности за 
				физичке величине које се користе приликом прорачуна уштеде</span></a></p>
	</div>


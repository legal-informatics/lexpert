


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p>На основу члана 41. став 6. Закона о водама („Службени гласник РС”, бр. 30/10, 93/12 и 101/16),</p>
				<p>Министар пољопривреде и заштите животне средине доноси</p>
				<p class="odluka-zakon">ПРАВИЛНИК</p>
				<p class="odluka-zakon">о садржини посебног плана управљања водама</p>
				<p class="centar">"Службени гласник РС", број 9 од 10. фебруара 
				2017.</p>
				<p class="centar">&nbsp;</p>
				<p class="clan">Члан 1.</p>
				<p>Овим правилником ближе се прописује садржина посебног плана управљања водама (у даљем тексту: посебан план).</p>
				<p class="clan">Члан 2.</p>
				<p>Поред садржине прописане чланом 41. став 1. Закона о водама, посебан план садржи: </p>
				<p>1) приказ значајнијих утицаја људских активности на статус површинских и подземних вода, укључујући процену загађивања од концентрисаних и расутих загађивача, као и преглед коришћења земљишта, процену притисака на квантитативни статус воде и њено захватање из плана управљања водама чији је део простор обухваћен посебним планом;</p>
				<p>2) дигиталну карту простора у ГИС формату за простор обухваћен посебним планом (водно подручје, подслив или подсливови);</p>
				<p>3) анализе потребне за припрему предлога радова и мера које обухватају: додатне анализе режима вода, анализе и студије потребне за израду предлога решења питања управљања водама;</p>
				<p>4) циљеве и смернице за управљање водама, и</p>
				<p>5) рокове за реализацију радова и мера којима се посебан план извршава.</p>
				<p class="clan">Члан 3.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 110-00-231/2016-07</p>
				<p class="potpis">У Београду, 17. јануара 2017. године</p>
				<p class="potpis">Министар, </p>
				<p class="potpis"><span class="bold">Бранислав Недимовић, </span>с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 158. став 3. Закона о јавном бележништву (,,Службени гласник РС”, бр. 31/11, 85/12, 19/13, 55/14 – др. закон, 93/14 – др. закон, 121/14, 6/15 и 106/15),</p>
				<p>Министар правде доноси</p>
				<p class="odluka-zakon">&nbsp;</p>
				<p class="odluka-zakon">ПРАВИЛНИК</p>
				<p class="naslov">о саставу, начину рада и одлучивању комисије Министарства правде која одлучује о жалбама против одлука дисциплинске комисије Јавнобележничке коморе</p>
				<p class="auto-style1">"Службени гласник РС", број 16 од 26. фебруара 
				2016.</p>
				<p class="naslov">&nbsp;</p>
				<p class="clan">I. ОСНОВНЕ ОДРЕДБЕ</p>
				<p class="bold">Предмет правилника</p>
				<p class="clan">Члан 1.</p>
				<p>Овим правилником уређује се састав, начин рада и одлучивање комисије министарства надлежног за правосуђе која одлучује о жалбама против одлука дисциплинске комисије Јавнобележничке коморе.</p>
				<p class="bold">Хитност поступка</p>
				<p class="clan">Члан 2.</p>
				<p>Поступак пред комисијом министарства надлежног за правосуђе (у даљем тексту: комисија Министарства) хитан је, нарочито ако је јавни бележник привремено удаљен (суспендован).</p>
				<p class="clan">II. КОМИСИЈА МИНИСТАРСТВА</p>
				<p class="bold">Састав комисије Министарства</p>
				<p class="clan">Члан 3.</p>
				<p>Комисија министарства има три члана од којих је један из реда јавних бележника, један из реда запослених у министарству надлежном за правосуђе (у даљем тексту: Министарство) и један из реда истакнутих правника са најмање десет година искуства у правној струци.</p>
				<p>Председника и чланове комисије Министарства именује министар надлежан за правосуђе (у даљем тексту: министар).</p>
				<p class="bold">Престанак чланства у комисији Министарства </p>
				<p class="clan">Члан 4.</p>
				<p>Члан комисије Министарства који жели да му престане чланство у комисији подноси захтев министру.</p>
				<p>Министар доноси решење у коме одређује датум престанка чланства. </p>
				<p>Министар доноси решење и о престанку чланства у комисији Министарства због тога што је члану престао статус јавног бележника, односно радни однос у Министарству.</p>
				<p class="bold">Председник комисије Министарства</p>
				<p class="clan">Члан 5.</p>
				<p>Прeдсeдник кoмисиje Министарства прeдстaвљa комисију, рукoвoди њоме, прeдсeдaвa сeдници, потписује одлуке комисије, сaстaвљa извeштajе o раду и oбaвљa другe пoслoвe.</p>
				<p class="bold">Секретар</p>
				<p class="clan">Члан 6.</p>
				<p>Комисија Министарства има секретара, кога из реда запослених у Министарству одређује министар.</p>
				<p>Секретар пружа административну и стручну помоћ комисији Министарства, саставља записник и обавља друге послове по налогу председника комисије Министарства.</p>
				<p class="bold">Подношење извештаја министру</p>
				<p class="clan">Члан 7.</p>
				<p>Комисија Министарства подноси министру годишњи извештај о раду до 1. марта текуће године за претходну календарску годину, као и када министар то затражи.</p>
				<p>Гoдишњи извeштaj o рaду сaдржи пoдaткe o брojу прeдмeтa кoje je кoмисиja Министарства примилa до краја извештајног периода, пoдaткe o брojу рeшeних и брojу нeрeшeних прeдмeтa нa крajу извeштajнoг пeриoдa и податке o нaчину нa кojи су прeдмeти рeшeни.</p>
				<p class="clan">III. ИЗУЗЕЋЕ</p>
				<p class="clan">Члан 8.</p>
				<p>Члан комисије Министарства обавезно се изузима из поступања у дисциплинском поступку:</p>
				<p>1) ако је у дисциплинском поступку сведок или вештак или пуномоћник јавног бележника против кога се води поступак, његовог заменика, јавнобележничког приправника, јавнобележничког сарадника или јавнобележничког помоћника који раде у његовој канцеларији;</p>
				<p>2) ако је са странком или пуномоћником јавног бележника против кога се води поступак или са његовим замеником, јавнобележничким помоћником, јавнобележничким сарадником и јавнобележничким приправником који раде у његовој канцеларији крвни сродник у правој линији, а у побочној линији до четвртог степена закључно или супружник или ванбрачни партнер или сродник по тазбини до другог степена закључно, па и када је брачна заједница престала;</p>
				<p>3) ако је са странком или замеником јавног бележника, јавнобележничким помоћником, јавнобележничким сарадником и јавнобележничким приправником који раде у канцеларији јавног бележника против кога се води поступак у односу усвојитеља или усвојеника;</p>
				<p>4) ако је са пуномоћником јавног бележника или пуномоћником заменика јавног бележника, јавнобележничког помоћника, јавнобележничког сарадника и јавнобележничког приправника који раде у канцеларији јавног бележника против кога се води поступак у односу усвојитеља или усвојеника; </p>
				<p>5) ако исход дисциплинског поступка може да му донесе директну корист или штету.</p>
				<p>Члан комисије Министарства из реда јавних бележника обавезно се изузима и ако се дисциплински поступак води против њега, његовог заменика, јавнобележничког помоћника, јавнобележничког сарадника и јавнобележничког приправника који раде у његовој канцеларији.</p>
				<p>Члан комисије Министарства може бити изузет из поступања у дисциплинском поступку када постоје друге чињенице које доводе у сумњу његову непристрасност.</p>
				<p>Члан комисије Министарства о разлозима за изузеће обавештава министра, који одлучује о његовом изузећу.</p>
				<p class="clan">IV. ПОСТУПАЊЕ ПРЕД КОМИСИЈОМ МИНИСТАРСТВА <br>У СЛУЧАЈУ НЕПОСТУПАЊА ДИСЦИПЛИНСКЕ КОМИСИЈЕ КОМОРЕ</p>
				<p class="clan">Члан 9.</p>
				<p>Ако дисциплинска комисија Коморе одмах не достави захтев за утврђивање дисциплинске одговорности јавном бележнику да би он у року од 15 дана одговорио на тврдње из тог захтева или ако не закаже усмену расправу у року од 15 дана по пријему одговора јавног бележника, односно истека рока за одговор, подносилац захтева за утврђивање дисциплинске одговорности може поднети захтев комисији Министарства, која ће спровести дисциплински поступак. </p>
				<p>Комисија Министарства у том случају спроводи дисциплински поступак у складу са одредбама правилника којим се уређује поступање дисциплинске комисије Коморе и доноси решење о дисциплинској одговорности јавног бележника.</p>
				<p>Решење комисије Министарства је коначно у управном поступку.</p>
				<p class="clan">V. ПОСТУПАЊЕ КОМИСИЈЕ МИНИСТАРСТВА ПО ЖАЛБИ</p>
				<p class="bold">Рок за жалбу и странке у жалбеном поступку</p>
				<p class="clan">Члан 10.</p>
				<p>Жалба против решења дисциплинске комисије Коморе подноси се у року од осам дана од дана достављања решења.</p>
				<p>Жалбу могу поднети странке у поступку: јавни бележник против кога се води поступак и подносилац захтева за утврђивање дисциплинске одговорности.</p>
				<p class="bold">Разлози за побијање првостепеног решења</p>
				<p class="clan">Члан 11.</p>
				<p>Решење дисциплинске комисије Коморе (првостепено решење) може да се побија жалбом због:</p>
				<p>1) тога што у њему није уопште или није правилно примењен закон, други пропис или општи акт; </p>
				<p>2) погрешно или непотпуно утврђеног чињеничног стања;</p>
				<p>3) тога што је из утврђених чињеница изведен неправилан закључак о чињеничном стању;</p>
				<p>4) повреде правила поступка.</p>
				<p class="bold">Садржина жалбе</p>
				<p class="clan">Члан 12.</p>
				<p>У жалби мора да се назначи решење које се побија, назив доносиоца решења и број и датум решења.</p>
				<p>Жалба мора да садржи потпис жалиоца. </p>
				<p>Довољно је да жалилац у жалби изложи у ком је погледу незадовољан решењем, али жалбу не мора посебно образложити.</p>
				<p>У жалби се могу износити нове чињенице и предлагати нови докази, али је жалилац дужан да образложи због чега их није изнео у првостепеном поступку.</p>
				<p class="bold">Предаја жалбе</p>
				<p class="clan">Члан 13.</p>
				<p>Жалба се предаје дисциплинској комисији Коморе у довољном броју примерака за њу и противну странку.</p>
				<p>Ако је жалба предата комисији Министарства, она је одмах прослеђује дисциплинској комисији Коморе.</p>
				<p>Жалба која је у року предата комисији Министарства сматра се благовременом.</p>
				<p class="bold">Неуредна жалба</p>
				<p class="clan">Члан 14.</p>
				<p>Жалба је неуредна ако има недостатке који спречавају да се поступа по њој, ако није разумљива или није потпуна. </p>
				<p>У том случају дисциплинска комисија Коморе налаже налаже жалиоцу да уреди жалбу у примереном року, уз упозорење на правне последице ако не уреди жалбу у року.</p>
				<p>Ако жалба буде уређена у року, сматра се да је од почетка била уредна.</p>
				<p class="bold">Одбацивање жалбе од дисциплинске комисије Коморе</p>
				<p class="clan">Члан 15.</p>
				<p>Дисциплинска комисија Коморе одбацује жалбу која није благовремена, није дозвољена, коју је поднело неовлашћено лице или која није уређена у року који је дисиплинска комисија Коморе наложила.</p>
				<p>Жалба не може бити одбачена због тога што не садржи разлоге због којих се решење побија или жалбени захтев.</p>
				<p>Против решења којим је жалба одбачена може да се изјави жалба, која се предаје комисији Министарства која, ако нађе да је жалба основана, истовремено одлучује и о жалби која је била одбачена. </p>
				<p class="bold">Достављање жалбе на одговор</p>
				<p class="clan">Члан 16.</p>
				<p>Ако не одбаци жалбу, дисциплинска комисија Коморе, у року од пет дана од пријема жалбе, доставља жалбу са прилозима противној странци, која може у року од три дана од дана пријема жалбе дати одговор на жалбу.</p>
				<p>Дисциплинска комисија Коморе одмах по пријему одговора на жалбу или по истеку рока за одговор на жалбу доставља списе предмета комисији Министарства.</p>
				<p>Дисциплинска комисија Коморе не може да замени првостепенено решење како би удовољила жалбеном захтеву, нити да допуни првостепени поступак.</p>
				<p class="bold">Начин одлучивања комисије Министарства</p>
				<p class="clan">Члан 17.</p>
				<p>Кoмисиja Министарства oдлучуje о жалби нa сeдници, већином гласова.</p>
				<p>Кoмисиja Министарства саставља зaписник о прeдмeту кojи сaдржи: брoj предмета и дaтум његовог приjeмa, имe и прeзимe жалиоца, брoj и дaтум првостепеног решења и решење које је кoмисиje Министарства донела пo жалби.</p>
				<p class="bold">Одбацивање жалбе од комисије Министарства</p>
				<p class="clan">Члан 18.</p>
				<p>Комисија Министарства одбацује жалбу која није благовремена, није дозвољена, коју је поднело неовлашћено лице или која није уређена у року који је дисциплинска комисија Коморе наложила.</p>
				<p>Ако не одбаци жалбу, комисија Министарства испитује првостепено решење у границама жалбеног захтева, при чему претходно утврђује да ли се жалбеним захтевом тражи да се првостепено решење решење укине или преиначи.</p>
				<p>Комисија Министарства испитује постојање разлога за побијање првостепеног решења који су наведени у жалби, а по службеној дужности испитује примену материјалног права и стварну надлежност дисциплинске комисије Коморе.</p>
				<p class="bold">Одлуке о жалби</p>
				<p class="clan">Члан 19.</p>
				<p>Комисија Министарства може:</p>
				<p>1) одбити жалбу и потврдити првостепено решење; </p>
				<p>2) укинути првостепено решење и вратити предмет на поновно одлучивање;</p>
				<p>3) преиначинити првостепено решење.</p>
				<p>О већању и гласању саставља се записник, кога потписују председник и секретар комисије Министарства.</p>
				<p class="bold">Одбијање жалбе</p>
				<p class="clan">Члан 20.</p>
				<p>Комисија Министарства одбија жалбу и потврђује првостепено решење ако нађе да је: </p>
				<p>1) првостепени поступак правилно спроведен и да је првостепено решење законито и правилно;</p>
				<p>2) у првостепеном поступку било недостатака који нису утицали на законитост и правилност првостепеног решења;</p>
				<p>3) првостепено решење засновано на закону, али из других разлога, а не оних који су наведени у његовом образложењу.</p>
				<p>Комисија Министарства може у образложењу решења којим одбија жалбу да се позове на наводе из образложења првостепеног решења.</p>
				<p class="bold">Укидање првостепеног решења</p>
				<p class="clan">Члан 21.</p>
				<p>Комисија Министарства укида првостепено решење и враћа предмет дисциплинској комисији Коморе на поновно одлучивање ако нађе да је:</p>
				<p>1) чињенично стање погрешно или непотпуно утврђено;</p>
				<p>2) учињена повреда правила поступка која је утицала на законитост и правилност првостепеног решења. </p>
				<p>Комисија Министарства укида првостепено решење и прослеђује предмет дисциплинској комисији Коморе ако нађе да је побијано решење донео стварно ненадлежан орган.</p>
				<p class="bold">Преиначење првостепеног решења</p>
				<p class="clan">Члан 22.</p>
				<p>Комисија Министарства преиначује првостепено решење ако нађе:</p>
				<p>1) да je у првостепеном решењу погрешно примењено материјално право;</p>
				<p>2) да су докази погрешно оцењени;</p>
				<p>3) да је из утврђених чињеница изведен неправилан закључак о чињеничном стању.</p>
				<p class="bold">Израда писменог отправка решења</p>
				<p class="clan">Члан 23.</p>
				<p>Комисија Министарства израђује писмени отправак решења најкасније у року од осам дана од дана доношења решења.</p>
				<p class="bold">Достављење решења Комори</p>
				<p class="clan">Члан 24.</p>
				<p>Коначно решење којом се јавном бележнику изриче казна доставља се Комори. </p>
				<p>Решење којим је јавном бележнику коначно изречена казна одузимања права на обављање јавнобележничке делатности доставља се и министру, ради покретања поступка за разрешење јавног бележника. </p>
				<p class="bold">Објављивање решења</p>
				<p class="clan">Члан 25.</p>
				<p>Решење комисије Министарства објављује се на интернет страницама Министарства и Коморе.</p>
				<p class="bold">Сходна примена овог правилника</p>
				<p class="clan">Члан 26.</p>
				<p>Одредбе овог правилника сходно се примењују и на заменике јавног бележника, вршиоце дужности јавног бележника, јавнобележничке помоћнике, јавнобележничке сараднике и јавнобележничке приправнике.</p>
				<p class="clan">VI. ЗАВРШНА ОДРЕДБА</p>
				<p class="clan">Члан 27.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="auto-style2">Број 110-00-21/2016-05</p>
				<p class="auto-style2">У Београду, 25. фебруара 2016. године</p>
				<p class="auto-style2">Министар,</p>
				<p class="auto-style2"><span class="bold">Никола Селаковић,</span> с.р.</p>
	</div>


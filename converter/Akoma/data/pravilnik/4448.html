


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 45. став 2. Закона о посредовању у решавању спорова („Службени гласник РС”, број 55/14), 
	</p>
	<p>Министар правде доноси</p>
	<p>&nbsp;</p>
	<p class="odluka-zakon">ПРАВИЛНИК </p>
	<p class="naslov">о ближим условима и поступку за издавање дозволе за спровођење основне и специјализоване обуке посредника и надзору над спровођењем обуке</p>
	<p class="naslov"><span style="font-weight: 400">"Службени гласник РС", број 
	13 од 2. фебруара 2015.</span></p>
	<p class="naslov">&nbsp;</p>
	<p class="clan">Члан 1.</p>
	<p>Овим правилником прописују се ближи услови и поступак за издавање дозволе за спровођење основне и специјализоване обуке посредника државним органима, другим органима, организацијама и правним лицима и надзор над спровођењем обуке.</p>
	<p class="clan">Члан 2.</p>
	<p>Основна и специјализована обука посредника може да се спроводи ако су обезбеђени:</p>
	<p>1) простор за обуку и административне послове (у даљем тексту: простор);</p>
	<p>2) стручни кадрови за обављање послова теоријске и практичне обуке.</p>
	<p class="clan">Члан 3.</p>
	<p>Простор обухвата: </p>
	<p>1) простор за обуку; </p>
	<p>2) простор за административне послове. </p>
	<p>Простор треба да испуњава следеће услове, и то:</p>
	<p>– да задовољава урбанистичке, техничко-технолошке, противпожарне и хигијенске услове (најмање један тоалет),</p>
	<p>– да не може бити део угоститељског простора, простора у којем се организују игре на срећу, нити да је непосредно повезан са тим просторима,</p>
	<p>– да мора бити доступан особама са инвалидитетом,</p>
	<p>– да на улазу у простор мора бити истакнут назив органа, организације или правног лица које спроводи програм обуке посредника, као и подаци о радном времену. 
	</p>
	<p class="clan">Члан 4.</p>
	<p>Простор у коме се спроводи програм обуке посредника треба да испуњава услове:</p>
	<p>– да површина учионице износи најмање 25 m<span class="superscript">2</span> и својим обликом омогућава фронтално, групно и индивидуално извођење обуке, 
	</p>
	<p>– да радна површина по кандидату износи најмање 1,5 m<span class="superscript">2</span>,</p>
	<p>– да радна површина намењена предавачу износи најмање 8 m<span class="superscript">2</span>. 
	</p>
	<p class="clan">Члан 5.</p>
	<p>Простор за административне послове треба да испуњава услове:</p>
	<p>– да површина простора износи најмање 8 m<span class="superscript">2</span>,</p>
	<p>– да поседује простор за одлагање и чување прописаних евиденција и печата.</p>
	<p class="clan">Члан 6.</p>
	<p>Теоријску и практичну обуку спроводе лица уписана у Регистар посредника или лица која испуњавају услове за упис у Регистар посредника прописаних Законом о посредовању у решавању спорова (у даљем тексту: Закон), а која су стекла знања из области посредовања у складу са програмом основне и специјализоване обуке посредника.</p>
	<p class="clan">Члан 7. </p>
	<p>Издавање дозволе за спровођење програма обуке посредника спроводи се у поступку у коме се утврђује да ли подносилац захтева за издавање дозволе испуњава услове за обављање обуке посредника.</p>
	<p class="clan">Члан 8.</p>
	<p>Захтев за издавање дозволе за спровођење програма обуке посредника (у даљем тексту: захтев) подноси се у писменом облику министарству надлежном за послове правосуђа (у даљем тексту: Министарство).</p>
	<p>Захтев садржи:</p>
	<p>1) назив или пословно име подносиоца захтева;</p>
	<p>2) матични број подносиоца захтева;</p>
	<p>3) ПИБ;</p>
	<p>4) седиште;</p>
	<p>5) врсту програма обуке која се спроводи.</p>
	<p>Уз захтев подносе се и докази о испуњености услова прописаних Законом и овим правилником.</p>
	<p class="clan">Члан 9.</p>
	<p>Дозвола за спровођење програма обуке посредника издаје се у облику решења на писмени захтев органа, организације или правног лица које испуњава услове прописане Законом и овим правилником.</p>
	<p>Подаци о издатим дозволама и органима, организацијама и правним лицима којима је издата дозвола за спровођење програма обуке посредника објављују се на веб-страници Министарства.</p>
	<p class="clan">Члан 10.</p>
	<p>Министарство се стара да органи, организације и правна лица која спроводе обуку за посредника испуњавају услове прописане Законом и овим правилником. 
	</p>
	<p class="clan">Члан 11.</p>
	<p>Оваj правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">Број 110-00-174/2014-05</p>
	<p class="potpis" style="margin-top: 0">У Београду, 29. јануара 2015. године</p>
	<p class="potpis" style="margin-top: 0">Министар,</p>
	<p class="potpis" style="margin-top: 0"><span class="bold">Никола Селаковић, 
	</span>с.р. </p>


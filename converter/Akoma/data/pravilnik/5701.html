


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p>На основу члана 61. Закона о становању и одржавању зграда („Службени гласник РС”, број 104/16),</p>
				<p>Министар грађевинарства, саобраћаја и инфраструктуре доноси</p>
				<p class="odluka-zakon">ПРАВИЛНИК</p>
				<p class="odluka-zakon">о критеријумима за утврђивање минималног износа који одређује јединица локалне самоуправе за плаћање трошкова инвестиционог одржавања заједничких делова зграде </p>
				<p class="centar">"Службени гласник РС", број 101 од 10. 
				новембра 2017.</p>
				<p class="clan">Члан 1.</p>
				<p>Овим правилником се прописују критеријуми за утврђивање минималног износа који одређује јединица локалне самоуправе за плаћање трошкова инвестиционог одржавања заједничких делова зграде.</p>
				<p>Надлежни орган јединице локалне самоуправе, у складу са законом којим се уређује становање и одржавање зграда (у даљем тексту: Закон), доноси акт којим утврђује минималну висину износа издвајања на име трошкова инвестиционог одржавања заједничких делова зграде. </p>
				<p class="clan">Члан 2.</p>
				<p>Критеријуми за утврђивање минималне висине износа издвајања на име трошкова инвестиционог одржавања заједничких делова зграде су:</p>
				<p>1) просечна нето зарада у јединици локалне самоуправе за претходну годину, према подацима Републичког завода за статистику;</p>
				<p>2) намена посебног или самосталног дела зграде;</p>
				<p>3) просечна старост зграде;</p>
				<p>4) трошкови инвестиционог одржавања лифта, за зграде које имају лифт.</p>
				<p>Минимална висина износа издвајања на име трошкова инвестиционог одржавања заједничких делова зграде у смислу овог правилника представља месечни износ издвајања утврђен у апсолутном износу по квадратном метру површине посебног, односно самосталног дела зграде. </p>
				<p class="clan">Члан 3.</p>
				<p>Критеријуми за утврђивање минималне висине износа издвајања на име трошкова инвестиционог одржавања заједничких делова зграде које се плаћа за стан и пословни простор као посебни део су:</p>
				<p>1) просечна нето зарада у јединици локалне самоуправе за претходну годину, према подацима Републичког завода за статистику (Цз);</p>
				<p>2) коефицијент јединице локалне самоуправе за утврђивање минималне висине износа издвајања на име трошкова инвестиционог одржавања зграде, који не може бити нижи од 1,3 (Кјлс);</p>
				<p>3) коефицијент старости зграде, где је за зграде старости до 10 година, Кс=0,4; за зграде старости од 10 до 20 година, Кс=0,6; за зграде старости од 20 до 30 година, Кс=0,8; за зграде старости од 30 година, Кс=1 (Кс);</p>
				<p>4) коефицијент за утврђивање минималне висине износа издвајања на име трошкова инвестиционог одржавања зграде са лифтом и без лифта, где је за зграде без лифта Кл=1, а за зграде са лифтом Кл=1,3 (Кл).</p>
				<p>На основу критеријума из става 1. овог члана, минимална висина износа издвајања на име трошкова инвестиционог одржавања заједничких делова зграде које се плаћа за стан и пословни простор као посебни део, утврђује се на следећи начин:</p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/Cio_opt.jpeg&amp;doctype=reg&amp;abc=cba&amp;eli=true&amp;eliActId=424223&amp;regactid=424223" alt="Cio.tif"></p>
				<p>где је:</p>
				<p>Цио – минимални износ месечног издвајања на име трошкова инвестиционог одржавања по квадратном метру стана или пословног простора.</p>
				<p class="clan">Члан 4.</p>
				<p>Критеријуми за утврђивање минималне висине износа издвајања на име трошкова инвестиционог одржавања заједничких делова зграде које се плаћа за гаражу, гаражни бокс и гаражно место као посебни део су:</p>
				<p>1) просечна нето зарада у јединици локалне самоуправе за претходну годину, према подацима Републичког завода за статистику (Цз);</p>
				<p>2) коефицијент јединице локалне самоуправе за утврђивање минималне висине износа издвајања на име трошкова инвестиционог одржавања зграде, који не може бити нижи од 1,3 (Кјлс);</p>
				<p>3) коефицијент старости зграде, где је за зграде старости до 10 година, Кс=0,4; за зграде старости од 10 до 20 година, Кс=0,6; за зграде старости од 20 до 30 година, Кс=0,8; за зграде старости од 30 година, Кс=1 (Кс);</p>
				<p>4) коефицијент гараже, гаражног бокса и гаражног места, где је за гаражу Кг=0,6, а за гаражни бокс и гаражно место у заједничкој гаражи Кг=0,4 (Кг).</p>
				<p>На основу критеријума из става 1. овог члана, минимална висина износа издвајања на име трошкова инвестиционог одржавања заједничких делова зграде које се плаћа за гаражу, гаражни бокс и гаражно место као посебни део, утврђује се на следећи начин:</p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/Cio2_opt.jpeg&amp;doctype=reg&amp;abc=cba&amp;eli=true&amp;eliActId=424223&amp;regactid=424223" alt="Cio2.tif"></p>
				<p>где је:</p>
				<p>Цио – минимални износ месечног издвајања на име трошкова инвестиционог одржавања по квадратном метру гараже, гаражног бокса или гаражног места.</p>
				<p class="clan">Члан 5.</p>
				<p>На основу критеријума за утврђивање минималног износа издвајања на име трошкова инвестиционог одржавања заједничких делова зграде, које се плаћа за гаражу утврђује се и висина износа издвајања на име трошкова инвестиционог одржавања заједничких делова зграде, које се плаћа за самостални део зграде. </p>
				<p class="clan">Члан 6.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”. </p>
				<p class="potpis">Број 110-00-80/2017-12</p>
				<p class="potpis">У Београду, 6. новембра 2017. године</p>
				<p class="potpis">Министар,</p>
				<p class="potpis">проф. др <span class="bold">Зорана З. Михајловић, </span>с.р.</p>
	</div>


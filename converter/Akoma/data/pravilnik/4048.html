


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
			<p class="Basic-Paragraph">На основу члана 9. став 10. и члана 10. став 7. Закона о инспекцијском надзору („Службени гласник РС”, број 36/15), </p>
			<p class="Basic-Paragraph">Министар грађевинарства, саобраћаја и инфраструктуре доноси</p>
			<p class="odluka-zakon">ПРАВИЛНИК</p>
			<p class="odluka-zakon">о посебним елементима, односно критеријумима процене ризика, учесталости вршења инспекцијског надзора на основу процене ризика и посебним елементима плана инспекцијског надзора у области безбедности пловидбе</p>
			<p class="centar">"Службени гласник РС", број 55 од 16. јула 2018.</p>
			<p class="bold">Предмет</p>
			<p class="clan">Члан 1.</p>
			<p class="Basic-Paragraph">Овим правилником прописују се посебни елементи, односно критеријуми процене ризика, учесталост вршења инспекцијског надзора на основу процене ризика и посебни елементи плана инспекцијског надзора у области безбедности пловидбе.</p>
			<p class="bold">Посебни критеријуми за процену ризика</p>
			<p class="clan">Члан 2.</p>
			<p class="Basic-Paragraph">Процена ризика надзираног субјекта одређује се на основу одговарајућих посебних критеријума за процену ризика, и то:</p>
			<p class="Basic-Paragraph">1) класификације објеката према врсти делатности, а који су, према врсти превоза, разврстани у пет категорија, и то: 1) рекреативни превоз, 2) превоз генералног терета (контејнерски, расути и др.), 3) скелски превоз, 4) превоз путника, 5) превоз опасних материја; </p>
			<p class="Basic-Paragraph">2) класификације објеката према броју пловила, а који су разврстани у пет категорија, и то: 1) до 2 пловила, 2) 3 до 5 пловила, 3) 6 до 9 пловила, 4) 10 до 20 пловила, 5) преко 20 пловила; </p>
			<p class="Basic-Paragraph">3) ниво угрожености материјалних добара, живота људи, животне средине и обављање пловидбених делатности;</p>
			<p class="Basic-Paragraph">4) временских прилика и сложености наутичког подручја;</p>
			<p class="Basic-Paragraph">5) степена ризика утврђеног у последњем редовном инспекцијском надзору или на основу последњег извештаја о самопроцени ризика;</p>
			<p class="Basic-Paragraph">6)  незаконитости и неправилности утврђене у ванредним инспекцијским надзорима у претходној календарској години; </p>
			<p class="Basic-Paragraph">7) ефикасности у отклањању раније утврђених незаконитости; </p>
			<p class="Basic-Paragraph">8)  постојања основане сумње да је извршен прекршај, привредни преступ или кривично дело.</p>
			<p class="bold">Учесталост вршења инспекцијског надзора на основу процене ризика</p>
			<p class="clan">Члан 3.</p>
			<p class="Basic-Paragraph">Учесталост вршења инспекцијског надзора, у зависности од процењеног ризика, је следећа:</p>
			<p class="Basic-Paragraph">1) критичан ризик – инспeкциjски нaдзoр се врши у примерено кратком року, не дужем од три радна дана;</p>
			<p class="Basic-Paragraph">2) висoк ризик – инспeкциjски нaдзoр се врши најмaњe jeднoм у годину дана;</p>
			<p class="Basic-Paragraph">3) срeдњи ризик – инспeкциjски нaдзoр врши сe најмaњe jeднoм у пет година;</p>
			<p class="Basic-Paragraph">4) низaк ризик – инспeкциjски нaдзoр врши сe најмaњe jeднoм у десет гoдина.</p>
			<p class="bold">Посебни елементи плана инспекцијског надзора у области безбедности пловидбе</p>
			<p class="clan">Члан 4.</p>
			<p class="Basic-Paragraph">План инспекцијског надзора у области пловидбе, поред обавезних елемената, садржи и посебне елементе, и то:</p>
			<p class="Basic-Paragraph">1) број и врсту надзираних субјеката у којима је планиран редован инспекцијски надзор, по областима надзора дефинисаним контролним листама;</p>
			<p class="Basic-Paragraph">2) број и врсту надзираних субјеката у којима су планиране службене саветодавне посете, по областима службених саветодавних посета.</p>
			<p class="Basic-Paragraph">Планом инспекцијског надзора, активности инспекције безбедности се усмеравају првенствено ка:</p>
			<p class="Basic-Paragraph">1) надзираним субјектима са високим степеном ризика по законом заштићена права и интересе у области обављања пловидбене делатности;</p>
			<p class="Basic-Paragraph">2) надзираним субјектима код којих је инспекцијским надзором у претходној календарској години угврђен висок ризик;</p>
			<p class="Basic-Paragraph">3) надзираним субјектима код којих у претходној години није вршен надзор, у складу са проценом ризика.</p>
			<p class="bold">Завршне одредбе</p>
			<p class="clan">Члан 5.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. јануара 2019. године.</p>
			<p class="potpis">Број 110-00-00106/2018-18</p>
			<p class="potpis">У Бeoгрaду, 2. јула 2018. године</p>
			<p class="potpis">Mинистaр, </p>
			<p class="potpis">проф. др <span class="bold">Зорана З. Михајловић, </span>с.р.</p>
	</div>


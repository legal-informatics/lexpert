


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p>На основу члана 40. став 7. Закона о шумама („Службени гласник РС”, бр. 30/10, 93/12 и 89/15),</p>
				<p>Министар пољопривреде и заштите животне средине доноси</p>
				<p>&nbsp; &nbsp;</p>
				<p class="odluka-zakon">ПРАВИЛНИК</p>
				<p class="naslov">о обрасцу легитимације чувара шума</p>
				<p class="auto-style1">"Службени гласник РС", број 82 од 7. 
				октобра 2016.</p>
				<p>&nbsp; &nbsp;</p>
				<p class="clan">Члан 1.</p>
				<p>Овим правилником прописује се образац легитимације чувара шума (у даљем тексту: легитимација). </p>
				<p class="clan">Члан 2.</p>
				<p>Легитимација је пластифицирана картица правоугаоног облика, величине 54 x 87 mm, са подлогом зелене боје.</p>
				<p>Легитимација садржи две стране и обе стране имају за основицу дужу страницу правоугаоника.</p>
				<p>Текст легитимације исписује се на српском језику, ћириличким писмом. </p>
				<p>Текст легитимације, коју корисник односно сопственик шуме издаје чувару шума који ће послове чувања шума обављати нa подручју нa кojем је, у склaду сa актима аутономне покрајине односно јединице локалне самоуправе, у службeнoj упoтрeби и jeзик и писмo припaдникa нaциoнaлне мaњине, исписуje сe и нa jeзику и писму нaциoнaлне мaњине, у складу са законом којим се уређује службена употреба језика и писма.</p>
				<p class="clan">Члан 3.</p>
				<p>Легитимација се издаје на Обрасцу – Легитимација чувара шума, који је одштампан уз овај правилник и чини његов саставни део.</p>
				<p class="clan">Члан 4.</p>
				<p>Предња страна легитимације садржи:</p>
				<p>1) у горњем левом углу, место за фотографију чувара шума димензија 25 mm x 30 mm, преко које се у доњем десном углу утискује печат корисника или сопственика шуме, на месту означеном словима: ,,м.п.”;</p>
				<p>2) испод фотографије и печата, означено место за уписивање имена и презимена чувара шума, испод кога је у загради исписан текст: „име и презиме”;</p>
				<p>3) у горњем делу, на средини грб Републике Србије;</p>
				<p>4) испод грба, у три реда текст:</p>
				<p>„РЕПУБЛИКА СРБИЈА</p>
				<p>ЛЕГИТИМАЦИЈА ЧУВАРА ШУМА</p>
				<p>Број легитимације” и означено место за уписивање броја (који се води у евиденцији корисника/сопственика шуме који је издао легитимацију);</p>
				<p>5) испод тога, са равнањем према десној ивици легитимације, означено место за својеручни потпис чувара шума, испод кога је у загради исписан текст: „својеручни потпис”.</p>
				<p>Задња страна легитимације садржи:</p>
				<p>1) у горњем делу на средини, означено место за уписивање назива корисника односно сопственика шуме који је издао легитимацију, испод кога је у загради исписан текст: „назив корисника/сопственика шуме”;</p>
				<p>2) у централном делу, текст: „Лице којем је издата ова легитимација има овлашћења и дужности чувара шума утврђене законом којим се уређују шуме”;</p>
				<p>3) у доњем левом углу, означено место за уписивање датума издавања, испод кога је у загради исписан текст: „датум издавања”;</p>
				<p>4) у средини доњег дела, место за печат означено словима: „м.п.”;</p>
				<p>5) у доњем десном углу, означено место за потпис овлашћеног лица за издавање легитимације, испод кога је у загради исписан текст: „овлашћено лице”.</p>
				<p class="clan">Члан 5.</p>
				<p>Легитимације које су издате на основу Правилника о обрасцу легитимације чувара шума („Службени гласник РС”, бр. 46/92 и 56/92 – исправка), важе до њихове замене легитимацијама издатим на обрасцу прописаном овим правилником.</p>
				<p>Замена легитимација из става 1. овог члана извршиће се најкасније у року од 90 дана од дана ступања на снагу овог правилника.</p>
				<p class="clan">Члан 6.</p>
				<p>Даном ступања на снагу овог правилника престаје да важи Правилник о обрасцу легитимације чувара шума („Службени гласник РС”, бр. 46/92 и 56/92 – исправка).</p>
				<p class="clan">Члан 7.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 110-00-00170/2016-09</p>
				<p class="potpis">У Београду, 29. септембра 2016. године</p>
				<p class="potpis">Министар,</p>
				<p class="potpis"><span class="bold">Бранислав Недимовић, </span>с.р.</p>
				<p>&nbsp;&nbsp; &nbsp;</p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/img3.gif&amp;doctype=reg&amp;abc=cba&amp;eli=true&amp;eliActId=416638&amp;regactid=416638"></p>
	</div>


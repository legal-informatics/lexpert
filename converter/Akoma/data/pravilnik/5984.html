


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


				<p style="margin-top: 0">На основу члана 28. став 2. Закона о вину („Службени гласник РС”, број 41/09), </p>
				<p style="margin-top: 0">Министар пољопривреде, трговине, шумарства и водопривреде, доноси</p>
	<p class="odluka-zakon">ПРАВИЛНИК </p>
				<p class="odluka-zakon">о условима које мора да испуњава овлашћена лабораторија за испитивање квалитета шире, вина и других производа у погледу техничке и професионалне оспособљености, референтних метода за физичко-хемијске и микробиoлошке анализе вина, као и сензорног оцењивања </p>
	<p class="auto-style1">"Службени гласник РС", број 100 од 29. децембра 2011.</p>
				<p class="clan" style="margin-top: 0">Члан 1. </p>
				<p style="margin-top: 0">Овим правилником ближе се прописују услови које мора да испуњава овлашћена лабораторија за испитивање квалитета шире, вина и других производа у погледу техничке и професионалне оспособљености, референтних метода за физичко-хемијске и микробилошке анализе шире, вина и других производа, као и сензорног оцењивања (у даљем тексту: овлашћена лабораторија).</p>
	<p class="clan" style="margin-top: 0">Члан 2.</p>
				<p style="margin-top: 0">Поједини изрази употребљени у овом правилнику имају следеће значење:</p>
				<p style="margin-top: 0">1) <span class="italik">Листа оцењивача вина</span> јесте листа сензорних оцењивача коју утврђује министар надлежан за послове пољопривреде (у даљем тексту: министар) у складу са законом којим се уређује вино;</p>
				<p style="margin-top: 0">2) <span class="italik">референтне методе за физичко-хемијско испитивање и сензорно оцењивањe шире, вина и других производа у лабораторији овлашћеној за обављање испитивања квалитета, сензорно оцењивање шире, „стоног” вина (вино без географског порекла) и других производа пре пуњења, декларисања и стављања у промет, као и других испитивања за сопствене потребе произвођача</span> јесу методе које су акредитоване од стране тела надлежног за акредитацију у Републици Србији;</p>
				<p style="margin-top: 0">3) <span class="italik">референтне методе за физичко-хемијско, микробилошко испитивање, као и сензорно оцењивање шире, вина и других производа у лабораторији овлашћеној за обављање послова испитивања квалитета и сензорног оцењивања „стоног сортног” вина, службених узорака у поступку инспекцијског надзора, поступка везаног за географско порекло вина и сл.</span> јесу методе које прописује Међународна организација за лозу и вино <span class="italik">(Organisation Internationale de la Vigne et du Vin)</span>, а које су акредитоване од стране тела надлежног за акредитацију у Републици Србији;</p>
				<p style="margin-top: 0">4) <span class="italik">сензорни оцењивач шире, вина и других производа (у даљем тексту: сензорни оцењивач)</span> јесте лице обучено за сензорно оцењивање шире, вина и других производа у складу са законом којим се уређује вино, уписано на Листу оцењивача вина; </p>
				<p style="margin-top: 0">5) <span class="italik">сензорно оцењивање „стоног” вина (вино без географског порекла) укључујући и „стоно сортно” вино и увозно вино у ринфузном стању, шире и других производа</span> јесте оцењивање под шифрама сензорних особина вина ради утврђивања испуњености прописаних услова и минималне сензорне оцене за „стона” вина (вино без географског порекла), оцењивање карактеристика сорте, односно сорти код „стоног сортног” вина или шире, одређивање сензорних особина увозног вина у ринфузном стању ради утврђивања истоветности са сензорним особинама наведеним у сертификату државе извознице, као и оцењивање под шифрама сензорних особина шире и других производа ради утврђивања испуњености прописаних услова за ширу и друге производе и евентуалних мана, кварења или недостатака шире, вина и других производа;</p>
				<p style="margin-top: 0">6) <span class="italik">сензорно оцењивање увозног вина у оригиналном паковању и других производа</span> јесте одређивање сензорних особина увозног вина и других производа под шифрама ради утврђивања њихове истоветности са сензорним особинама наведеним у сертификату државе извознице, као и ради утврђивања евентуалних мана, кварења или недостатака;</p>
				<p style="margin-top: 0">7) <span class="italik">сензорно оцењивање вина са географским пореклом</span> јесте сензорно предоцењивање или крајње оцењивање под шифрама вина које је у процедури контроле испуњености услова за коришћење ознаке и стављање вина са географским пореклом у промет из дате године бербе или вина са географским пореклом које у року од две године од дана извршеног сензорног оцењивања још увек није напуњено у оригинално паковање, као и оцењивање у процедури постконтроле, односно у циљу утврђивања евентуалних мана, кварења или недостатака.</p>
	<p class="clan" style="margin-top: 0">Члан 3.</p>
				<p style="margin-top: 0">Oвлашћена лабораторија у погледу техничке и професионалне оспособљености, мора да:</p>
				<p style="margin-top: 0">1) има седиште на подручју Републике Србије;</p>
				<p style="margin-top: 0">2) је од стране тела надлежног за акредитацију у Републици Србији акредитована према стандарду SRPS ISO/IEC 17025 – „Општи захтеви за компетентност лабораторија за испитивање и лабораторија за еталонирање” за обављање:</p>
				<p style="margin-top: 0">(1) физичко-хемијских испитивања, </p>
				<p style="margin-top: 0">(2) микробилошких испитивања, </p>
				<p style="margin-top: 0">(3) сензорних испитивања,</p>
				<p style="margin-top: 0">(4) узорковања шире, вина и других производа,</p>
				<p style="margin-top: 0">3) има стручни кадар.</p>
	<p class="clan" style="margin-top: 0">Члан 4.</p>
				<p style="margin-top: 0">Поред услова из члана 3. овог правилника овлашћена лабораторија у погледу техничке оспособљености мора да има и:</p>
				<p style="margin-top: 0">1) просторију за преузимање узорака и чување узорака;</p>
				<p style="margin-top: 0">2) просторију за:</p>
				<p style="margin-top: 0">(1) смештај уређаја и инструмената за испитивање,</p>
				<p style="margin-top: 0">(2) смештај хемикалија, лабораторијског посуђа, опреме и потрошног материјала,</p>
				<p style="margin-top: 0">(3) прање и сушење лабораторијског посуђа и опреме,</p>
				<p style="margin-top: 0">3) просторију за сензорно оцењивање;</p>
				<p style="margin-top: 0">4) одговарајућу опрему, инструменте, справе, уређаје и остало што обезбеђује несметано и безбедно извођење лабораторијских испитивања, односно сензорног оцењивања, референтне материјале и хемијске стандарде за лабораторијско испитивање, односно сензорно оцењивање, као и средства и опрему за транспорт и чување узорака, утврђене у складу са обимом овлашћења, као и актом о акредитацији и обухваћеним обимом акредитације;</p>
				<p style="margin-top: 0">5) опрему, инструменте, справе, уређаје и остало што у погледу техничких карактеристика, распореда инсталација, намене, начина коришћења и техничког одржавања задовољава одговарајуће стандарде;</p>
				<p style="margin-top: 0">6) одговарајућу заштитну опрему и успостављене процедуре за безбедан рад запослених и спречавање могућности њиховог инфицирања, као и процедуре за спречавање неконтролисаног изношења инфективних агенаса и штетних материја изван лабораторије у зависности од нивоа биолошке сигурности, обима овлашћења и врсте микроорганизама које испитује;</p>
				<p style="margin-top: 0">7) опрему за гашење пожара, као и опрему за пружање прве помоћи.</p>
	<p class="clan" style="margin-top: 0">Члан 5.</p>
				<p style="margin-top: 0">Просторија за сензорно оцењивање мора да има зидове неутралних (светлих) боја, у којој је обезбеђено потпуно одсуство буке и страних мириса и која је опремљена адекватном вентилацијом, расхладним уређајем за припрему и чување узорака за сензорно оцењивање, одговарајућим бројем дегустационих чаша и адекватних посуда за просипање остатака, као и уређајима и опремом којима се обезбеђује неинтензивно осветљење континуалног спектра, температура просторије од 18–24 °С и релативна влажност ваздуха у просторији од 60–70 %.</p>
				<p style="margin-top: 0">Просторија из става 1. овог члана мора да има најмање десет кабина за сензорно оцењивање за сваког сензорног оцењивача посебно или сто са белом радном површином за сензорно оцењивање при чему простор намењен једном сензорном оцењивачу мора бити белим параваном одвојен од простора осталих сензорних оцењивача. </p>
	<p class="clan" style="margin-top: 0">Члан 6.</p>
				<p style="margin-top: 0">Овлашћена лабораторија у погледу стручног кадра мора да има запослено лице у сталном радном односу, одговорно за:</p>
				<p style="margin-top: 0">1) организацију послова, испитивање квалитета и сензорно оцењивање шире, вина и других производа у производњи, као и „стоног” вина (вино без географског порекла) и других производа пре њиховог пуњења, декларисања и стављања у промет, као и за друга испитивања за сопствене потребе произвођача, надзор над спровођењем процедура рада, извођење метода лабораторијских испитивања и издавање лабораторијских резултата, и/или</p>
				<p style="margin-top: 0">– организацију послова, испитивање квалитета и сензорно оцењивање „стоног сортног” вина, службених узорака у поступку инспекцијског надзора, у поступку увоза, извоза, поступку везаном за географско порекло вина и сл., и/или</p>
				<p style="margin-top: 0">– сарадњу са министарством надлежним за послове пољопривреде и националним лабораторијама других земаља, организацију упоредних тестова између овлашћених лабораторија, организацију послова потврде анализе и суперанализе за потребе овлашћених лабораторија, организацију обука за кандидате за сензорне оцењиваче и провере способности сензорних оцењивача, и/или</p>
				<p style="margin-top: 0">– изотопско испитивање и друге сложене анализе, као и</p>
				<p style="margin-top: 0">2) најмање једно лице за обављање физичко-хемијских испитивања шире, вина и других производа са најмање две године радног искуства на овим пословима;</p>
				<p style="margin-top: 0">3) најмање једно лице за обављање послова секретара приликом сензорног оцењивања;</p>
				<p style="margin-top: 0">4) најмање једно лице за обављање послова узорковања које је прошло обуку о узорковању у трајању од најмање 20 радних сати од стране лабораторије, односно других стручних правних лица. </p>
				<p style="margin-top: 0">Лица из става 1. тачка 1) овог члана не смеју зависити од пословних, финансијских и других притисака и утицаја који могу утицати на њихову анализу, оцену, односно стручни рад.</p>
	<p class="clan" style="margin-top: 0">Члан 7.</p>
				<p style="margin-top: 0">Овлашћена лабораторија испуњава услове у погледу професионалне оспособљености за сензорно оцењивање ако има најмање пет лица која су уписана на Листу оцењивача вина и која имају:</p>
				<p style="margin-top: 0">1) потврду о завршеној обуци за сензорно оцењивање вина која је обухватала најмање 60 сати наставне и практичне обуке и која је спроведена од предавача одговарајућих квалификација од којих је најмање један члан Комисије за сензорно оцењивање вина коју именује министар у складу са законом којим се уређује вино (у даљем тексту: Комисија), односно потврду о завршеној обуци за сензорно оцењивање вина која је обухватала најмање 60 сати наставне и практичне обуке иностране организације ако је обука обављена у иностранству;</p>
				<p style="margin-top: 0">2) доказ о учествовању у сензорном оцењивању вина на најмање 10 званичних манифестација, односно доказ о сензорном оцењивању најмање 200 узорака вина;</p>
				<p style="margin-top: 0">3) позитивно мишљење о стручној оспособљености за вршење сензорног оцењивања добијено од стране најмање три члана Комисије.</p>
				<p style="margin-top: 0">Сензорни оцењивачи који су до дана ступања на снагу овог правилника уписани на Листу оцењивача вина не морају да испуњавају услове из става 1. овог члана.</p>
	<p class="clan" style="margin-top: 0">Члан 8.</p>
				<p style="margin-top: 0">Овлашћена лабораторија у погледу референтних метода за физичко-хемијско испитивање квалитета и сензорно оцењивање шире, вина и других производа у производњи, као и „стоног” вина (вино без географског порекла) и других производа пре њиховог пуњења, декларисања и стављања у промет, као и за друга испитивања за сопствене потребе произвођача, мора да буде акредитована од стране тела надлежног за акредитацију у Републици Србији.</p>
				<p style="margin-top: 0">Овлашћена лабораторија у погледу референтних метода за испитивање квалитета и сензорно оцењивање „стоног сортног” вина, службених узорака у поступку инспекцијског надзора, поступку везаном за географско порекло вина и сл. мора да буде акредитована од стране тела надлежног за акредитацију у Републици Србији према методама прописаним од стране Међународне организација за лозу и вино (Organisation Internationale de la Vigne et du Vin).</p>
	<p class="clan" style="margin-top: 0">Члан 9.</p>
				<p style="margin-top: 0">Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. фебруара 2012. године, осим одредбе члана 3. став 1. тачка 2) подтачка (4) која се примењује од 1. јула 2012. године.</p>
				<p class="potpis" style="margin-top: 0">Број 110-00-00142/2011-09</p>
				<p class="potpis" style="margin-top: 0">У Београду, 29. новембра 2011. године</p>
				<p class="potpis" style="margin-top: 0">Министар, </p>
				<p class="potpis" style="margin-top: 0"><span class="bold">Душан Петровић, </span>с.р.</p>




<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	color: #008000;
}
</style>


	<div class="story">
			<p class="Basic-Paragraph">На основу одредаба чл. 14, 15, 16, 17, 19, 20, 21, 22, 23, 24, 30. и 32. Закона о лобирању („Службени гласник РС”, број 87/18) и члана 15. Закона о Агенцији за борбу против корупције („Службени гласник РС”, бр. 97/08, 53/10, 66/11 – УС, 67/13 – УС, 112/13 – аутентично тумачење и 8/15 – УС),</p>
			<p class="Basic-Paragraph">Директор Агенције за борбу против корупције доноси</p>
			<p class="odluka-zakon">ПРАВИЛНИК</p>
			<p class="odluka-zakon">о изгледу и садржини образаца захтева, извештаја, обавештења и евиденције и начину вођења регистара и посебне евиденције у поступку лобирања</p>
			<p class="centar">"Службени гласник РС", број 53 од 24. јула 2019. </p>
			<p class="bold">Уводне одредбе</p>
			<p class="clan">Члан 1.</p>
			<p class="Basic-Paragraph">Правилником о изгледу и садржини образаца захтева, извештаја, обавештења и евиденције и начину вођења регистара и посебне евиденције у поступку лобирања (у даљем тексту: Правилник) уређују се:</p>
			<p class="Basic-Paragraph">1) начин вођења и садржина образаца Регистра лобиста, Регистра правних лица која обављају лобирање (у даљем тексту: Регистар правних лица) и Посебне евиденције о страним физичким и правним лицима која обављају лобирање на територији Републике Србије (у даљем тексту: Посебна евиденција);</p>
			<p class="Basic-Paragraph">2) садржина, изглед и начин подношења образаца захтева на основу којих се врши упис података у Регистар лобиста, Регистар правних лица и Посебну евиденцију, као и њихово брисање из наведених регистара и Посебне евиденције;</p>
			<p class="Basic-Paragraph">3) садржина, изглед и начин подношења обрасца Обавештења лобираног лица о првом, односно ванредним лобистичким контактима;</p>
			<p class="Basic-Paragraph">4) садржина, изглед и начин вођења Евиденције органа власти о лобистичким контактима лобираног лица, коју је дужан да води орган власти, и</p>
			<p class="Basic-Paragraph">5) садржина, изглед и начин подношења обрасца Извештаја о раду лобисте, односно правног лица које обавља лобирање.</p>
			<p class="clan">Члан 2.</p>
			<p class="Basic-Paragraph">Агенција за борбу против корупције (у даљем тексту: Агенција) води, у електронском облику, Регистар лобиста, Регистар правних лица и Посебну евиденцију у које се региструје упис, промена и брисање података.</p>
			<p class="Basic-Paragraph">Агенција, по службеној дужности, врши упис података у Регистар лобиста, Регистар правних лица и Посебну евиденцију, одмах по коначности решења о упису, односно брисању из регистара односно Посебне евиденције, као и по достављању обавештења о променама.</p>
			<p class="Basic-Paragraph">Регистар лобиста, Регистар правних лица и Посебна евиденција састоје се од деловодника, електронске базе података и збирке исправа.   </p>
			<p class="Basic-Paragraph">Саставни део овог правилника су и обрасци Регистра лобиста, Регистра правних лица и Посебне евиденције.</p>
			<p class="Basic-Paragraph">Регистар лобиста, Регистар правних лица и Посебна евиденција воде се на српском језику и ћириличном писму који су у службеној употреби у Републици Србији.</p>
			<p class="Basic-Paragraph">Сви изрази који се користе у овом правилнику су родно неутрални.</p>
			<p class="clan">Члан 3.</p>
			<p class="Basic-Paragraph">Саставни део овог правилника су обрасци:</p>
			<p class="Basic-Paragraph">1) Захтева за упис у Регистар лобиста односно за брисање из Регистра лобиста;</p>
			<p class="Basic-Paragraph">2) Захтева за упис у Регистар правних лица односно за брисање из Регистра правних лица;</p>
			<p class="Basic-Paragraph">3) Захтева за упис страних физичких лица у Посебну евиденцију односно за брисање страних физичких лица из Посебне евиденције;</p>
			<p class="Basic-Paragraph">4) Захтева за упис страних правних лица у Посебну евиденцију односно за брисање страних правних лица из Посебне евиденције;</p>
			<p class="Basic-Paragraph">5) Обавештења лобираног лица о првом лобистичком контакту односно ванредног обавештења о лобистичким контактима;</p>
			<p class="Basic-Paragraph">6) Евиденције органа власти о лобистичким контактима лобираног лица, и</p>
			<p class="Basic-Paragraph">7) Редовног или ванредног извештаја о раду лобисте, односно правног лица које обавља лобирање.</p>
			<p class="Basic-Paragraph">Сви обрасци израђени су на српском језику и ћириличном писму.</p>
			<p class="bold">Регистар лобиста и Захтев за упис у Регистар лобиста односно за брисање из Регистра лобиста</p>
			<p class="clan">Члан 4.</p>
			<p class="Basic-Paragraph">Образац Захтева за упис у Регистар лобиста односно брисање из Регистра лобиста садржи податке о подносиоцу захтева потребне за упис односно за брисање из Регистра лобиста, датум и место подношења и потпис подносиоца захтева.</p>
			<p class="Basic-Paragraph">Подаци из Захтева за упис у Регистар лобиста су: име и презиме, јединствени матични број грађана, адреса и место пребивалишта, односно боравишта уколико га има, подаци о високој стручној спреми, занимање, број и датум уверења о завршеној обуци за лобисту, контакт телефон, имејл и област лобирања.</p>
			<p class="Basic-Paragraph">Уз захтев из става 2. овог члана подносилац захтева доставља и следеће:</p>
			<p class="Basic-Paragraph">1) уверење о држављанству Републике Србије;</p>
			<p class="Basic-Paragraph">2) доказ о стеченој високој стручној спреми;</p>
			<p class="Basic-Paragraph">3) уверење да подносилац захтева није осуђиван за кривично дело које га чини недостојним за обављање лобирања;</p>
			<p class="Basic-Paragraph">4) уверење да подносиоцу захтева није изречена или је престала мера безбедности, односно заштитна мера забране обављања делатности.</p>
			<p class="Basic-Paragraph">Подаци из Захтева за брисање из Регистра лобиста су: име и презиме, јединствени матични број грађана, адреса и место пребивалишта, односно боравишта уколико га има, број и датум решења о упису у Регистар лобиста и разлози за брисање.</p>
			<p class="clan">Члан 5.</p>
			<p class="Basic-Paragraph">Образац Регистра лобиста садржи: податке о лобисти из члана 4. став 2.  Правилника, податке о упису у регистар и податке о брисању из регистра.</p>
			<p class="Basic-Paragraph">Подаци о упису у Регистар лобиста су: редни број и датум уписа у Регистар лобиста и број и датум решења о упису у Регистар лобиста.</p>
			<p class="Basic-Paragraph">Подаци о брисању из Регистра лобиста су: број и датум решења о брисању из Регистра лобиста, подаци о разлозима за брисање и датум брисања из Регистра лобиста.</p>
			<p class="clan">Члан 6.</p>
			<p class="Basic-Paragraph">Регистар лобиста је јаван.</p>
			<p class="Basic-Paragraph">Подаци који се објављују на интернет презентацији Агенције су:</p>
			<p class="Basic-Paragraph">1) редни број и датум уписа лобисте у Регистар лобиста;</p>
			<p class="Basic-Paragraph">2) име и презиме лобисте;</p>
			<p class="Basic-Paragraph">3) број и датум решења о упису лобисте у Регистар лобиста;</p>
			<p class="Basic-Paragraph">4) број и датум решења о брисању лобисте из Регистра лобиста и</p>
			<p class="Basic-Paragraph">5) датум брисања из Регистра лобиста.</p>
			<p class="bold">Регистар правних лица која обављају лобирање и Захтев за упис у Регистар правних лица односно за брисање из Регистра правних лица</p>
			<p class="clan">Члан 7.</p>
			<p class="Basic-Paragraph">Образац Захтева за упис у Регистар правних лица односно за брисање из Регистра правних лица садржи податке о упису и о брисању из Регистра правних лица.</p>
			<p class="Basic-Paragraph">Подаци из Захтева за упис су: подаци о правном лицу, подаци о одговорном лицу у правном лицу, подаци о запосленом лобисти у правном лицу, датум и место подношења и потпис одговорног лица у правном лицу.</p>
			<p class="Basic-Paragraph">Подаци о правном лицу су: назив правног лица, матични број, порески идентификациони број, седиште правног лица, број и датум решења о упису у регистар привредних субјеката односно регистар удружења и област лобирања. </p>
			<p class="Basic-Paragraph">Подаци о одговорном лицу у правном лицу су: име и презиме, јединствени матични број грађана односно ИД број, адреса, место и држава пребивалишта, односно боравишта уколико га има, контакт телефон и имејл.</p>
			<p class="Basic-Paragraph">Подаци о запосленом лобисти у правном лицу су: име и презиме, јединствени матични број грађана односно ИД број, адреса, место и држава пребивалишта, односно боравишта уколико га има, број и датум решења о упису у Регистар лобиста односно Посебну евиденцију, контакт телефон, имејл и област лобирања.</p>
			<p class="Basic-Paragraph"> Уз захтев из става 2. овог члана правно лице доставља и следеће:</p>
			<p class="Basic-Paragraph">1) решење о упису у регистар привредних субјеката односно регистар удружења;</p>
			<p class="Basic-Paragraph">2) доказ да има запосленог најмање једног лобисту;</p>
			<p class="Basic-Paragraph">3) уверења да правно лице и да одговорно лице у правном лицу нису осуђивани за кривично дело које их чини недостојним за обављање лобирања;</p>
			<p class="Basic-Paragraph">4) уверења да правном лицу и да одговорном лицу у правном лицу није изречена или је престала мера безбедности, односно заштитна мера забране обављања делатности.</p>
			<p class="Basic-Paragraph">Подаци из Захтева за брисање из Регистра правних лица су: назив правног лица, матични број, порески идентификациони број, седиште правног лица, име и презиме одговорног лица, јединствени матични број грађана односно ИД број одговорног лица, број и датум решења о упису у Регистар правних лица и разлози за брисање, датум, место и потпис одговорног лица у правном лицу.</p>
			<p class="clan">Члан 8.</p>
			<p class="Basic-Paragraph">Образац Регистра правних лица садржи: редни број и датум уписа у Регистар правних лица, податке о правном лицу, податке о одговорном лицу у правном лицу, податке о запосленом лобисти у правном лицу из члана 7. ст. 3–5. Правилника и податке о упису и брисању из Регистра правних лица.</p>
			<p class="Basic-Paragraph">Подаци о упису у Регистар правних лица су: редни број и датум уписа у Регистар правних лица и број и датум решења о упису у Регистар правних лица.</p>
			<p class="Basic-Paragraph">Подаци о брисању из Регистра правних лица су: број и датум решења о брисању из Регистра правних лица, подаци о разлозима за брисање и датум брисања.</p>
			<p class="clan">Члан 9.</p>
			<p class="Basic-Paragraph">Регистар правних лица је јаван.</p>
			<p class="Basic-Paragraph">Подаци који се објављују на интернет презентацији Агенције су:</p>
			<p class="Basic-Paragraph">1) редни број и датум уписа правног лица у Регистар правних лица;</p>
			<p class="Basic-Paragraph">2) број и датум решења о упису правног лица у Регистар правних лица;</p>
			<p class="Basic-Paragraph">3) назив и седиште правног лица;</p>
			<p class="Basic-Paragraph">4) број и датум решења о упису правног лица у регистар привредних субјеката, односно регистар удружења;</p>
			<p class="Basic-Paragraph">5) име и презиме одговорног лица у правном лицу;</p>
			<p class="Basic-Paragraph">6) име и презиме запосленог лобисте у правном лицу;</p>
			<p class="Basic-Paragraph">7) број и датум решења о упису запосленог лобисте у Регистар лобиста односно у Посебну евиденцију;</p>
			<p class="Basic-Paragraph">8) број и датум решења о брисању запосленог лобисте из Регистра лобиста односно из Посебне евиденције;</p>
			<p class="Basic-Paragraph">9) број и датум решења о брисању правног лица из Регистра правних лица;</p>
			<p class="Basic-Paragraph">10) датум брисања из Регистра правних лица.</p>
			<p class="bold">Захтев за упис страног физичког лица у Посебну евиденцију односно за брисање из Посебне евиденције</p>
			<p class="clan">Члан 10.</p>
			<p class="Basic-Paragraph">Образац Захтева за упис страног физичког лица у Посебну евиденцију односно за брисање из Посебне евиденције садржи податке за упис односно за брисање из Посебне евиденције, датум и место подношења и потпис подносиоца захтева.</p>
			<p class="Basic-Paragraph">Подаци из Захтева за упис у Посебну евиденцију су: име и презиме, јединствени матични број грађана односно ИД број, број пасоша, држављанство, адреса, место и држава пребивалишта, адреса и место боравишта у Републици Србији, име и презиме односно назив пуномоћника за пријем писмена у Републици Србији, адреса и место пуномоћника за пријем писмена у Републици Србији, контакт телефон, имејл, област лобирања, назив и седиште органа и државе доношења акта о регистрацији, број и датум акта о регистрацији на основу ког то лице обавља лобирање у страној држави.</p>
			<p class="Basic-Paragraph">Уз захтев из става 2. овог члана страно физичко лице је у обавези да, у штампаној форми, достави и акт о регистрацији на основу ког обавља лобирање у држави у којој има седиште, снабдевен Apostillom, као и оверени превод истог, уколико је језик на коме је сачињена исправа различит од језика који је у службеној употреби у Републици Србији.</p>
			<p class="Basic-Paragraph">У случајевима узајамности, када легализација јавне исправе ни потврда Apostill нису потребни, уз захтев из става 2. овог члана страно физичко лице је у обавези да, у штампаној форми, достави акт о регистрацији на основу ког обавља лобирање у држави чији је држављанин, као и оверени превод истог уколико је језик на коме је сачињена исправа различит од језика који је у службеној употреби у Републици Србији.  </p>
			<p class="Basic-Paragraph">Подаци из Захтева за брисање страног физичког лица из Посебне евиденције су: име и презиме, јединствени матични број грађана односно ИД број, адреса, место и држава пребивалишта, адреса и место боравишта у Републици Србији, име и презиме односно назив пуномоћника за пријем писмена у Републици Србији, адреса и место пуномоћника за пријем писмена у Републици Србији, број и датум решења о упису у Посебну евиденцију и разлози за брисање из Посебне евиденције.</p>
			<p class="bold">Захтев за упис у Посебну евиденцију страног правног лица односно за брисање из Посебне евиденције</p>
			<p class="clan">Члан 11.</p>
			<p class="Basic-Paragraph">Образац Захтева за упис у Посебну евиденцију страног правног лица односно за брисање из Посебне евиденције садржи податке о упису и о брисању из Посебне евиденције, датум и место подношења и потпис одговорног лица.</p>
			<p class="Basic-Paragraph">Подаци из Захтева за упис у Посебну евидeнцију су: подаци о страном правном лицу, и подаци о одговорном лицу у правном лицу.</p>
			<p class="Basic-Paragraph">Подаци о страном правном лицу су: назив правног лица, матични број односно ИД број, адреса, место и држава седишта правног лица, име и презиме односно назив пуномоћника за пријем писмена у Републици Србији, адреса и место пуномоћника за пријем писмена у Републици Србији, назив и седиште органа стране државе који је донео акт о регистрацији на основу ког то правно лице обавља лобирање у држави у којој има седиште, број и датум наведеног акта о регистрацији и област лобирања.</p>
			<p class="Basic-Paragraph">Подаци о одговорном лицу у правном лицу су: име и презиме, јединствени матични број грађана, односно ИД број, држављанство, број пасоша, адреса, место и држава пребивалишта, контакт телефон и имејл.</p>
			<p class="Basic-Paragraph">Уз захтев из става 2. овог члана страно правно лице је у обавези да, у штампаној форми, достави и акт о регистрацији на основу ког обавља лобирање у држави у којој има седиште, снабдевен Apostillom, као и оверени превод истог, уколико је језик на коме је сачињена исправа различит од језика који је у службеној употреби у Републици Србији.</p>
			<p class="Basic-Paragraph">У случајевима узајамности, када легализација јавне исправе ни потврда Apostill нису потребни, уз захтев из става 2. овог члана страно правно лице је у обавези да, у штампаној форми, достави акт о регистрацији на основу ког обавља лобирање у држави у којој има седиште као и оверени превод истог уколико је језик на коме је сачињена исправа различит од језика који је у службеној употреби у Републици Србији.</p>
			<p class="Basic-Paragraph">Подаци из Захтева за брисање из Посебне евиденције су: назив страног правног лица, матични број односно ИД број, седиште правног лица, име и презиме односно назив пуномоћника за пријем писмена у Републици Србији, адреса и место пуномоћника за пријем писмена у Републици Србији, име и презиме одговорног лица у правном лицу, јединствени матични број грађана односно ИД број одговорног лица у правном лицу, број и датум решења о упису у Посебну евидeнцију и разлози за брисање.</p>
			<p class="bold">Посебна евиденција о страним физичким и правним лицима која обављају лобирање</p>
			<p class="clan">Члан 12.</p>
			<p class="Basic-Paragraph">Образац Посебне евиденције садржи податке о страним физичким лицима и податке о страним правним лицима, која обављају лобирање на територији Републике Србије, као и податке о упису односно брисању страног физичког лица и страног правног лица из наведене евиденције.</p>
			<p class="Basic-Paragraph">Подаци о страном физичком лицу су подаци из члана 10. став 2. Правилника.</p>
			<p class="Basic-Paragraph">Подаци о страном правном лицу су подаци о страном правном лицу и подаци о одговорном лицу у страном правном лицу из члана 11. ст. 3. и 4. Правилника.</p>
			<p class="Basic-Paragraph">Подаци о упису у Посебну евиденцију су: редни број и датум уписа у Посебну евиденцију, број и датум решења о упису у Посебну евиденцију.</p>
			<p class="Basic-Paragraph">Подаци о брисању из Посебне евидeнције су: број и датум решења о брисању из Посебне евидeнције, подаци о разлозима за брисање и датум брисања из Посебне евиденције.</p>
			<p class="clan">Члан 13.</p>
			<p class="Basic-Paragraph">Посебна евиденција је јавна.</p>
			<p class="Basic-Paragraph">Посебна евиденција се објављује на интернет презентацији Агенције.</p>
			<p class="Basic-Paragraph">Подаци који се објављују за страна физичка лица су:</p>
			<p class="Basic-Paragraph">1) редни број и датум уписа у Посебну евиденцију;</p>
			<p class="Basic-Paragraph">2) име и презиме страног физичког лица;</p>
			<p class="Basic-Paragraph">3) број и датум решења о упису у Посебну евиденцију;</p>
			<p class="Basic-Paragraph">4) број и датум решења о брисању из Посебне евиденције;</p>
			<p class="Basic-Paragraph">5) датум брисања из Посебне евиденције;</p>
			<p class="Basic-Paragraph">6) назив и седиште органа стране државе који је донео акт о регистрацији на основу ког то физичко лице обавља лобирање у држави чији је држављанин.</p>
			<p class="Basic-Paragraph">Подаци који се објављују за страна правна лица су:</p>
			<p class="Basic-Paragraph">1) редни број и датум уписа у Посебну евиденцију;</p>
			<p class="Basic-Paragraph">2) број и датум решења о упису у Посебну евиденцију;</p>
			<p class="Basic-Paragraph">3) назив и седиште страног правног лица које обавља лобирање;</p>
			<p class="Basic-Paragraph">4) име и презиме одговорног лица;</p>
			<p class="Basic-Paragraph">5) број и датум решења о брисању из Посебне евиденције;</p>
			<p class="Basic-Paragraph">6) датум брисања из Посебне евиденције;</p>
			<p class="Basic-Paragraph">7) назив и седиште органа стране државе који је донео акт о регистрацији на основу ког то правно лице обавља лобирање у држави у којој има седиште.</p>
			<p class="clan">Члан 14.</p>
			<p class="Basic-Paragraph">Након уписа у Посебну евиденцију, лобистом и правним лицем које обавља лобирање сматра се и страно физичко лице и страно правно лице које обавља лобирање на територији Републике Србије.</p>
			<p class="bold">Обавеза обавештавања о променама</p>
			<p class="clan">Члан 15.</p>
			<p class="Basic-Paragraph">Лобиста и правно лице које обавља лобирање дужни су да у писменој форми обавесте Агенцију о промени података о којима се воде Регистар лобиста, Регистар правних лица и Посебна евиденција, уз обавезно навођење јединственог матичног броја грађана, ИД броја, односно матичног броја правног лица, у року од 15 дана од дана настанка промене.</p>
			<p class="bold">Обавештење лобираног лица о првом лобистичком контакту односно ванредна обавештење о лобистичким контактима</p>
			<p class="clan">Члан 16.</p>
			<p class="Basic-Paragraph">Образац Обавештења лобираног лица о првом лобистичком контакту садржи: податке о лобираном лицу, податке о лобисти, нерегистрованом лобисти, односно правном лицу које обавља лобирање, податке о пријему дописа о започињању лобирања, податке о предмету лобирања, датум и место подношења обавештења и потпис подносиоца.</p>
			<p class="Basic-Paragraph">Подаци о лобираном лицу су: име и презиме, јединствени матични број грађана, јавна функција односно запослење или радно ангажовање, датум ступања на јавну функцију односно датум запослења или радног ангажовања и назив органа власти.</p>
			<p class="Basic-Paragraph">Подаци о лобисти, нерегистрованом лобисти односно правном лицу које обавља лобирање су: име и презиме, адреса и место пребивалишта, односно назив и седиште правног лица, број и датум решења о упису у Регистар лобиста, Регистар правних лица или Посебну евиденцију.</p>
			<p class="Basic-Paragraph">Подаци о пријему дописа о започињању лобирања су: датум и место пријема дописа о започињању лобирања.</p>
			<p class="Basic-Paragraph">Подаци о предмету лобирања су: опис предмета лобирања, циљ лобирања, број и датум уговора о лобирању, име и презиме или назив корисника лобирања.</p>
			<p class="Basic-Paragraph">Подаци прописани у ставовима од 1–5. овог члана односе се и на достављање ванредног обавештења лобираног лица о лобистичким контактима.</p>
			<p class="bold">Евиденција органа власти о лобистичким контактима лобираног лица</p>
			<p class="clan">Члан 17.</p>
			<p class="Basic-Paragraph">Образац Евиденције органа власти о лобистичким контактима лобираног лица садржи: податке о органу власти и о лобираном лицу, податке о лобисти, нерегистрованом лобисти односно правном лицу које обавља лобирање, податке о пријему писменог дописа о започињању лобирања, податке о предмету лобирања, податке о обавештавању Агенције о лобистичком контакту, податке о обавештавању органа власти од стране лобираног лица о лобистичком контакту, датум и место подношења Евиденције, печат органа власти и потпис одговорног лица.</p>
			<p class="Basic-Paragraph">Подаци о лобираном лицу су: назив органа власти, име и презиме, јединствени матични број грађана, јавна функција односно запослење или радно ангажовање, датум ступања на јавну функцију, односно датум запослења или радног ангажовања.</p>
			<p class="Basic-Paragraph">Подаци о лобисти, нерегистрованом лобисти односно правном лицу које обавља лобирање су: име и презиме, адреса и место пребивалишта, назив и седиште правног лица, број и датум решења о упису у Регистар лобиста, Регистар правних лица или Посебну евиденцију.</p>
			<p class="Basic-Paragraph">Подаци о пријему дописа о започињању лобирања су: датум и место пријема дописа.</p>
			<p class="Basic-Paragraph">Подаци о предмету лобирања су: опис предмета лобирања, циљ лобирања, број и датум уговора о лобирању, име и презиме или назив корисника лобирања.</p>
			<p class="Basic-Paragraph">Подаци о обавештавању Агенције о лобистичком контакту су: датум и место подношења обавештења Агенцији од стране лобираног лица.</p>
			<p class="Basic-Paragraph">Подаци о обавештавању органа власти од стране лобираног лица о лобистичком контакту су: датум и место подношења обавештења органу власти од стране лобираног лица.</p>
			<p class="Basic-Paragraph">Орган власти дужан је да Евиденцију органа власти о лобистичким контактима лобираног лица води у електронској форми.</p>
			<p class="bold">Редовни или ванредни извештај о раду лобисте, односно правног лица које обавља лобирање</p>
			<p class="clan">Члан 18.</p>
			<p class="Basic-Paragraph">Образац редовног или ванредног извештаја о раду лобисте, односно правног лица које обавља лобирање садржи: податке о лобисти односно правном лицу које обавља лобирање, податке о броју и датуму решења о упису у Регистар лобиста, Регистар правних лица која обављају лобирање, односно у Посебну евиденцију, податке о кориснику лобирања, податке о предмету лобирања, податке о лобираном лицу и органу власти код којег је обављено лобирање, датум и место подношења извештаја и потпис.</p>
			<p class="Basic-Paragraph">Подаци о лобисти односно правном лицу које обавља лобирање су: име и  презиме, јединствени матични број грађана односно ИД број, адреса, место и држава пребивалишта лобисте, назив правног лица, матични број односно ИД број правног лица, порески идентификациони број правног лица и адреса, место и држава седишта правног лица.</p>
			<p class="Basic-Paragraph">Подаци о кориснику лобирања су: број и датум уговора о лобирању, име и презиме или назив и седиште правног лица корисника лобирања, јединствени матични број грађана односно ИД број, матични број односно ИД број правног лица.</p>
			<p class="Basic-Paragraph">Подаци о предмету лобирања су: опис предмета лобирања и циљ лобирања.</p>
			<p class="Basic-Paragraph">Подаци о лобираном лицу су: име и презиме, јединствени матични број грађана, јавна функција односно запослење или радно ангажовање, датум ступања на јавну функцију, односно датум запослења или радног ангажовања и назив органа власти.</p>
			<p class="bold">Начин подношења захтева, обавештења, евиденције и извештаја</p>
			<p class="clan">Члан 19.</p>
			<p class="Basic-Paragraph">Обрасци захтева, обавештења и извештаја из члана 3. став 1. Правилника, подносе се Агенцији у електронској и штампаној форми, у роковима прописаним Законом о лобирању, осим евиденције органа власти о лобистичким контактима лобираног лица, која се, на исти начин, доставља на захтев Агенције.</p>
			<p class="Basic-Paragraph">По добијању програмски генерисане шифре, којом се потврђује електронска регистрација, одштампани и потписани обрасци, и оверени печатом када је то овим правилником предвиђено, достављају се Агенцији, непосредно или препорученом поштанском пошиљком, одмах а најкасније у року од три дана од добијања програмски генерисане шифре.</p>
			<p class="Basic-Paragraph">Уколико обрасци захтева, обавештења, евиденције и извештаја нису поднети на начин предвиђен у ст. 1. и 2. овог члана сматраће се да нису ни поднети.</p>
			<p class="Basic-Paragraph">Агенција поступа по основу захтева за упис односно за брисање података из Регистра лобиста, Регистра правних лица и Посебне евиденције након пријема наведених захтева у штампаној форми.  </p>
			<p class="clan">Члан 20.</p>
			<p class="Basic-Paragraph">Приликом објављивања података из Регистра лобиста, Регистра правних лица и Посебне евиденције на интернет презентацији, Агенција поштује прописе који уређују заштиту података о личности.</p>
			<p class="clan">Члан 21.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 14. августа 2019. године.</p>
			<p class="potpis">Број 014-110-00-0009/19-01</p>
			<p class="potpis">У Београду, 11. јула 2019. године</p>
			<p class="potpis">Директор,</p>
			<p class="potpis"><span class="bold">Драган Сикимић, </span>с.р.</p>
			<p class="clan" style="text-align: right">Прилози</p>
			<p class="clan" style="text-align: left">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog1.html&amp;doctype=reg&amp;abc=cba&amp;eli=true&amp;eliActId=428793&amp;regactid=428793" target="_blank">
			Прилог 1 - Захтев за упис/брисање у регистар лобиста</a></p>
			<p class="clan" style="text-align: left">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog2.html&amp;doctype=reg&amp;abc=cba&amp;eli=true&amp;eliActId=428793&amp;regactid=428793" target="_blank">
			Прилог 2 - Захтев за упис/брисање правног лица у регистар правних 
			лица која обављају лобирање</a></p>
			<p class="clan" style="text-align: left">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog3.html&amp;doctype=reg&amp;abc=cba&amp;eli=true&amp;eliActId=428793&amp;regactid=428793" target="_blank">
			Прилог 3 - Захтев за упис/брисање страног физичког лица у посебну 
			евиденцију о страним физичким и правним лицима која обављају 
			лобирање на територији Републике Србије</a></p>
			<p class="clan" style="text-align: left">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog4.html&amp;doctype=reg&amp;abc=cba&amp;eli=true&amp;eliActId=428793&amp;regactid=428793" target="_blank">
			Прилог 4 - Захтев за упис/брисање страног правног лица у посебну 
			евиденцију о страним физичким и правним лицима која обављају 
			лобирање на територији Републике Србије</a></p>
			<p class="clan" style="text-align: left">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog5.html&amp;doctype=reg&amp;abc=cba&amp;eli=true&amp;eliActId=428793&amp;regactid=428793" target="_blank">
			Прилог 5 - Обавештења лобираног лица о првом/ванредном лобистичком 
			контакту</a></p>
			<p class="clan" style="text-align: left">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog6.html&amp;doctype=reg&amp;abc=cba&amp;eli=true&amp;eliActId=428793&amp;regactid=428793" target="_blank">
			Прилог 6 - Евиденција органа власти о лобистичким контактима 
			лобираног лица</a></p>
			<p class="clan" style="text-align: left">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog7.html&amp;doctype=reg&amp;abc=cba&amp;eli=true&amp;eliActId=428793&amp;regactid=428793" target="_blank">
			Прилог 7 - Редовни/ванредни извештај о раду лобисте односно правног 
			лица које обавља лобирање</a></p>
			<p class="clan" style="text-align: left">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog8.html&amp;doctype=reg&amp;abc=cba&amp;eli=true&amp;eliActId=428793&amp;regactid=428793" target="_blank">
			Прилог 8 - Образац регистра лобиста</a></p>
			<p class="clan" style="text-align: left">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog9.html&amp;doctype=reg&amp;abc=cba&amp;eli=true&amp;eliActId=428793&amp;regactid=428793" target="_blank">
			Прилог 9 - Образац регистра правних лица која обављају лобирање</a></p>
			<p class="clan" style="text-align: left">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog10.html&amp;doctype=reg&amp;abc=cba&amp;eli=true&amp;eliActId=428793&amp;regactid=428793" target="_blank">
			Прилог 10 - Образац посебне евиденције о страним физичким и правним 
			лицима која обављају лобирање на територији републике Србије</a></p>
			<p class="clan" style="text-align: left">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog11.html&amp;doctype=reg&amp;abc=cba&amp;eli=true&amp;eliActId=428793&amp;regactid=428793" target="_blank">
			Прилог 11 - Образац посебне евиденције о страним физичким и правним 
			лицима која обављају лобирање на територији Републике Србије</a></p>
			<p class="potpis">&nbsp;</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	a{
	color:green
}
	.auto-style1 {
		text-align: right;
		margin-top: 0;
	}
	</style>


	<p class="broj">&nbsp;</p>
	<p>На основу члана 195. став 2, члана 201. став 5, члана 204. став 3. и члана 205. став 4. Закона о социјалној заштити („Службени гласник РС”, број 24/11) и члана 17. став 4. и члана 24. став 2. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – одлука УС, 72/12 и 7/14 – одлука УС),</p>
	<p>Министар рада, запошљавања и социјалне политике доноси</p>
	<p class="naslov">&nbsp;</p>
	<p class="naslov">ПРАВИЛНИК</p>
	<p class="naslov" style="margin-top: 0">о стандардима и поступку акредитације програма обуке за стручне раднике и стручне сараднике у социјалној заштити</p>
	<p class="clan" style="margin-top: 0">"Службени гласник РС", број 31 од 18. марта 
				2014.</p>
	<p class="clan">&nbsp;</p>
	<p class="clan">I. УВОДНЕ ОДРЕДБЕ</p>
	<p class="bold">Садржина Правилника</p>
	<p class="clan">Члан 1.</p>
	<p>Овим правилником уређују се стандарди за акредитацију програма обуке, начин спровођења поступка акредитације, начин вођења и садржина Регистра пријава за акредитацију, Регистра акредитованих програма обуке и Регистра реализованих програма обуке, као и садржинa и изглед сертификата о завршеној обуци по акредитованом програму обуке.</p>
	<p class="bold">Акредитација програма обуке</p>
	<p class="clan">Члан 2.</p>
	<p>Акредитација програма обуке обезбеђује минимум квалитета обуке запослених у социјалној заштити, која омогућава развијање њихових компетенција. 
	</p>
	<p>Акредитација програма обуке треба да обезбеди разноврсност, доступност, упоредивост и конкурентност програма обуке, да омогући праћење и вредновање реализације програма обуке, као и континуирано унапређивање квалитета програма обуке.</p>
	<p>Акредитација треба да обезбеди и осигура увођење система квалитета у програме стручног усавршавања и усагласи понуду и потражњу у области стручног усавршавања и професионалног развоја кадрова.</p>
	<p class="bold">Групе акредитованих програма обуке</p>
	<p class="clan">Члан 3.</p>
	<p>У складу са врстом компетенција које развијају, акредитовани програми обуке су:</p>
	<p>1) основни програми обуке којима се стичу општа знања и вештине за обављање послова у социјалној заштити, изузев послова здравствених радника и здравствених сарадника;</p>
	<p>2) комплементарни програми обуке којима се унапређују компетенције запослених за обављање послова у социјалној заштити, а којима се усвајају вештине примене савремених приступа, поступака, метода рада и унапређују програми пружања услуга социјалне заштите.</p>
	<p class="clan">II. СТАНДАРДИ ЗА АКРЕДИТАЦИЈУ</p>
	<p class="clan">Члан 4.</p>
	<p>Стандарди за акредитацију програма обуке означавају најнижи квалитет који програм обуке треба да има да би био акредитован.</p>
	<p>У односу на групе акредитованих програма обуке, стандарди могу бити заједнички, и примењују се на обе групе програма, односно појединачни који се примењују на једну од група акредитованих програма обуке из члана 3. овог правилника. 
	</p>
	<p class="bold">Заједнички стандарди</p>
	<p class="clan">Члан 5.</p>
	<p>Заједнички стандарди су захтеви које сваки акредитовани програм обуке мора да испуњава без обзира на врсту компетенција коју развија, односно групу акредитованих програма у коју се сврстава и односе се на садржај програма обуке и организацију обуке.</p>
	<p class="bold">Садржај програма обуке</p>
	<p class="clan">Члан 6.</p>
	<p>Садржај програма обуке:</p>
	<p>1) мора бити усаглашен са јасно дефинисаним циљевима и задацима постављеним програмом обуке;</p>
	<p>2) мора да садржи елементе који су међусобно повезани и усаглашени;</p>
	<p>3) мора да се заснива на интеграцији теорије и праксе;</p>
	<p>4) мора бити релевантан за актуелну праксу у социјалној заштити;</p>
	<p>5) мора имати циљеве и садржаје, као и начин реализације програма који су примерени одабраној циљној групи;</p>
	<p>6) мора имати циљеве који су усаглашени са очекиваним ефектима у пракси;</p>
	<p>7) мора бити усмерен ка континуираном професионалном развоју;</p>
	<p>8) мора имати јасно дефинисане поступке праћења и вредновања ефеката програма у пракси.</p>
	<p class="bold">Организација обуке</p>
	<p class="clan">Члан 7.</p>
	<p>Организација обуке подразумева:</p>
	<p>1) да за реализацију програма обуке мора бити предвиђен адекватан број одговарајуће квалификованих реализатора; 
	</p>
	<p>2) да реализатори програма обуке морају поседовати знање и искуство које је релевантно за предметну област програма обуке;</p>
	<p>3) да реализатори програма обуке морају владати вештинама које омогућавају ефективан пренос знања;</p>
	<p>4) да је организација програма обуке заснована на партиципативним методама и техникама рада, које обезбеђују развој компетенција;</p>
	<p>5) да је предвиђени број учесника у групи примерен остваривању циљева програма обуке;</p>
	<p>6) да је дужина трајања програма обуке примерена принципима ефективног рада.</p>
	<p class="bold">Појединачни стандарди</p>
	<p class="clan">Члан 8.</p>
	<p>Појединачни стандарди представљају специфичне захтеве које морају испуњавати програми обуке у оквиру одређене групе акредитованих програма обуке.</p>
	<p class="bold">Појединачни стандарди за основне програме обуке</p>
	<p class="clan">Члан 9.</p>
	<p>Појединачни стандарди за основне програме обуке подразумевају да је:</p>
	<p>1) програм обуке научно-теоријски заснован;</p>
	<p>2) садржај програма обуке усклађен са прописаним стандардима за обављање стручних послова који чине предметну област програма;</p>
	<p>3) провера оспособљености на крају спроведене обуке реализована на начин који осигурава способност учесника да стручне послове који представљају предметно поље обуке, обављају у складу са прописаним стандардима и у најбољем интересу корисника;</p>
	<p>4) програм обезбеђује подстицај стручног рада заснованог на подацима.</p>
	<p class="bold">Појединачни стандарди за комплементарне програме обуке</p>
	<p class="clan">Члан 10.</p>
	<p>Појединачни стандарди за комплементарне програме обуке подразумевају да је:</p>
	<p>1) програм обуке резултат савремених стручних и научних сазнања, односно практичних искустава;</p>
	<p>2) програм обуке одговор на објективно утврђене потребе у пракси;</p>
	<p>3) тежиште програма обуке на практичним искуствима и да она морају бити проверена и утемељена;</p>
	<p>4) провера оспособљености на крају спроведеног програма обуке реализована на начин који осигурава способност учесника да стручне послове који представљају предметно поље обуке обављају у складу са прописима и у најбољем интересу корисника;</p>
	<p>5) програм обуке који за циљ има развој вештина планом обуке предвидео и поступке за проверу његове практичне примене; 
	</p>
	<p>6) програм обуке међусекторског карактера са специфичним међусекторским знањима јасно упућен свакој секторској групи.</p>
	<p class="clan">III. НАЧИН СПРОВОЂЕЊА ПОСТУПКА АКРЕДИТАЦИЈЕ</p>
	<p class="bold">Поступак акредитације</p>
	<p class="clan">Члан 11.</p>
	<p>Поступак акредитације обухвата:</p>
	<p>1) објављивање јавног позива за акредитацију;</p>
	<p>2) подношење пријаве за акредитацију, са пратећом документацијом;</p>
	<p>3) утврђивање испуњености формалних услова и евидентирање пријаве;</p>
	<p>4) одређивање у коју групу акредитованих програма обуке ће, након акредитације, предметни програм бити сврстан;</p>
	<p>5) утврђивање испуњености стандарда за акредитацију; </p>
	<p>6) одлучивање о акредитацији и о обнављању акредитације; </p>
	<p>7) доношење решења о акредитацији;</p>
	<p>8) регистровање акредитованог програма обуке.</p>
	<p class="bold">Јавни позив за акредитацију</p>
	<p class="clan">Члан 12.</p>
	<p>Поступак акредитације програма обуке спроводи се током читаве године на основу јавног позива.</p>
	<p>Јавни позив за акредитацију програма обуке може бити општи и тематски.</p>
	<p>Општи позив за акредитацију програма обуке објављује се без ограничења у погледу теме која чини предметно поље програма обуке.</p>
	<p>Ако се утврди постојање приоритетне потребе за програмом обуке који за предметно поље има одређену тему, на предлог Републичког завода за социјалну заштиту (у даљем тексту: Завод), расписује се тематски позив за акредитацију.</p>
	<p class="bold">Пријава за акредитацију</p>
	<p class="clan">Члан 13.</p>
	<p>Поступак за акредитацију програма обуке покрећe се подношењем пријаве за акредитацију Заводу.</p>
	<p>Пријава за акредитацију садржи конкурсну документацију, личне податке и радну биографију аутора програма, као и личне податке и радну биографију реализатора програма обуке. 
	</p>
	<p>Ако пријаву подноси правно лице или предузетник, дужно је да приложи податке о пословном имену, седишту и ПИБ. 
	</p>
	<p>Конкурсна документација садржи: </p>
	<p>1) Пријаву за акредитацију програма обуке;</p>
	<p>2) Образложење испуњености стандарда; </p>
	<p>3) Изјаву подносиоца предлога програма обуке;</p>
	<p>4) Рецензију програма обуке;</p>
	<p>5) Резиме програма обуке;</p>
	<p>6) Интегрални програм обуке. </p>
	<p>Конкурсна документација из става 4. тач. 1), 2), 3) и 4) овог члана подноси се на обрасцима АПО1, АПО2, АПО3 и АПО4, који су одштампани уз овај правилник и чине његов саставни део.</p>
	<p>Конкурсну документацију из става 4. тач. 5) и 6) овог члана аутор прилаже у слободној форми.</p>
	<p>Интегрални програм обуке из става 4. тачка 6) овог члана састоји се из сажетог теоријског образложења тема обухваћених садржајем и прецизног синопсиса обуке (план обуке).</p>
	<p>Сви прилози уз пријаву за акредитацију достављају се у писменом и електронском облику.</p>
	<p class="bold">Утврђивање испуњености формалних услова поступка акредитације</p>
	<p class="clan">Члан 14.</p>
	<p>Завод испитује да ли је пријава за акредитацију потпуна и уредна.</p>
	<p>Ако пријава за акредитацију не испуњава услове из става 1. овог члана (у даљем тексту: неуредна пријава), Завод је дужан да у законом прописаном року писменим путем обавести аутора о недостацима предложеног програма обуке, односно деловима програма обуке које треба допунити, у складу са инструкцијама у погледу начина допуне и одреди му рок да отклони недостатке.</p>
	<p>Ако аутор не отклони недостатке у одређеном року, сматраће се да је одустао од пријаве.</p>
	<p class="bold">Евидентирање пријаве за акредитацију</p>
	<p class="clan">Члан 15.</p>
	<p>Потпуне и уредне пријаве за акредитацију уносе се у Регистар пријава за акредитацију који води Завод (у даљем тексту: Регистар пријава).</p>
	<p>Пријаве се уписују у Регистар пријава према редоследу пријема, а основни подаци из пријаве доступни су на интернет страници Завода и министарства надлежног за социјалну заштиту.</p>
	<p class="bold">Одређивање групе акредитованих програма обуке</p>
	<p class="clan">Члан 16.</p>
	<p>Пре доставе Одбору, Завод одређује у коју групу акредитованих програма обуке ће, након акредитације, предметни програм бити сврстан. 
	</p>
	<p class="bold">Процена испуњености стандарда за акредитацију</p>
	<p class="clan">Члан 17.</p>
	<p>Потпуне и уредне пријаве, заједно са пратећом документацијом, Завод доставља Одбору, на стручну оцену. 
	</p>
	<p class="bold">Одлучивање о акредитацији</p>
	<p class="clan">Члан 18.</p>
	<p>Одбор даје стручну оцену програма обуке, испитујући испуњеност стандарда за акредитацију којом се: 
	</p>
	<p>1) предлаже акредитација програма обуке;</p>
	<p>2) предлаже одбијање акредитације програма обуке. </p>
	<p>Стручна оцена Одбора сматра се донетом ако је са њом сагласна већина укупног броја чланова Одбора. 
	</p>
	<p>Члан Одбора који није сагласан са стручном оценом Одбора може издвојити своје мишљење.</p>
	<p>Стручна оцена програма обуке и Листа програма обуке који су испунили стандарде за акредитацију дају се у писменој форми. 
	</p>
	<p class="bold">Измене програма након акредитације</p>
	<p class="clan">Члан 19.</p>
	<p>Ако је током реализације акредитованог програма аутор уочио потребу да изврши одређене измене у погледу садржаја, начина реализације или временског трајања програма, о томе у писменој форми обавештава Завод, уз образложени предлог измена.</p>
	<p>Образложени предлог о изменама у акредитованом програму обуке Завод доставља Одбору.</p>
	<p>Одбор даје стручну оцену да ли програм са предложеним изменама и даље испуњава стандарде за акредитацију.</p>
	<p>Ако програм са предложеним изменама и даље испуњава стандарде за акредитацију, Одбор измењени програм са стручним мишљењем доставља министру надлежном за послове социјалне заштите на акредитацију. 
	</p>
	<p>Ако предложене измене не испуњавају стандарде за акредитацију, а основни програм их и даље испуњава, програм се и даље реализује према важећем решењу о акредитацији. 
	</p>
	<p class="bold">Поступак обнављања акредитације програма обуке</p>
	<p class="clan">Члан 20.</p>
	<p>Поступак обнављања акредитације програма обуке је поступак у коме се одлучује да ли акредитовани програм обуке и даље испуњава стандарде за акредитацију. 
	</p>
	<p>Пријава за обнављање акредитације подноси се најкасније 30 дана пре дана истека акредитације. 
	</p>
	<p>Уредно приспеле пријаве за обнављање акредитације Завод доставља Одбору.</p>
	<p>Ако до истека рока на који је програм обуке акредитован не буде поднета пријава за обнављање акредитације, Завод о томе обавештава Одбор.</p>
	<p>Одбор сачињава листу програма за које предлаже обнављање акредитације и листу програма који не испуњавају услове за обављање акредитације. 
	</p>
	<p class="bold">Регистри</p>
	<p class="clan">Члан 21.</p>
	<p>Регистри се воде у писменој и електронској форми. </p>
	<p class="bold">Регистар пријава за акредитацију</p>
	<p class="clan">Члан 22.</p>
	<p>Регистар пријава за акредитацију садржи редни број, назив програма обуке, датум пријаве, имена аутора, листу свих докумената достављених у оквиру пријаве и датум доношења одлуке о акредитацији. 
	</p>
	<p class="bold">Регистар акредитованих програма обуке</p>
	<p class="clan">Члан 23.</p>
	<p>Регистар акредитованих програма обуке садржи редни број и назив програма, групу акредитованог програма обуке у коју је предметни програм сврстан, имена аутора, имена реализатора, област и крајњу циљну групу корисника, комплетну конкурсну документацију коју су аутори поднели током пријема и решење министра надлежног за послове социјалне заштите.</p>
	<p class="bold">Регистар реализованих програма обуке</p>
	<p class="clan">Члан 24.</p>
	<p>Евиденција о реализацији акредитованих програма обуке води се на основу извештаја о реализацији који аутори програма обуке достављају Заводу.</p>
	<p>Извештај о реализацији доставља се у писменој и електронској форми.</p>
	<p>Саставни део извештаја чини и списак учесника који су успешно завршили обуку са следећим подацима: име и презиме, ЈМБГ, занимање, установа у којој су запослени, послови које обавља у установи, имејл адреса и број контакт телефона. 
	</p>
	<p>Извештај о реализацији акредитованог програма обуке евидентира се у Регистру реализованих програма обуке.</p>
	<p>Регистар реализованих програма обуке садржи редни број и назив програма обуке, назив наручиоца обуке, датум и трајање реализације, имена тренера и учесника обуке. 
	</p>
	<p>Регистар садржи извештаје аутора о реализацијама програма обуке, као и извештај о извршеној контроли квалитета реализације акредитованог програма обуке.</p>
	<p class="bold">Сертификат</p>
	<p class="clan">Члан 25.</p>
	<p>Сертификат о завршеној обуци по акредитованом програму садржи податке о учеснику (име и презиме, ЈМБГ, организација у којој је запослен и послови које обавља), назив акредитованог програма обуке као и групу програма у коју је сврстан и време и место реализације акредитованог програма обуке. 
	</p>
	<p>Сертификат се издаје на обрасцу који је одштампан уз овај правилник и чини његов саставни део.</p>
	<p class="bold">Ступање на снагу</p>
	<p class="clan">Члан 26.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p class="potpis">Број 110-00-92/2014-09</p>
	<p class="auto-style1">У Београду, 13. марта 2014. године</p>
	<p class="auto-style1">Министар,</p>
	<p class="auto-style1">др <span class="bold">Јован Кркобабић, </span>с.р.</p>
	<p>&nbsp;</p>
	<p><a href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=416759&amp;regactid=416759" target="_blank">Образац АПО1 - 
				Пријава за акредитацију програма обуке</a></p>
	<p><a href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=416759&amp;regactid=416759" target="_blank">Образац АПО2 - 
				Образложење испуњености стандарда</a></p>
	<p><a href="http://www.pravno-informacioni-sistem.rs/SlGlasnikPortal/prilozi/3.html&amp;doctype=reg&amp;abc=cba&amp;eli=true&amp;eliActId=416759&amp;regactid=416759" target="_blank">Образац АПО3 - 
				Изјава подносиоца предлога програма обуке</a></p>
	<p><a href="http://www.pravno-informacioni-sistem.rs/SlGlasnikPortal/prilozi/4.html&amp;doctype=reg&amp;abc=cba&amp;eli=true&amp;eliActId=416759&amp;regactid=416759" target="_blank">Образац АПО4 - 
				Рецензија програма обуке</a></p>
	<p><a href="http://www.pravno-informacioni-sistem.rs/SlGlasnikPortal/prilozi/sertifikat.html&amp;doctype=reg&amp;abc=cba&amp;eli=true&amp;eliActId=416759&amp;regactid=416759" target="_blank">Сертификат</a></p>


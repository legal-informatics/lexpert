<meta http-equiv="content-type" content="text/html;charset=utf-8"><link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
<style type="text/css">
.auto-style1 {
	text-align: center;
}
.auto-style2 {
	text-align: right;
}
</style>


<div>

<p class="redakcijskipreciscentekst"> Редакцијски пречишћен текст</p>
	<p> &nbsp;</p>
	<p> &nbsp;</p>
	<p> На основу члана 108б став 3. Закона о порезу на доходак
грађана („Службени гласник РС", бр. 24/01, 80/02 – др. закон, 135/04,
62/06 и 65/06 – исправка),</p>

<p> Министар финансија и министар рада, запошљавања и
социјалне политике споразумно доносе</p>

<p class="odluka-zakon"> ПРАВИЛНИК</p>

<p class="odluka-zakon"> о садржини пријаве
за упис у Регистар послодаваца</p>

<p class="auto-style1"> "<span lang="SR-CYR">Службени
гласник РС</span>"<span lang="SR-CYR">, број
102 од 14. новембра 2006, <span title="Закон о изменама и допунама Закона о привредним друштвима ('Службени гласник РС', број 44/2018)">44 од 8. јуна 2018 - <font color="green">др. закон</font></span></span></p>

<p class="clan"> Члан 1. </p>

<p> Овим правилником уређује се садржина пријаве (у даљем
тексту: евиденциона пријава) за упис у Регистар правних и физичких лица,
државних органа и организација, органа и организација јединица територијалне
аутономије и локалне самоуправе и других органа и организација у којима се
исплаћују зараде, односно плате (у даљем тексту: Регистар послодаваца). </p>

<p class="clan"> Члан 2.</p>

<p> Послодавац из члана 108б став 1. Закона о порезу на
доходак грађана („Службени гласник РС", бр. 24/01, 80/02 – др. закон,
135/04, 62/06 и 65/06 – исправка) доставља евиденциону пријаву надлежној
организационој јединици Пореске управе према месту свог седишта, односно
пребивалишта, у складу са овим правилником.</p>

<p> Послодавац – правно лице који је, према обиму својих
пореских обавеза, сврстан у велике пореске обвезнике, доставља евиденциону
пријаву организационој јединици Пореске управе надлежној за велике пореске
обвезнике, сагласно закону који уређује порески поступак и пореску
администрацију.</p>

<p class="clan"> Члан 3.</p>

<p> Евиденциона пријава подноси се у писаном облику,
непосредно или поштом препоручено.</p>

<p class="clan"> Члан 4.</p>

<p> Евиденциона пријава подноси се на Обрасцу ЕРП – Пријава
за евидентирање послодаваца, који је одштампан уз овај правилник и чини његов
саставни део.</p>

<p class="clan"> Члан 5.</p>

<p> Образац ЕРП садржи податке о подносиоцу пријаве, и то:</p>

<p> 1) за идентификацију;</p>

<p> 2) о обављању делатности.</p>

<p class="clan"> Члан 6.</p>

<p> У Образац ЕРП послодавац уноси податке на следећи
начин:</p>

<p> 1) у делу 1 – Подаци за идентификацију, уноси се:</p>

<p> (1) под ред. бр. 1.1 – порески идентификациони број
(ПИБ) из потврде о додељеном ПИБ-у и извршеној регистрацији, односно из Обрасца
РЕГ – Потврда о извршеној регистрацији; податке на овом редном броју уносе
правна лица, предузетници, сталне пословне јединице страног лица и други
субјекти којима је додељен ПИБ, а сматрају се послодавцем у смислу овог
правилника;</p>

<p> (2) под ред. бр. 1.2 – јединствени матични број грађана
(ЈМБГ) додељен од стране надлежног државног органа; податке на овом редном
броју уноси физичко лице које је послодавац;</p>

<p> (3) под ред. бр. 1.3 – матични број лица (правног лица,
радње, сталне пословне јединице страног лица) из Регистра јединица
разврставања; податке на овом редном броју уносе правна лица, предузетници и
сталне пословне јединице страног лица;</p>

<p> (4) под ред. бр. 1.4 – фирма (пуно пословно име), у
називу и правној форми како је неведена у оснивачком акту, односно регистрована
код органа надлежног за регистрацију; податке на овом редном броју уносе правна
лица, предузетници и сталне пословне јединице страног лица;</p>

<p> (5) под ред. бр. 1.5 – фирма (скраћено пословно име), у
називу и облику како је наведена у оснивачком акту, односно регистрована код
органа надлежног за регистрацију; податке на овом редном броју уносе правна
лица, предузетници и сталне пословне јединице страног лица; уколико се користи
више скраћених пословних имена која су наведена у оснивачком акту, односно
регистрована код органа надлежног за регистрацију, уписују се једно име;</p>

<p> (6) под ред. бр. 1.6 – име и презиме подносиоца
пријаве; податке на овом редном броју уноси физичко лице које је послодавац;</p>

<p> (7) под ред. бр. 1.7 – подаци о седишту, односно
пребивалишту; податке на овом редном броју уносе правна лица, предузетници,
сталне пословне јединице страног лица, као и физичка лица која су послодавци, и
то:</p>

<p> – под ред. бр. 1.7.1 – назив општине у којој је
седиште, односно пребивалиште подносиоца евиденционе пријаве;</p>

<p> – под ред. бр. 1.7.2 – назив места у којем је седиште,
односно пребивалиште подносиоца евиденционе пријаве;</p>

<p> – под ред. бр. 1.7.3 – назив улице у којој је седиште,
односно пребивалиште подносиоца евиденционе пријаве;</p>

<p> – под ред. бр. 1.7.4 – кућни број (број и слово уколико
постоји ознака уз број) у улици у којој је седиште, односно пребивалиште
подносиоца евиденционе пријаве;</p>

<p> – под ред. бр. 1.7.5 – спрат, број стана и слово
(уколико постоји словна ознака уз број) стана у којем је седиште, односно
пребивалиште подносиоца евиденционе пријаве;</p>

<p> – под ред. бр. 1.7.6 – број телефона у седишту, односно
пребивалишту подносиоца евиденционе пријаве;</p>

<p> – под ред. бр. 1.7.7 – број фаџ-а у седишту, односно
пребивалишту подносиоца евиденционе пријаве;</p>

<p> – под ред. бр. 1.7.8 – е-маил подносиоца евиденционе
пријаве;</p>

<p> 2) у делу 2 – Подаци о обављању делатности, уноси се:</p>

<p> (1) под ред. бр. 2.1 – шифра и назив претежне
делатности коју обавља послодавац;</p>

<p> (2) под ред. бр. 2.2 – датум уписа послодавца у
регистар који води орган надлежан за регистрацију.</p>

<p class="clan"> Члан 7.</p>

<p> У случају кад после извршеног уписа у Регистар
послодаваца дође до измене података који су били исказани у евиденционој
пријави – Образац ЕРП, послодавац је дужан да надлежној организационој јединици
Пореске управе поднесе нову евиденциону пријаву са попуњеним подацима који су
измењени, најкасније у року од пет дана од дана настанка измене. </p>

<p> У случају из става 1. овог члана испод ознаке „Образац
ЕРП" уписују се речи: „ПРОМЕНА ПОДАТАКА". </p>

<p> Код измене података из евиденционе пријаве, у новој
евиденционој пријави обавезно се исказује податак на ред. бр. 1.1. на коме се
уноси ПИБ, односно на ред. бр. 1.2. на коме се уноси ЈМБГ, као и на редном
броју на коме се уноси податак који се мења. </p>

<p class="clan"> Члан 8.</p>

<p> Пореска управа издаје Потврду о извршеном евидентирању
у Регистру послодаваца, на Обрасцу ПЕРП, који је одштампан уз овај правилник и
чини његов саставни део.</p>

<p class="clan"> Члан 9.</p>

<p> Републички фонд за пензијско и инвалидско осигурање
запослених и Пореска управа вршиће размену података од значаја за вођење
евиденције у Регистру послодаваца, у складу са законом и другим прописима. </p>

<p class="clan"> Члан 10.</p>

<p> Орган, односно организација надлежна за вођење
одговарајућег регистра лица из члана 2. став 1. овог правилника доставиће
надлежној организационој јединици Пореске управе неопходне податке о
послодавцима из члана 33. Закона о изменама и допунама Закона о порезу на
доходак грађана („Службени гласник РС", бр. 62/06 и 65/06 – исправка),
најкасније до 8. јанура 2007. године.</p>

<p> Лице које је својство послодавца стекло у смислу овог
правилника од 28. јула до 31. децембра 2006. године евиденциону пријаву поднеће
најкасније до 8. јануара 2007. године.</p>

<p class="clan"> Члан 11. </p>

<p> Овај
правилник ступа на снагу наредног дана од дана објављивања у „Службеном
гласнику Републике Србије".</p>

<p class="auto-style2"> Број 110-00-491/2006-04</p>

<p class="auto-style2"> У Београду, 8. новембра
2006. године</p>

<p class="auto-style2"> Министар финансија,</p>

<p class="auto-style2"> 
Млађан Динкић, с.р.</p>

<p class="auto-style2"> Министар рада, запошљавања
и социјалне политике,</p>

<p class="auto-style2"> 
<strong>Слободан Лаловић</strong>, с.р</p>

<p>
&nbsp;</p>
	<p>
	<em>НАПОМЕНА ИЗДАВАЧА: Даном почетка примене Закона о изменама и допунама 
	Закона о привредним друштвима („Службени гласник РС“, број 44/2018), односно 
	1. октобра 2018. године престају да важе одредбе овог правилника, у 
	обрасцима, у делу у ком се установљава обавеза употребе печата у пословању 
	друштава и предузетника (види члан 160. Закона - 44/2018-27).</em></p>

<p class="auto-style1"> <img src="http://www.pravno-informacioni-sistem.rs/SlGlasnikPortal/slike/50d6f21c-b0f4-4e9f-86f0-76cad0bb97b7.image&amp;doctype=reg&amp;abc=cba&amp;eli=true&amp;eliActId=427156&amp;regactid=427156" width="605" height="772"></p>

<p class="auto-style1">
<img src="http://www.pravno-informacioni-sistem.rs/SlGlasnikPortal/slike/img2.gif&amp;doctype=reg&amp;abc=cba&amp;eli=true&amp;eliActId=427156&amp;regactid=427156"></p>

</div>


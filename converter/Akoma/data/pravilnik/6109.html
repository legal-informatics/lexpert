


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 2. став 7. Закона о безбедности саобраћаја на путевима („Службени гласник РС”, бр. 41/09, 53/10, 101/11, 32/13 – УС и 55/14), 
	</p>
	<p>Министар унутрашњих послова доноси</p>
	<p class="odluka-zakon">&nbsp;</p>
	<p class="odluka-zakon">ПРАВИЛНИК</p>
	<p class="naslov">о начину непосредног регулисања саобраћаја на путевима у зони школе 
	</p>
	<p class="naslov"><span style="font-weight: 400">"Службени гласник РС", број 
	89 од 26. августа 2014.</span></p>
	<p class="naslov">&nbsp;</p>
	<p class="clan">Члан 1. </p>
	<p>Овим правилником уређује се начин непосредног регулисања саобраћаја на путевима у зонама школа када регулисање саобраћаја врше школске саобраћајне патроле, односно саобраћајне патроле грађана.</p>
	<p class="clan">Члан 2. </p>
	<p>Непосредним регулисањем саобраћаја које врше школске саобраћајне патроле, односно саобраћајне патроле грађана, у смислу овог правилника, сматра се истовремено ангажовање најмање три пунолетна и обучена лица на регулисању саобраћаја у зони једне или више суседних школа, од којих је једно лице одређено за вођу патроле и одговорно за законит рад патроле.</p>
	<p>У случају формирања школске саобраћајне патроле, односно саобраћајне патроле грађана доносилац акта о томе обавештава надлежну подручну полицијску управу, односно полицијску станицу – ради евидентирања, обуке за давање прописаних знакова и обезбеђивања основних средстава за давање знакова.</p>
	<p class="clan">Члан 3. </p>
	<p>Школске саобраћајне патроле, односно саобраћајне патроле грађана могу да врше непосредно регулисање саобраћаја у зони школе само у време доласка и одласка ученика и у време школских одмора и када регулисање саобраћаја не врше полицијски службеници.</p>
	<p class="clan">Члан 4. </p>
	<p>Непосредно регулисање саобраћаја, у смислу овог правилника, представља давање знакова од стране чланова школских саобраћајних патрола, односно саобраћајних патрола грађана, а нарочито ради заустављања возила на месту непосредног регулисања саобраћаја, како би пешаци – деца, безбедно прешли коловоз преко пешачког прелаза.</p>
	<p class="clan">Члан 5. </p>
	<p>Школске саобраћајне патроле, односно саобраћајне патроле грађана непосредно регулисање саобраћаја у зони школе врше дајући знакове прописане Правилником о знацима које учесницима у саобраћају на путевима дају полицијски службеници („Службени гласник РС”, број 56/10).</p>
	<p>У току непосредног регулисања саобраћаја вођа патроле надзире и координира рад чланова патроле при чему се чланови патроле, по правилу, налазе на супротним странама поред коловоза, на тротоару, у истој равни окренути један према другом и истовремено врше регулисање саобраћаја.</p>
	<p class="clan">Члан 6.</p>
	<p>У случају када учесник саобраћаја не поступи према знаку школске саобраћајне патроле, односно саобраћајне патроле грађана, вођа патроле дужан је да без одлагања обавести службу дежурства подручне полицијске управе односно полицијске станице, а у случају саобраћајне незгоде, поред службе дежурства, по потреби, и хитну помоћ, као и директора школе или друго овлашћено лице у школи.</p>
	<p class="clan">Члан 7.</p>
	<p>Полицијски службеници саобраћајне полиције и полицијски службеници задужени за унапређење безбедности ученика и школа, током вршења своје делатности, остварују контакт и пружају непосредну помоћ и подршку и члановима школских саобраћајних патрола и саобраћајних патрола грађана.</p>
	<p class="clan">Члан 8.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">01 број 4222/13-12</p>
	<p class="potpis" style="margin-top: 0">У Београду, 18. августа 2014. године</p>
	<p class="potpis" style="margin-top: 0">Министар,</p>
	<p class="potpis" style="margin-top: 0">др <span class="bold">Небојша Стефановић,</span> с.р.</p>


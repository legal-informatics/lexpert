<meta http-equiv="content-type" content="text/html;charset=utf-8"><link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
<style type="text/css">
.auto-style1 {
	text-align: center;
}
.auto-style2 {
	text-align: right;
}
</style>


<div>

<p>На основу члана
25. став 6. Закона о
сточарству („Службени
гласник РС”, број
41/09),</p>

<p>Министар пољопривреде,
шумарства и водопривреде,
доноси</p>

<p class="odluka-zakon">ПРАВИЛНИК</p>

<p class="odluka-zakon">о условима
за увођење у приплод
које морају да
испуњавају приплодне
домаће животиње
и квалитетне приплодне
домаће животиње</p>

<p class="auto-style1">„Службени
гласник РС“, број
94 од 12. новембра
2009.</p>

<p class="clan">I. УВОДНА
ОДРЕДБА</p>

<p class="clan">Члан
1.</p>

<p>Овим правилником
прописују се услови
за увођење у приплод
које морају да
испуњавају приплодне
домаће животиње
и квалитетне приплодне
домаће животиње.</p>

<p class="clan">II. УСЛОВИ
ЗА УВОЂЕЊЕ У ПРИПЛОД
КОЈЕ МОРАЈУ ДА
ИСПУЊАВАЈУ ПРИПЛОДНЕ
ДОМАЋЕ ЖИВОТИЊЕ</p>

<p class="clan">Члан
2.</p>

<p>Женске приплодне
домаће животиње
могу се увести
у приплод ако
у погледу здравственог
стања испуњавају
услове у складу
са законом којим
се уређује здравствена
заштита животиња.
</p>

<p class="clan">Члан
3.</p>

<p>Мушке приплодне
домаће животиње
могу се увести
у приплод ако:</p>

<p>1) испуњавају
услове из члана
2. овог правилника;</p>

<p>2) у Републици
Србији не постоји
довољан број квалитетних
мушких приплодних
домаћих животиња
одређене врсте
и расе за спровођење
одгајивачког
програма;</p>

<p>3) испуњавају
услове за пуно
или непотпуно
порекло;</p>

<p>4) су уписана
у матичну евиденцију;
</p>

<p>5) су лиценциране.</p>

<p>Одабране мушке
приплодне домаће
животиње из става
1. овог члана морају
припадати типу
расе за коју ће
се користити за
приплод. </p>

<p class="clan">Члан
4.</p>

<p>Лиценцирање
мушких приплодних
домаћих животиња,
у смислу овог
правилника, јесте
поступак одабира
мушких приплодних
домаћих животиња
из популације
када у Републици
Србији нема довољан
број мушких квалитетних
приплодних грла
неке расе. </p>

<p>Лиценцирање
мушких приплодних&nbsp;
домаћих животиња
обавља се на захтев
основне одгајивачке
организације
ради спровођења
одгајивачког
програма. </p>

<p>Лиценциране
мушке приплодне&nbsp;
домаће животиње
могу се користити
само за природно
парење. </p>

<p class="clan">Члан
5.</p>

<p>Ради лиценцирања
мушких приплодних
домаћих животиња
главна одгајивачка
организација
образује Комисију
за лиценцирање
састављену од
најмање једног
дипломираног
инжењера пољопривреде
за сточарство
и једног дипломираног
ветеринара. </p>

<p>Основна одгајивачка
организација
за комисију из
става 1. овог члана
припрема податке
о мушким приплодним
домаћим животињама
која се лиценцирају,
односно оцењују,
и то о:</p>

<p>1) старости;</p>

<p>2) пореклу;</p>

<p>3) оцени екстеријера;</p>

<p>4) оцени расне
припадности;</p>

<p>5) здравственом
стању. </p>

<p class="clan">Члан
6.</p>

<p>О времену лиценцирања
и оцени мушких
приплодних домаћих
животиња комисија
из члана 5. овог
правилника обавештава
одгајиваче, најкасније
14 дана пре почетка
лиценцирања. </p>

<p>Место лиценцирања
је пољопривредно
газдинство где
се мушка приплодна
домаћа животиња
налази. </p>

<p class="clan">Члан
7.</p>

<p>О извршеном
лиценцирању комисија
из члана 5. овог
правилника сачињава
извештај са следећим
подацима:</p>

<p>1) назив основне
одгајивачке организације
под чијом је контролом
лиценцирано грло;</p>

<p>2) име и презиме,
односно назив
и адреса, односно
седиште одгајивача;</p>

<p>3) врста и раса
грла;</p>

<p>4) старост грла;</p>

<p>5) расположиви
производни подаци
о грлу;</p>

<p>6) здравствено
стање грла;</p>

<p>7) оцена екстеријера
грла (прилог записнику);</p>

<p>8) оцена услова
за држање и искоришћавање
грла;</p>

<p>9) препорука
за коришћење грла.
</p>

<p class="clan">Члан
8.</p>

<p>На основу извештаја
из члана 7. овог
правилника главна
одгајивачка организација
доноси решење
о: </p>

<p>1) коришћењу
мушке приплодне
домаће животиње
за природни припуст,
или</p>

<p>2) излучењу мушке
приплодне домаће
животиње. </p>

<p>У решењу из става
1. тачка 1) овог члана
наводи се и трајање
права коришћења
грла за приплод.</p>

<p>По пријему решења
из става 1. тачка
2) овог члана одгајивач
је дужан да излучи
мушку приплодну
домаћу животињу
из стада или да
обави његову кастрацију
у року од седам
дана.</p>

<p class="clan">III. УСЛОВИ
ЗА УВОЂЕЊЕ У ПРИПЛОД
КОЈЕ МОРАЈУ ДА
ИСПУЊАВАЈУ КВАЛИТЕТНЕ
ПРИПЛОДНЕ ДОМАЋЕ
ЖИВОТИЊЕ</p>

<p class="clan">Члан
9.</p>

<p>Квалитетна
приплодна женска
грла (плоткиње),
оцењују се и бирају
за увођење у приплод
једном годишње,
на селекцијским
смотрама.</p>

<p>Оцену и избор
женског приплодног
грла обавља Комисија
за селекцијске
смотре која је
састављена од
једног представника
регионалне и једног
представника
основне одгајивачке
организације.
</p>

<p class="clan">Члан
10.</p>

<p>Квалитетна
приплодна мушка
грла (приплодњаци)&nbsp;
за природно парење
могу се ставити
у приплод ако:</p>

<p>1) имају педигре;</p>

<p>2) су уписана
у главну матичну
евиденцију;</p>

<p>3) испуњавају
услове из члана
2. овог правилника;</p>

<p>4) су оцењена
на селекцијској
смотри. </p>

<p class="clan">Члан
11.</p>

<p>Раније лиценцирана
квалитетна приплодна
мушка грла за
природно парење,
као и квалитетна
приплодна мушка
грла за вештачко
осемењавање, која
се налазе на пољопривредном
газдинству, оцењују
се и бирају за
приплод једном
годишње на селекцијским
смотрама.</p>

<p>Оцену и избор
врши комисија
из члана 9. став
2. овог правилника
и о томе доставља
извештај главној
одгајивачкој
организацији.</p>

<p>На основу извештаја
из става 2. овог
члана, главна
одгајивачка организација,
у складу са одгајивачким
програмом, доноси
решење о:</p>

<p>1) коришћењу
квалитетног приплодног
мушког грла за
природно парење,
односно за вештачко
осемењавање на
пољопривредном
газдинству;</p>

<p>2) о излучењу
квалитетног приплодног
мушког грла;</p>

<p>3) трајању права
коришћења грла
за приплод.</p>

<p>По пријему решења
из става 3. тачка
2) овог члана одгајивач
је дужан да излучи
квалитетно приплодно
мушко грло из
стада или да обави
његову кастрацију
у року од седам
дана. </p>

<p class="clan">Члан
12.</p>

<p>Квалитетна
приплодна мушка
грла за вештачко
осемењавање уводе
се у приплод након
завршеног перформанс
теста и оцене
Комисије за избор
грла за употребу
у центру за репродукцију
животиња и вештачко
осемењавање, коју
чине представник
главне одгајивачке
организације
и центра за репродукцију
животиња и вештачко
осемењавање.</p>

<p>Квалитетна
приплодна мушка
грла у центру
за репродукцију
животиња и вештачко
осемењавање, оцењују
се и бирају за
приплод једном
годишње. </p>

<p>Оцену и избор,
по врстама стоке,
врши Комисија
за годишњи преглед
центара за репродукцију
и вештачко осемењавање
коју, у складу
са законом, образује
министар надлежан
за послове пољопривреде.</p>

<p class="clan">IV. ЗАВРШНА
ОДРЕДБА</p>

<p class="clan">Члан
13.</p>

<p>Овај правилник
ступа на снагу
осмог дана од
дана објављивања
у „Службеном гласнику
Републике Србије”.</p>

<p class="auto-style2">Број
110-00-00190/2009-09</p>

<p class="auto-style2">У Београду,
6. новембра 2009. године</p>

<p class="auto-style2">Министар,</p>

<p class="auto-style2">др <strong>Саша
Драгин</strong>, с.р.</p>

<p>&nbsp;</p>

</div>


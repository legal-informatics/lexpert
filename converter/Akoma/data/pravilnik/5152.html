


<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	color: #008000;
}
</style>


	<div class="story">
				<p>На основу члана 6. став 1. Закона о техничким захтевима за производе и оцењивању усаглашености („Службени гласник РС”, број 36/09),</p>
				<p>Министар привреде доноси</p>
				<p class="odluka-zakon">ПРАВИЛНИК</p>
				<p class="odluka-zakon">о опреми и заштитним системима намењеним за употребу у потенцијално експлозивним атмосферама</p>
				<p class="centar_MML">"Службени гласник РС", број 10 од 14. 
				фебруара 2017.</p>
				<p class="centar_MML">&nbsp;</p>
				<p class="clan">I. УВОДНЕ ОДРЕДБЕ</p>
				<p class="bold">Предмет</p>
				<p class="clan">Члан 1.</p>
				<p>Овим правилником прописују се: битни захтеви за здравље и безбедност који се односе на пројектовање и израду опреме и заштитних система намењених за употребу у потенцијално експлозивним атмосферама, као и други захтеви и услови који морају да буду испуњени за њихову испоруку на тржишту и стављање у употребу; групе и категорије опреме намењене за употребу у потенцијално експлозивним атмосферама; поступци оцењивања усаглашености; декларација о усаглашености и модел декларације о усаглашености; садржина техничке документације; означавање, знак усаглашености и знак противексплозивне заштите; заштитна клаузула, као и захтеви које мора да испуни тело за оцењивање усаглашености да би било именовано за оцењивање усаглашености.</p>
				<p class="bold">Примена</p>
				<p class="clan">Члан 2.</p>
				<p>Oвај правилник се примењује на следећу опрему, заштитне системе, уређаје и компоненте (у даљем тексту: производи):</p>
				<p>1) опрему и заштитне системе намењене за употребу у потенцијално експлозивним атмосферама;</p>
				<p>2) сигурносне уређаје, управљачке уређаје и уређаје за регулацију који су намењени за употребу изван потенцијално експлозивних атмосфера, али који су неопходни или доприносе безбедном функционисању опреме и заштитних система у односу на ризике од експлозије;</p>
				<p>3) компоненте намењене за уградњу у опрему и заштитне системе из тачке 1) овог члана.</p>
				<p class="bold">Производи на које се не примењује Правилник</p>
				<p class="clan">Члан 3.</p>
				<p>Oвај правилник се не примењује на следеће производе:</p>
				<p>1) медицинске уређаје намењене за употребу у медицинском окружењу;</p>
				<p>2) опрему и заштитне системе код којих опасност од експлозије настаје искључиво због присуства експлозивних или нестабилних хемијских супстанци;</p>
				<p>3) опрему намењену за употребу у домаћинству и некомерцијалном окружењу, где потенцијално експлозивне атмосфере могу да настану само у ретким случајевима и то само као последица случајног цурења гаса;</p>
				<p>4) личну заштитну опрему на коју се примењује пропис којим се уређују захтеви за безбедност и други технички захтеви за личну заштитну опрему;</p>
				<p>5) поморска пловила и покретне пловне јединице заједно са опремом на тим пловилима или јединицама;</p>
				<p>6) превозна средства, односно возила и њихове приколице намењене искључиво за превоз путника ваздушним или друмским путем, железничким или пловним путем, као и превозна средства, ако су пројектована за превоз робе ваздушним путем, мрежом јавних саобраћајница, железничком мрежом или пловним путем, са изузетком возила намењених за употребу у потенцијално експлозивној атмосфери;</p>
				<p>7) војно наоружање, укључујући муницију и опрему која је искључиво намењена да се користи као војна опрема.</p>
				<p class="bold">Значење појединих израза</p>
				<p class="clan">Члан 4.</p>
				<p>Поједини изрази који се употребљавају у овом правилнику имају следеће значење:</p>
				<p>1) <span class="italik">опрема</span> јесу машине, апарати, стационарни или покретни уређаји, њихове управљачке компоненте и прибор, као и системи за детекцију и превенцију који су, одвојено или заједно, намењени за производњу, пренос, складиштење, мерење, управљање и претварање енергије и/или обраду материјала и који могу да проузрокују експлозију сопственим потенцијалним извором паљења;</p>
				<p>2) <span class="italik">заштитни системи</span> јесу уређаји који нису компоненте опреме, а који су намењени за тренутно заустављање развоја експлозије и/или ограничавање опсега ефективног деловања експлозије и који се одвојено испоручују на тржишту ради употребе као самостални системи;</p>
				<p>3) <span class="italik">компонента</span> јесте део који је битан за безбедно функционисање опреме и заштитних система, али који нема самосталну функцију;</p>
				<p>4) <span class="italik">експлозивна атмосфера</span> јесте смеша ваздуха и запаљивих супстанци у облику гасова, паре, маглице или прашине, под атмосферским условима, у којој се након паљења, сагоревање шири на целу несагорелу смешу;</p>
				<p>5) <span class="italik">потенцијално експлозивна атмосфера</span> јесте простор у коме атмосфера може да постане експлозивна због локалних услова или услова рада;</p>
				<p>6) <span class="italik">опрема групе I</span> јесте опрема намењена за употребу у подземним деловима рудника, као и у оним деловима површинских постројења таквих рудника, који могу да буду угрожени рудничким гасом и/или запаљивом прашином, и укључује опрему категорија М 1 и М 2 у складу са Прилогом 1 – Критеријуми за класификацију група опреме у категорије, који је одштампан уз овај правилник и чини његов саставни део;</p>
				<p>7) <span class="italik">опрема групе II</span> јесте опрема намењена за употребу на свим другим местима која могу да буду угрожена експлозивним атмосферама, и укључује опрему категорија 1, 2 и 3 у складу са Прилогом 1;</p>
				<p>8) <span class="italik">категорија опреме</span> јесте класификација опреме, у свакој од група опреме, у складу са Прилогом 1, која одређује ниво заштите који је неопходно обезбедити;</p>
				<p>9) <span class="italik">предвиђена намена</span> јесте намена производа коју је утврдио произвођач, разврставањем опреме у одређену групу и категорију или пружањем свих информација које су неопходне за безбедно функционисање заштитног система, уређаја или компоненте;</p>
				<p>10) <span class="italik">испорука на тржишту</span> јесте свако чињење доступним производа на тржишту Републике Србије ради дистрибуције, потрошње или употребе, са или без накнаде;</p>
				<p>11) <span class="italik">стављање на тржиште</span> јесте прва испорука производа на тржишту Републике Србије;</p>
				<p>12) <span class="italik">произвођач</span> јесте предузетник или правно лице које израђује производ или даје да се производ пројектује и изради и ставља тај производ на тржиште под својим именом или трговачким знаком или га користи за сопствене потребе;</p>
				<p>13) <span class="italik">заступник</span> јесте предузетник или правно лице регистровано у Републици Србији које је произвођач писмено овластио да у његово име извршава одређене активности прописане овим правилником;</p>
				<p>14) <span class="italik">увозник</span> јесте предузетник или правно лице регистровано у Републици Србији које ставља на тржиште производ из друге земље;</p>
				<p>15) <span class="italik">дистрибутер</span> јесте предузетник или правно лице регистровано у Републици Србији које је укључено у ланац испоруке и које испоручује на тржишту производ, а није произвођач или увозник;</p>
				<p>16) <span class="italik">испоручилац</span> јесте произвођач, заступник, увозник или дистрибутер;</p>
				<p>17) <span class="italik">техничка спецификација</span> је документ у коме су утврђени технички захтеви које треба да испуни производ;</p>
				<p>18) <span class="italik">хармонизовани стандард</span> јесте европски стандард који је донет на основу захтева Европске комисије за примену у хармонизованом законодавству Европске уније;</p>
				<p>19) <span class="italik">оцењивање усаглашености</span> јесте процес којим се утврђује да ли производ испуњава битне захтеве за здравље и безбедност из Прилога 2 – Битни захтеви за здравље и безбедност који се односе на пројектовање и израду опреме и заштитних система намењених за употребу у потенцијално експлозивним атмосферама, који је одштампан уз овај правилник и чини његов саставни део;</p>
				<p>20) <span class="italik">тело за оцењивање усаглашености</span> јесте тело које спроводи активности оцењивања усаглашености, укључујући еталонирање, испитивање, сертификацију и контролисање;</p>
				<p>21) <span class="italik">опозив</span> јесте свака мера која има за циљ повраћај производа који је већ испоручен крајњем кориснику;</p>
				<p>22) <span class="italik">повлачење</span> јесте свака мера која има за циљ спречавање да производ у ланцу испоруке буде испоручен на тржишту;</p>
				<p>23) <span class="italik">хармонизовано законодавство Европске уније</span> јесте законодавство Европске уније којим се усаглашавају услови за стављање производа на тржиште;</p>
				<p>24) <span class="italik">знак усаглашености</span> јесте ознака коју произвођач ставља на производ и којим потврђује да је тај производ усаглашен са захтевима свих прописа којима је утврђена обавеза стављања тог знака;</p>
				<p>25) <span class="italik">пријављено тело</span> јесте тело за оцењивање усаглашености које је пријављено Европској комисији за обављање послова оцењивања усаглашености из прописа из члана 20. овог правилника.</p>
				<p>Други изрази који се употребљавају у овом правилнику, а нису дефинисани у ставу 1. овог члана, имају значење дефинисано законима којима се уређују технички захтеви за производе и оцењивање усаглашености, тржишни надзор, стандардизација и акредитација.</p>
				<p class="clan">II. ИСПОРУКА НА ТРЖИШТУ И СТАВЉАЊЕ У УПОТРЕБУ</p>
				<p class="bold">Испорука на тржишту и стављање у употребу</p>
				<p class="clan">Члан 5.</p>
				<p>Производи могу да буду испоручени на тржишту и стављени у употребу само ако су, када су правилно инсталирани и одржавани и када се користе у складу са њиховом предвиђеном наменом, усаглашени са овим правилником.</p>
				<p>Посебним прописима могу се утврдити захтеви у циљу обезбеђивања заштите људи, нарочито радника, приликом употребе производа, под условом да то не значи измену производа на начин који није одређен овим правилником.</p>
				<p>Производи који нису усаглашени са овим правилником могу да се показују на сајмовима, изложбама, презентацијама и другим сличним манифестацијама, само ако је присутан јасно видљив знак који указује да они нису усаглашени са овим правилником и да нису на продају све док произвођач не обезбеди њихову усаглашеност. Приликом демонстрације рада производа предузимају се одговарајуће безбедносне мере ради заштите људи.</p>
				<p class="bold">Битни захтеви за здравље и безбедност</p>
				<p class="clan">Члан 6.</p>
				<p>Производи морају да испуњавају битне захтеве за здравље и безбедност из Прилога 2, који се на њих примењују, узимајући у обзир њихову предвиђену намену.</p>
				<p class="bold">Означавање и обележавање производа</p>
				<p class="clan">Члан 7.</p>
				<p>Произвођач и увозник обезбеђују, а дистрибутер проверава, да је сваки производ приликом испоруке на тржишту и/или стављања у употребу означен:</p>
				<p>1) знаком усаглашености и посебним знаком противексплозивне заштите <img src="http://www.pravno-informacioni-sistem.rs/SlGlasnikPortal/http://www.pravno-informacioni-sistem.rs/SlGlasnikPortal/http://www.pravno-informacioni-sistem.rs/SlGlasnikPortal/slike/111_opt.jpeg&amp;doctype=reg&amp;abc=cba&amp;eli=true&amp;eliActId=421607&amp;regactid=421607&amp;doctype=reg&amp;abc=cba&amp;eli=true&amp;eliActId=421607&amp;regactid=421607&amp;doctype=reg&amp;abc=cba&amp;eli=true&amp;eliActId=421607&amp;regactid=421607" alt="111.tiff">, осим ако је у питању компонента и, ако је примењиво, другим симболима, ознакама и подацима, у складу са чланом 13. овог правилника;</p>
				<p>2) бројем типа, партије, серијским бројем или другим податком који омогућава идентификацију производа или, у случајевима када такво означавање не допуштају димензије или карактеристике производа, подаци за идентификацију производа се наводе на његовој амбалажи или у документу који га прати; </p>
				<p>3) подацима за идентификацију и контакт произвођача и, ако је примењиво, увозника, лако разумљивим крајњим корисницима и надлежним инспекторима, односно: </p>
				<p>– именом и регистрованим трговачким називом или регистрованим трговачким знаком произвођача, као и јединственом поштанском адресом на којој га је могуће контактирати или, у случајевима када то не допуштају димензије или карактеристике производа, ови подаци се наводе на амбалажи производа или у документу који га прати;</p>
				<p>– именом и регистрованим трговачким називом или регистрованим трговачким знаком увозника, као и јединственом поштанском адресом на којој га је могуће контактирати или, ако такво означавање није могуће, ови подаци се наводе на амбалажи производа или у документу који га прати.</p>
				<p>Обележавање производа мора бити јасно, разумљиво и недвосмислено.</p>
				<p class="bold">Документација која прати производе и техничка документација</p>
				<p class="clan">Члан 8.</p>
				<p>Произвођач и увозник обезбеђују, а дистрибутер проверава, да сваки производ приликом испоруке на тржишту и/или стављања у употребу прати: </p>
				<p>1) копија декларације о усаглашености или, ако је у питању компонента, копија изјаве о усаглашености, осим у случају да се велики број идентичних производа доставља једном кориснику, када такву пошиљку може да прати једна копија декларације о усаглашености или изјаве о усаглашености;</p>
				<p>2) упутства и безбедносне информације на српском језику која морају бити јасна, разумљива и недвосмислена;</p>
				<p>3) ако је примењиво, копија потврде о усаглашености у складу са чланом 11. став 6. овог правилника.</p>
				<p>Произвођач сачињава техничку документација у складу са одговарајућим Прилозима 3 до 9, у зависности од примењеног поступка оцењивања усаглашености у складу са чланом 11. овог правилника.</p>
				<p>Произвођач чува декларацију о усаглашености или, ако је одговарајуће, изјаву о усаглашености, заједно са прописаном техничком документацијом, најмање десет година након стављања производа на тржиште.</p>
				<p>Увозник чува примерак декларације о усаглашености или, ако је одговарајуће, примерак изјаве о усаглашености и обезбеђује доступност надлежним органима тржишног надзора прописане техничке документације, најмање десет година након стављања производа на тржиште.</p>
				<p class="bold">Слободан промет</p>
				<p class="clan">Члан 9.</p>
				<p>Производи који су усаглашени са захтевима овог правилника испоручују се на тржишту и стављају у употребу слободно, без икаквих ограничења.</p>
				<p class="clan">III. УСАГЛАШЕНОСТ ПРОИЗВОДА</p>
				<p class="bold">Претпоставка о усаглашености производа</p>
				<p class="clan">Члан 10.</p>
				<p>Претпоставља се да производ који испуњава захтеве српских стандарда или њихових делова, којима су преузети одговарајући хармонизовани стандарди, односно њихови делови, чији се списак (у даљем тексту: списак стандарда) саставља и објављује у складу са законом којим се уређују технички захтеви за производе и оцењивање усаглашености, испуњава и битне захтеве за здравље и безбедност из Прилога 2 који су обухваћени тим стандардима, односно њиховим деловима.</p>
				<p>У одсуству хармонизованих стандарда, у списак стандарда могу се уврстити други српски стандарди и техничке спецификације које се сматрају важним или релевантним за правилну примену битних захтева за здравље и безбедност из Прилога 2.</p>
				<p class="bold">Поступци оцењивања усаглашености</p>
				<p class="clan">Члан 11.</p>
				<p>За оцењивање усаглашености опреме и, по потреби, уређаја са захтевима из овог правилника, примењују се следећи поступци оцењивања усаглашености:</p>
				<p>1) за опрему групе I категорије М 1 и опрему групе II категорије 1 спроводи се поступак из Прилога 3 – Модул B: Преглед типа, који је одштампан уз овај правилник и чини његов саставни део, и један од следећих поступака:</p>
				<p>(1) из Прилога 4 – Модул D: Усаглашеност са типом на основу обезбеђивања квалитета производње, који је одштампан уз овај правилник и чини његов саставни део;</p>
				<p>(2) из Прилога 5 – Модул F: Усаглашеност са типом на основу верификације производа, који је одштампан уз овај правилник и чини његов саставни део;</p>
				<p>2) за опрему групе I категорије М 2 и опрему групе II категорије 2:</p>
				<p>(1) зa моторе са унутрашњим сагоревањем и електричну опрему спроводи се поступак из Прилога 3 и један од следећих поступака:</p>
				<p>– из Прилога 6 – Модул C1: Усаглашеност са типом на основу интерне контроле производње и надгледаног испитивања производа, који је одштампан уз овај правилник и чини његов саставни део;</p>
				<p>– из Прилога 7 – Модул E: Усаглашеност са типом на основу обезбеђивања квалитета производа, који је одштампан уз овај правилник и чини његов саставни део;</p>
				<p>(2) за другу опрему, осим мотора са унутрашњим сагоревањем и електричне опреме, спроводи се поступак оцењивања усаглашености који се састоји од поступка из Прилога 8 – Модул А: Интерна контрола производње, који је одштампан уз овај правилник и чини његов саставни део, и достављања техничке документације из тачке 2. Прилога 8 именованом и/или пријављеном телу које одмах, писаним путем, потврђује пријем те документације и задржава је код себе;</p>
				<p>3) за опрему групе II категорије 3 спроводи се поступак оцењивања усаглашености из Прилога 8;</p>
				<p>4) за опрему групе I и групе II, уместо поступака оцењивања усаглашености из тач. 1) до 3) овог става, може да се спроведе поступак оцењивања усаглашености из Прилога 9 – Модул G: Усаглашеност на основу појединачне верификације производа, који је одштампан уз овај правилник и чини његов саставни део.</p>
				<p>За оцењивање усаглашености заштитних система спроводе се поступци оцењивања усаглашености из става 1. тач. 1) или 4) овог члана.</p>
				<p>Поступци оцењивања усаглашености из става 1. овог члана, примењују се и на компоненте, с тим да се компонента не означава знаком усаглашености и да се за њу не сачињава декларација о усаглашености. За компоненту произвођач сачињава писану изјаву о усаглашености, којом потврђује усаглашеност компоненте са примењивим захтевима овог правилника и у којој наводи податке о својствима компоненте и начину на који она мора бити уграђена у опрему или заштитни систем, како би омогућила усаглашеност готове опреме или заштитног система са примењивим битним захтевима за здравље и безбедност из Прилога 2.</p>
				<p>За оцењивање усаглашености безбедносних аспеката из тачке 1.2.7. Прилога 2, уместо поступака оцењивања усаглашености из ст. 1. и 2. овог члана, може се спроводити поступак из Прилога 8.</p>
				<p>У случају серијске производње, произвођач обезбеђује одговарајуће поступке којима се остварује континуирана усаглашеност производа са захтевима овог правилника, при чему на одговарајући начин узима у обзир измене настале у пројекту или карактеристикама производа, као и измене хармонизованих стандарда или других техничких спецификација на основу којих је декларисана усаглашеност производа.</p>
				<p>Пре стављања на тржиште и/или у употребу опреме из става 1. тачка 1) и тачка 2) подтачка (1) овог члана и заштитних система, као и уређаја и компонената за ту опрему и заштитне системе, чија је усаглашеност оцењена од стране одговарајућег иностраног тела за оцењивање усаглашености, произвођач, његов заступник или увозник, односно лице које увози производ за сопствене потребе, обезбеђује исправу о усаглашености из Прилога 13 – Потврда о усаглашености, који је одштампан уз овај правилник и чини његов саставни део.</p>
				<p class="bold">Декларација о усаглашености</p>
				<p class="clan">Члан 12.</p>
				<p>Декларацијом о усаглашености изјављује се да је утврђено да производ испуњава битне захтеве за здравље и безбедност из Прилога 2.</p>
				<p>Декларација о усаглашености сачињава се на српском језику, односно обезбеђује се да је преведена на српски језик, према моделу из Прилога 10 – Модел декларације о усаглашености, који је одштампан уз овај правилник и чини његов саставни део, тако да садржи елементе из примењеног поступка оцењивања усаглашености из Прилога 3 до 9 и редовно се ажурира. </p>
				<p>Уколико се на производ примењује више прописа којима је утврђена обавеза сачињавања декларације о усаглашености, сачињава се јединствена декларација о усаглашености у складу са свим таквим прописима, у којој су наведени сви ти прописи, при чему се под јединственом декларацијом о усаглашености сматра и скуп свих декларација о усаглашености сачињених у складу са појединачним примењивим прописима.</p>
				<p>Сачињавањем декларације о усаглашености произвођач преузима одговорност за усаглашеност производа са захтевима овог правилника.</p>
				<p class="bold">Означавање усаглашености</p>
				<p class="clan">Члан 13.</p>
				<p>Производ, осим ако је у питању компонента, који је усаглашен са захтевима овог правилника, пре стављања на тржиште, означава се знаком усаглашености из Прилога 12 – Знак усаглашености, који је одштампан уз овај правилник и чини његов саставни део.</p>
				<p>На знак усаглашености примењују се општа начела из закона којим се уређују технички захтеви за производе и оцењивању усаглашености и посебног прописа донетог на основу тог закона.</p>
				<p>Знак усаглашености ставља се на производ или његову натписну плочицу тако да буде видљив, читљив и неизбрисив, а уколико то није могуће или није оправдано због карактеристика производа, на његову амбалажу или документацију која га прати.</p>
				<p>Знак усаглашености прати јединствени идентификациони број именованог тела, ако је то тело учествовало у оцењивању усаглашености у фази контролисања производње.</p>
				<p>Знак усаглашености и, ако је примењиво, јединствени идентификациони број именованог тела, прати посебан знак противексплозивне заштите <img src="http://www.pravno-informacioni-sistem.rs/SlGlasnikPortal/http://www.pravno-informacioni-sistem.rs/SlGlasnikPortal/http://www.pravno-informacioni-sistem.rs/SlGlasnikPortal/slike/111_opt.jpeg&amp;doctype=reg&amp;abc=cba&amp;eli=true&amp;eliActId=421607&amp;regactid=421607&amp;doctype=reg&amp;abc=cba&amp;eli=true&amp;eliActId=421607&amp;regactid=421607&amp;doctype=reg&amp;abc=cba&amp;eli=true&amp;eliActId=421607&amp;regactid=421607" alt="111.tiff">, симболи групе и категорије опреме и, ако је примењиво, друге ознаке и подаци из тачке 1.0.5. Прилога 2.</p>
				<p>Знак усаглашености, знакове, симболе и податке из става 5. овог члана и, ако је примењиво, јединствени идентификациони број именованог тела, може да прати било која ознака која указује на специфичан ризик или специфичну употребу. Производ који је пројектован за одређену експлозивну атмосферу мора бити означен сходно томе.</p>
				<p class="clan">IV. ИМЕНОВАНО ТЕЛО ЗА ОЦЕЊИВАЊЕ УСАГЛАШЕНОСТИ </p>
				<p class="bold">Захтеви за обављање послова оцењивања усаглашености</p>
				<p class="clan">Члан 14.</p>
				<p>Тело за оцењивање усаглашености може да обавља послове оцењивања усаглашености, у складу са Прилозима од 3 до 7, 9 и 13, ако испуњава захтеве из Прилога 11 – Захтеви које мора да испуни тело за оцењивање усаглашености да би било именовано за оцењивање усаглашености, који је одштампан уз овај правилник и чини његов саставни део, и ако је именовано у складу са законом којим се уређују технички захтеви за производе и оцењивање усаглашености и посебним прописом донетим на основу тог закона (у даљем тексту: именовано тело).</p>
				<p class="bold">Претпоставка о испуњености захтева за именовано тело</p>
				<p class="clan">Члан 15.</p>
				<p>Претпоставља се да тело за оцењивање усаглашености које докаже испуњеност захтева одговарајућих српских стандарда или делова тих стандарда, испуњава и захтеве из Прилога 11 овог правилника, у мери у којој су ти захтеви обухваћени наведеним стандардима. Одговарајући српски стандарди из овог члана су српски стандарди којима су преузети релевантни хармонизовани стандарди који садрже захтеве за тела за оцењивање усаглашености.</p>
				<p class="bold">Захтеви за именовано тело у погледу ангажовања подизвођача</p>
				<p class="clan">Члан 16.</p>
				<p>Уколико именовано тело, уз сагласност корисника услуге оцењивања усаглашености, повери подизвођачу, укључујући и свом огранку, у земљи или иностранству, обављање одређених послова у вези са оцењивањем усаглашености, за које је то тело именовано, именовано тело обезбеђује да тај подизвођач испуњава захтеве из Прилога 11 овог правилника и доказе о томе чува и ставља на располагање органу надлежном за именовање у складу са законом којим се уређују технички захтеви за производе и оцењивање усаглашености. Именовано тело које поверава обављање одређених активности у вези са оцењивањем усаглашености подизвођачу, има пуну одговорност за обављање тих поверених активности.</p>
				<p class="clan">V. ЗАХТЕВИ ЗА БЕЗБЕДНОСТ ПРОИЗВОДА НАКОН ИСПОРУКЕ НА ТРЖИШТУ, ОДНОСНО ТОКОМ УПОТРЕБЕ И ЗАШТИТНА КЛАУЗУЛА</p>
				<p class="bold">Захтеви за безбедност производа након испоруке на тржишту</p>
				<p class="clan">Члан 17.</p>
				<p>Испоручилац чува и чини доступнима надлежним органима податке о идентитету сваког испоручиоца који му је испоручио производ, односно којем је испоручио производ, најмање десет година након испоруке производа.</p>
				<p>Испоручилац пружа или обезбеђује доступност надлежним органима свих информација и документације, у папирном или електронском облику, а која је неопходна за доказивање усаглашености производа са захтевима овог правилника, у складу са законом којим се уређују технички захтеви за производе и оцењивање усаглашености. </p>
				<p>Када је то одговарајуће с обзиром на ризике које производ представља, а у циљу заштите здравља и безбедности крајњих корисника, произвођач обезбеђује испитивање узорака производа испоручених на тржишту, истражује и, ако је потребно, води евиденцију рекламација, као и неусаглашених и опозваних производа, и сходно обавештава дистрибутере о резултатима таквих провера, у складу са законом којим се уређују технички захтеви за производе и оцењивање усаглашености.</p>
				<p>Ако сматра или постоје разлози да верује да производ који је испоручио на тржишту није усаглашен са овим правилником, произвођач и/или увозник без одлагања предузима, а дистрибутер без одлагања обезбеђује да буду предузете, неопходне корективне мере како би тај производ био усаглашен или, ако је одговарајуће, како би био повучен или опозван, у складу са законом којим се уређују технички захтеви за производе и оцењивање усаглашености. Ако тај производ представља ризик за здравље и безбедност људи или домаћих животиња или за имовину, о томе без одлагања обавештава надлежни орган тржишног надзора, пружајући том органу све детаљне информације, а нарочито о неусаглашености и о предузетим корективним мерама. </p>
				<p>Испоручилац обезбеђује да се све одговарајуће корективне мере предузму у вези са свим неусаглашеним производима које је испоручио на тржишту. </p>
				<p>У случају када испоручилац није предузео одговарајуће корективне мере у вези са неусаглашеним производима из ст. 4. и 5. овог члана, предузимају се одговарајуће мере у складу са законом којим се уређују технички захтеви за производе и оцењивање усаглашености.</p>
				<p class="bold">Формална неусаглашеност</p>
				<p class="clan">Члан 18.</p>
				<p>Сматра се да је производ формално неусаглашен, ако се утврди једна од следећих неусаглашености:</p>
				<p>1) стављање знака усаглашености супротно одредбама члана 13. овог правилника;</p>
				<p>2) ако је примењиво, одсуство знака усаглашености;</p>
				<p>3) стављање посебног знака противексплозивне заштите <img src="http://www.pravno-informacioni-sistem.rs/SlGlasnikPortal/http://www.pravno-informacioni-sistem.rs/SlGlasnikPortal/http://www.pravno-informacioni-sistem.rs/SlGlasnikPortal/slike/111_opt.jpeg&amp;doctype=reg&amp;abc=cba&amp;eli=true&amp;eliActId=421607&amp;regactid=421607&amp;doctype=reg&amp;abc=cba&amp;eli=true&amp;eliActId=421607&amp;regactid=421607&amp;doctype=reg&amp;abc=cba&amp;eli=true&amp;eliActId=421607&amp;regactid=421607" alt="111.tiff">, симбола групе и категорије опреме и, ако је примењиво, других ознака и података у супротности са захтевом из тачке 1.0.5. Прилога 2 или њихово одсуство;</p>
				<p>4) стављање јединственог идентификационог броја именованог тела, које је ангажовано у фази контролисања производње, супротно одредбама члана 13. овог правилника или његово одсуство;</p>
				<p>5) декларација о усаглашености или, ако је примењиво, изјава о усаглашености, не прати производ;</p>
				<p>6) сачињавање декларације о усаглашености супротно одредбама члана 12. овог правилника или, ако је примењиво, сачињавање изјаве о усаглашености супротно одредби члана 11. став 3. овог правилника;</p>
				<p>7) недоступност или некомплетност техничке документације;</p>
				<p>8) одсуство, некомплетност или нетачност података из члана 7. став 1. тачка 3) овог правилника;</p>
				<p>9) неиспуњавање било ког захтева овог правилника који није наведен у тач. 1)–8) овог става, осим захтева за усаглашеност са битним захтевима здравље и безбедност Прилога 2. </p>
				<p>У случају неотклањања утврђене формалне неусаглашености из става 1. овог члана, предузимају се одговарајуће мере у складу са законом којим се уређују технички захтеви за производе и оцењивање усаглашености.</p>
				<p class="bold">Заштитна клаузула у вези са усаглашеним производима који представљају ризик</p>
				<p class="clan">Члан 19.</p>
				<p>Испорука или употреба производа који је усаглашен са захтевима овог правилника, а за који се утврди да представља ризик за здравље и безбедност људи или домаћих животиња или за имовину, може се ограничити или забранити у складу са законом којим се уређују технички захтеви за производе и оцењивање усаглашености.</p>
				<p class="clan">VI. УСКЛАЂЕНОСТ СА ПРОПИСИМА ЕВРОПСКЕ УНИЈЕ</p>
				<p class="clan">Члан 20.</p>
				<p>Овај правилник је усклађен са Директивом 2014/34/ЕУ Европског парламента и Савета од 26. фебруара 2014. године о усаглашавању законодавстава држава чланица у вези са опремом и заштитним системима намењеним за употребу у потенцијално експлозивним атмосферама.</p>
				<p class="clan">VII. ПРЕЛАЗНЕ И ЗАВРШНЕ ОДРЕДБЕ</p>
				<p class="clan">Члан 21.</p>
				<p>Од дана ступања на снагу потврђеног међународног уговора о оцењивању усаглашености и прихватању индустријских производа са Европском унијом (у даљем тексту: АСАА споразум) за производе на које се примењује овај правилник или, ако тај уговор не буде закључен, од дана приступања Републике Србије Европској унији, односно у складу са одредбама међународног споразума којим Република Србија приступа Европској унији, у свим одредбама и насловима овог правилника у којима се употребљавају у одговарајућем падежу и броју, речи: „декларација о усаглашености” имаће значење: „ЕУ декларација о усаглашености”, речи: „знак усаглашености” имаће значење: „СЕ знак”, речи: „преглед типа” имаће значење: „ЕУ преглед типа”, речи: „сертификат о прегледу типа” имаће значење: „ЕУ сертификат о прегледу типа”, реч: „именовано” имаће значење: „пријављено”, реч: „именовање” имаће значење: „пријављивање”, у истом падежу и броју, а у члану 13. став 1. овог правилника речи: „знаком усаглашености из Прилога 12 – Знак усаглашености, који је одштампан уз овај правилник и чини његов саставни део” имаће значење: „СЕ знаком”.</p>
				<p>Од дана приступања Републике Србије Европској унији, односно у складу са одредбама међународног споразума којим Република Србија приступа Европској унији, у члану 4. став 1. тач. 10)–15) овог правилника, речи: „Република Србија”, у употребљеном падежу, имаће значење „Европска унија”, у истом падежу, у члану 4. став 1. тачка 14) овог правилника речи: „из друге земље” имаће значење: „из треће земље”, у члану 8. став 1. тачка 2) овог правилника речи: „на српском језику” имаће значење: „на језику који крајњи корисници и надлежни органи тржишног надзора могу лако разумети”, а у члану 13. став 2. овог правилника речи: „закона којим се уређују технички захтеви за производе и оцењивању усаглашености и посебног прописа донетог на основу тог закона” имаће значење: „члана 30. Уредбе (ЕЗ) бр. 765/2008”, а у тачки 5. Прилога 10 речи: „релевантних прописа” имаће значење: „релевантног хармонизованог законодавства Европске уније”.</p>
				<p class="clan">Члан 22.</p>
				<p>Од дана почетка примене овог правилника до дана ступања на снагу АСАА споразума за производе на које се примењује овај правилник или, ако тај споразум не буде закључен, до дана приступања Републике Србије Европској унији, односно у складу са одредбама међународног споразума којим Република Србија приступа Европској унији, означавање усаглашености обавља се стављањем српског знака усаглашености, у складу са овим правилником и посебним прописима.</p>
				<p>Од дана ступања на снагу АСАА споразума за производе на које се примењује овај правилник или, ако тај споразум не буде закључен, од дана приступања Републике Србије Европској унији, односно у складу са одредбама међународног споразума којим Република Србија приступа Европској унији, означавање усаглашености обавља се стављањем CE знака у складу са овим правилником и посебним прописима.</p>
				<p>Изузетно од става 2. овог члана, производи који су усаглашени са овим правилником и који се даном ступања на снагу АCАА споразума за производе на које се примењује овај правилник или, ако тај споразум не буде закључен, даном приступања Републике Србије Европској унији, односно у складу са одредбама међународног споразума којим Република Србија приступа Европској унији, налазе на залихама испоручилаца, а нису означени CЕ знаком, могу да се испоручују на територији Републике Србије до истека тих залиха, а најкасније две године од дана приступања Републике Србије Европској унији, односно у складу са одредбама међународног споразума којим Република Србија приступа Европској унији.</p>
				<p class="clan">Члан 23.</p>
				<p>Даном ступања на снагу АСАА споразума за производе на које се примењује овај правилник или, ако тај споразум не буде закључен, даном приступања Републике Србије Европској унији, односно у складу са одредбама међународног споразума којим Република Србија приступа Европској унији, престају да се примењују одредбе члана 8. став 1. тачка 3) и члана 11. став 6. овог правилника и Прилози 12 и 13.</p>
				<p class="clan">Члан 24.</p>
				<p>Даном почетка примене овог правилника престаје да важи Правилник о опреми и заштитним системима намењеним за употребу у потенцијално експлозивним атмосферама („Службени гласник РС”, број 1/13).</p>
				<p>Исправе о усаглашености које су, до дана почетка примене овог правилника, тела за оцењивање усаглашености именована у складу са прописом из става 1. овог члана издала са роком важења, важе до истека рока на који су издате. </p>
				<p>Тела за оцењивање усаглашености из става 2. овог члана, могу да органу надлежном за именовање поднесу захтев за именовање у складу са овим правилником најкасније шест месеци од дана почетка његове примене.</p>
				<p>Тела за оцењивање усаглашености из става 2. овог члана, од дана почетка примене овог правилника до окончања поступка именовања у складу са овим правилником, могу да обављају послове оцењивања усаглашености у складу са чланом 11. овог правилника и Прилозима 3 до 7 и 9, на основу важећег решења о именовању, као и Прилогом 13.</p>
				<p>Тела за оцењивање усаглашености из става 2. овог члана, која не поднесу захтев за именовање у року из става 3. овог члана, односно тела за оцењивање усаглашености за која орган надлежан за именовање, по поднетом захтеву, утврди да не испуњавају захтеве из овог правилника, неће моћи да обављају послове оцењивања усаглашености као именована тела у складу са овим правилником.</p>
				<p class="clan">Члан 25.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. маја 2017. године.</p>
				<p class="potpis">Број 119-01-149/2016-07</p>
				<p class="potpis">У Београду, 6. фебруара 2017. године</p>
				<p class="potpis">Министар, </p>
				<p class="potpis"><span class="bold">Горан Кнежевић,</span> с.р.</p>
				<p class="potpis">&nbsp;</p>
				<p class="clan" style="text-align: right">Прилози</p>
				<p style="text-align: right">&nbsp;</p>
				<p><a href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=421607&amp;regactid=421607" target="_blank" class="auto-style1">Прилог 1 - Критеријуми за класификацију група опреме у категорије</a></p>
				<p><a href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=421607&amp;regactid=421607" target="_blank" class="auto-style1">Прилог 2 - Битни захтеви за здравље и безбедност који се односе на пројектовање и израду опреме и заштитних система намењених за употребу у потенцијално експлозивним атмосферама</a></p>
				<p><a href="http://www.pravno-informacioni-sistem.rs/SlGlasnikPortal/prilozi/3.html&amp;doctype=reg&amp;abc=cba&amp;eli=true&amp;eliActId=421607&amp;regactid=421607" target="_blank" class="auto-style1">Прилог 3 - Модул B: преглед типа</a></p>
				<p><a href="http://www.pravno-informacioni-sistem.rs/SlGlasnikPortal/prilozi/4.html&amp;doctype=reg&amp;abc=cba&amp;eli=true&amp;eliActId=421607&amp;regactid=421607" target="_blank" class="auto-style1">Прилог 4 - Модул D: усаглашеност са типом на основу обезбеђивања квалитета производње </a></p>
				<p><a href="http://www.pravno-informacioni-sistem.rs/SlGlasnikPortal/prilozi/5.html&amp;doctype=reg&amp;abc=cba&amp;eli=true&amp;eliActId=421607&amp;regactid=421607" target="_blank" class="auto-style1">ППрилог 5 - Модул F: усаглашеност са типом на основу верификације производа</a></p>
				<p><a href="http://www.pravno-informacioni-sistem.rs/SlGlasnikPortal/prilozi/6.html&amp;doctype=reg&amp;abc=cba&amp;eli=true&amp;eliActId=421607&amp;regactid=421607" target="_blank" class="auto-style1">Прилог 6 - Модул C1: усаглашеност са типом на основу интерне контроле производње и надгледаног испитивања производа</a></p>
				<p><a href="http://www.pravno-informacioni-sistem.rs/SlGlasnikPortal/prilozi/7.html&amp;doctype=reg&amp;abc=cba&amp;eli=true&amp;eliActId=421607&amp;regactid=421607" target="_blank" class="auto-style1">Прилог 7 - Модул E: усаглашеност са типом на основу обезбеђивања квалитета производа</a></p>
				<p><a href="http://www.pravno-informacioni-sistem.rs/SlGlasnikPortal/prilozi/8.html&amp;doctype=reg&amp;abc=cba&amp;eli=true&amp;eliActId=421607&amp;regactid=421607" target="_blank" class="auto-style1">Прилог 8 - Модул A: интерна контрола производње</a></p>
				<p><a href="http://www.pravno-informacioni-sistem.rs/SlGlasnikPortal/prilozi/9.html&amp;doctype=reg&amp;abc=cba&amp;eli=true&amp;eliActId=421607&amp;regactid=421607" target="_blank" class="auto-style1">Прилог 9 - Модул G: усаглашеност на основу појединачне верификације производа</a></p>
				<p>
				<a href="http://www.pravno-informacioni-sistem.rs/SlGlasnikPortal/prilozi/10.html&amp;doctype=reg&amp;abc=cba&amp;eli=true&amp;eliActId=421607&amp;regactid=421607" target="_blank" class="auto-style1">Прилог 10 - Модел декларације о усаглашености</a></p>
				<p>
				<a href="http://www.pravno-informacioni-sistem.rs/SlGlasnikPortal/prilozi/11.html&amp;doctype=reg&amp;abc=cba&amp;eli=true&amp;eliActId=421607&amp;regactid=421607" target="_blank" class="auto-style1">Прилог 11 - Захтеви које мора да испуни тело за оцењивање усаглашености да би било именовано за оцењивање усаглашености</a></p>
				<p>
				<a href="http://www.pravno-informacioni-sistem.rs/SlGlasnikPortal/prilozi/12.html&amp;doctype=reg&amp;abc=cba&amp;eli=true&amp;eliActId=421607&amp;regactid=421607" target="_blank" class="auto-style1">Прилог 12 - Знак усаглашености</a></p>
				<p>
				<a href="http://www.pravno-informacioni-sistem.rs/SlGlasnikPortal/prilozi/13.html&amp;doctype=reg&amp;abc=cba&amp;eli=true&amp;eliActId=421607&amp;regactid=421607" target="_blank" class="auto-style1">Прилог 13 - Потврда о усаглашености</a></p>
	</div>


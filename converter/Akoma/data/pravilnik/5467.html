


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	</style>


	<div class="story">
			<p class="Basic-Paragraph">На основу члана 22. став 5. Закона о националним парковима („Службени гласник РС”, број  84/15), </p>
			<p class="Basic-Paragraph">Министар заштите животне средине доноси</p>
			<p class="odluka-zakon">ПРАВИЛНИК</p>
			<p class="odluka-zakon">о поступку за предлагање и именовање чланова Стручног савета Националног парка</p>
			<p class="auto-style1">"Службени гласник РС", број 42 од 1. јуна 
			2018.</p>
			<p class="clan">Члан 1.</p>
			<p class="Basic-Paragraph">Овим правилником утврђује се поступак за предлагање и именовање чланова Стручног савета Националног парка (у даљем тексту: Стручни савет).</p>
			<p class="clan">Члан 2.</p>
			<p class="Basic-Paragraph">Министарство надлежно за послове заштите животне средине (у даљем тексту: Mинистарство) објављује јавни позив на својој интернет страници, за достављање предлога за члана Стручног савета.</p>
			<p class="Basic-Paragraph">Министарство посебно објављује јавни позив  из става 1. овог члана, за сваки Национални парк проглашен у складу са законом.</p>
			<p class="clan">Члан 3.</p>
			<p class="Basic-Paragraph">Предлог за члана Стручног савета  дају образовне и научне институције, заводи за заштиту природе и управљач Националног парка, у складу са законом.</p>
			<p class="Basic-Paragraph">Ако се избор члана  Стручног савета не изврши на основу јавног позива, позив се упућује организацијама из става 1. овог члана, непосредно.</p>
			<p class="clan">Члан 4.</p>
			<p class="Basic-Paragraph">Предлог за члана Стручног савета, поред личних  података, као што су  име и презиме кандидата, адреса пребивалишта или боравишта, занимање и радно место, треба да садржи  и податке о јавном деловању на подручју заштите природе односно, заштите животне средине.</p>
			<p class="clan">Члан 5.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">Број 110-00-00043/2018-04</p>
			<p class="potpis">У Београду, 22. маја 2018. године</p>
			<p class="potpis">Министар,</p>
			<p class="potpis"><span class="bold">Горан Триван, </span>с.р.</p>
	</div>


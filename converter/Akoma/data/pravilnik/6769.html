


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p class="broj">&nbsp;</p>
				<p class="nevazeciakt">Неважећи акт</p>
				<p class="broj">&nbsp;</p>
				<p>&nbsp;</p>
				<p>&nbsp;</p>
				<p>На основу члана 33. став 3. Закона о заштити становништва од заразних болести („Службени гласник РС”, број 125/04), </p>
				<p>Министар здравља доноси</p>
				<p>&nbsp;</p>
				<p class="odluka-zakon">ПРАВИЛНИК</p>
				<p class="naslov">о спречавању, раном откривању и сузбијању болничких инфекција</p>
				<p class="auto-style1">"Службени гласник РС", број 77 од 9. септембра 
				2015.</p>
				<p class="naslov">&nbsp;</p>
				<p class="clan">I. УВОДНЕ ОДРЕДБЕ</p>
				<p class="clan">Члан 1.</p>
				<p>Овим правилником прописују се мере спречавања појаве, раног откривања и сузбијања болничких инфекција, начин и поступак за њихово спровођење, као и начин образовања и рада комисије за заштиту од болничких инфекција. </p>
				<p>Здравствене установе, социјалне установе у којима се обавља и здравствена делатност, приватна пракса и друга правна лица која обављају и одређене послове из здравствене делатности у складу са законом, дужни су да спроводе стручне, организационе и друге прописане мере у циљу спречавања појаве, раног откривања и сузбијања болничких инфекција. </p>
				<p class="clan">Члан 2.</p>
				<p>Болничка инфекција, односно инфекција повезана са здравственом заштитом је инфекција настала код пацијената и особља у здравственој установи или другом субјекту из члана 1. став 2. овог правилника, као резултат нежељене реакције организма на присуство инфективног агенса или његових токсина, а која није била присутна нити је пацијент био у инкубацији приликом пријема. </p>
				<p>Инфекција се сматра болничком ако је настала у здравственој установи, или другом субјекту из члана 1. став 2. овог правилника у следећим случајевима: </p>
				<p>1) ако је постала евидентна 48 часова после пријема пацијента у болницу или касније; </p>
				<p>2) ако се утврди да је повезана са хируршком интервенцијом, а испољи се у току 30 дана после хируршке интервенције у случају да имплантат није уграђен, или у току једне године ако је уграђен; </p>
				<p>3) ако се испољи после отпуста пацијента, а епидемиолошки подаци показују да је настала у здравственој установи или другом субјекту из члана 1. став 2. овог правилника; </p>
				<p>4) ако је настала код новорођенчади као резултат пролаза кроз порођајни канал мајке; </p>
				<p>5) код лица запослених у здравственим установама или другим субјектима из члана 1. став 2. овог правилника. </p>
				<p class="clan">II. ЕПИДЕМИОЛОШКИ НАДЗОР НАД БОЛНИЧКИМ <br>ИНФЕКЦИЈАМА</p>
				<p class="clan">Члан 3.</p>
				<p>Епидемиолошки надзор над болничким инфекцијама (у даљем тексту: епидемиолошки надзор) подразумева систематско прикупљање, анализу и тумачење података о болничким инфекцијама, као и повратну информацију о резултатима надзора здравственом особљу одељења на коме је надзор вршен, Комисији за заштиту од болничких инфекција (у даљем тексту: Комисија), и надлежним институцијама. </p>
				<p>Епидемиолошки надзор омогућава идентификацију болесника који имају неку инфекцију или колонизацију, као и сагледавање фактора ризика који су допринели њеном настанку. </p>
				<p>У епидемиолошком надзору користе се дефиниције болничких инфекција које објављује Завод за јавно здравље основан за територију Републике. </p>
				<p class="clan">Члан 4.</p>
				<p>Епидемиолошки надзор из члана 3. став 1. овог правилника обављају здравствени радници надлежни за спровођење надзора. </p>
				<p>Епидемиолошки надзор над пацијентима са повећаним ризиком за настанак болничких инфекција спроводи се континуирано, праћењем инциденције, а повремено према епидемиолошким индикацијама, спроводи се студија преваленције. </p>
				<p>Пацијенти који су у повећаном ризику за оболевање од болничких инфекција су: </p>
				<p>1) оперисани пацијенти, </p>
				<p>2) имунодефицијентни пацијенти, </p>
				<p>3) недоношчад, </p>
				<p>4) новорођенчад, </p>
				<p>5) одојчад, </p>
				<p>6) пацијенти старије животне доби (&gt;65 година), </p>
				<p>7) пацијенти са опекотинама, </p>
				<p>8) пацијенти у јединицама интензивне неге и терапије, </p>
				<p>9) пацијенти на хемодијализи, </p>
				<p>10) пацијенти оболели од инфективних болести, </p>
				<p>11) особе са инвалидитетом и психичким болестима. </p>
				<p>Студија преваленције спроводи се у здравственим установама и другим субјектима из члана 1. став 2. овог правилника на територији Републике Србије, периодично на пет година, у складу са планом који припрема Завод за јавно здравље основан за територију Републике, у сарадњи са Републичком стручном комисијом за надзор над болничким инфекцијама. </p>
				<p class="bold">1. Организација епидемиолошког надзора</p>
				<p class="clan">Члан 5.</p>
				<p>Здравствена установа и други субјекти из члана 1. став 2. овог правилника, доноси Програм за превенцију и сузбијање болничких инфекција (у даљем тексту: Програм) и годишњи План за превенцију и сузбијање болничких инфекција (у даљем тексту: План). </p>
				<p>Програмом се утврђују дугорочни циљеви, активности и метод рада, начин организовања, спровођења и контроле, учесници у спровођењу програма и њихови задаци. </p>
				<p>Планом се утврђују активности у току једне календарске године за заштиту од појаве болничких инфекција. </p>
				<p class="clan">Члан 6.</p>
				<p>У здравственим установама и социјалним установама у којима се обавља и здравствена делатност, предлог Програма и Плана сачињава Комисија, а доноси га директор здравствене установе и социјалне установе у којима се обавља и здравствена делатност. </p>
				<p>У приватној пракси и правном лицу које обавља и одређене послове здравствене делатности у складу са законом, Програм и План доноси лице одговорно за надзор над болничким инфекцијама. </p>
				<p>Програм из ст. 1. и 2. овог члана ревидира се једном у три године и доставља се надлежном институту, односно заводу за јавно здравље.</p>
				<p>План из ст. 1. и 2. овог члана за наредну годину, доноси се најкасније до 31. децембра текуће године. </p>
				<p class="bold">2. Комисија за заштиту од болничких инфекција</p>
				<p class="clan">Члан 7.</p>
				<p>Здравствена установа и социјална установа у којој се обавља и здравствена делатност, дужна је да формира Комисију и да има здравствене раднике надлежне за надзор над болничким инфекцијама. </p>
				<p>Заменика председника, чланове Комисије и здравствене раднике надлежне за надзор именује одговорно лице установе.</p>
				<p class="clan">Члан 8.</p>
				<p>Комисију чине председник комисије, заменик председника и чланови. </p>
				<p class="clan">Члан 9.</p>
				<p>На секундарном и терцијарном нивоу здравствене делатности и здравственој делатности која се обавља на више нивоа, председник Комисије је директор здравствене установе, који именује заменика председника и чланове Комисије. </p>
				<p>Чланови Комисије су: </p>
				<p>1) руководиоци организационих јединица,</p>
				<p>2) доктор медицине специјалиста епидемиологије, </p>
				<p>3) доктор медицине специјалиста микробиологије, </p>
				<p>4) доктор медицине специјалиста за инфективне болести, </p>
				<p>5) доктор медицине специјалиста хигијене, </p>
				<p>6) главна сестра здравствене установе, </p>
				<p>7) главна сестра клинике/одељења, </p>
				<p>8) медицинска сестра – техничар, која обавља послове везане за превенцију и сузбијање болничке инфекције.</p>
				<p>Ако здравствена установа из става 1. овог члана нема запосленог доктора медицине специјалисту епидемиологије, за члана Комисије може се именовати други доктор медицине специјалиста епидемиологије, едукован из области болничких инфекција у складу са законом. </p>
				<p>Ако у здравственој установи на секундарном и терцијарном нивоу здравствене делатности, нема запосленог доктора медицине специјалисте из става 2. тач. 3)–5) овог члана, за члана Комисије може се именовати други доктор медицине наведене специјалности или запослени доктор медицине друге специјалности. </p>
				<p class="clan">Члан 10.</p>
				<p>На примарном нивоу здравствене делатности осим у заводима и апотекама и у социјалној установи у којој се обавља и здравствена делатност, председник Комисије је директор установе који именује заменика председника и чланове Комисије. </p>
				<p>Чланови Комисије су: </p>
				<p>1) руководиоци организационих јединица,</p>
				<p>2) доктор медицине специјалиста епидемиологије,</p>
				<p>3) главна сестра установе,</p>
				<p>4) главна сестра служби,</p>
				<p>5) медицинска сестра – техничар, која обавља послове везане за превенцију и сузбијање болничке инфекције.</p>
				<p>Ако у здравственој установи на примарном нивоу и социјалној установи у којој се обавља и здравствена делатност, нема запосленог доктора медицине специјалисте епидемиологије, за члана Комисије може се именовати доктор медицине специјалиста епидемиологије, едукован из области болничких инфекција у складу са законом.</p>
				<p class="clan">Члан 11.</p>
				<p>Здравствена установа и социјална установа у којој се обавља и здравствена делатност, о саставу Комисије обавештава надлежни институт, односно завод за јавно здравље и Завод за јавно здравље основан за територију Републике.</p>
				<p class="clan">Члан 12.</p>
				<p>Комисија ради на основу Пословника о раду: </p>
				<p>1) доноси и периодично ревидира Програм и стручно методолошка упутства за мере превенције и сузбијања болничких инфекција; </p>
				<p>2) доставља упутства у писменој или електронској форми свим организационим јединицама; </p>
				<p>3) доноси годишњи План рада Комисије којим: </p>
				<p>– одређује стручне приоритете у сузбијању болничких инфекција према епидемиолошкој ситуацији, као и поступке у оквиру мера за превенцију и сузбијање болничких инфекција у складу са препорукама и упутствима Републичке стручне комисије за надзор над болничким инфекцијама; </p>
				<p>– одређује метод у праћењу болничких инфекција према препоруци доктора медицине специјалисте епидемиологије;</p>
				<p>– прати примену препорука и мера за превенцију и сузбијање болничких инфекција; </p>
				<p>4) анализира кретање болничких инфекција и утврђује приоритете у епидемиолошком надзору; </p>
				<p>5) сарађује са надлежним институтима, односно заводима за јавно здравље; </p>
				<p>6) разматра периодичне извештаје које припрема организациона јединица за болничке инфекције у здравственим установама, на секундарном и терцијарном нивоу здравствене заштите, односно медицинска сестра – техничар у сарадњи са доктором медицине специјалистом епидемиологије у установама из члана 10. став 1. овог правилника; </p>
				<p>7) подноси периодичне извештаје одговорном лицу – директору установе и надлежном институту, односно заводу за јавно здравље. </p>
				<p>Рад Комисије одвија се на састанцима који се организују најмање два пута годишње, а по потреби и чешће, зависно од епидемиолошке ситуације у погледу болничких инфекција. </p>
				<p>Чланови Комисије за свој рад одговорни су директору здравствене, односно социјалне установе у којој се обавља и здравствена делатност. </p>
				<p>Директор установе одговоран је за спровођење мера превенције и сузбијања болничких инфекција. </p>
				<p class="clan">Члан 13.</p>
				<p>Здравствена установа на секундарном и терцијарном нивоу здравствене заштите у обавези је да има организациону јединицу за болничке инфекције (служба, одељење, група, тим и сл.). </p>
				<p>Здравствене установе на примарном нивоу, здравствена делатност која се обавља на више нивоа, социјалне установе у којима се обавља и здравствена делатност, приватна пракса и друга правна лица која обављају и одређене послове из здравствене делатности у складу са законом, у обавези су да имају медицинску сестру – техничара, која обавља послове везане за превенцију и сузбијање болничких инфекција, едуковану из области болничких инфекција у складу са законом.</p>
				<p>Ако приватна пракса, у складу са законом, нема запослено лице из става 2. овог члана, послове везане за превенцију и праћење болничких инфекција, обавља њен оснивач. </p>
				<p class="bold">3. Организациона јединица за болничке инфекције</p>
				<p class="clan">Члан 14.</p>
				<p>Организациону јединицу за болничке инфекције из члана 13. став 1. овог правилника, чине запослени доктор медицине специјалиста епидемиологије и медицинска сестра – техничар, за обављање послова везаних за превенцију и сузбијање болничких инфекција, едуковани из области болничких инфекција у складу са законом.</p>
				<p>Ако здравствена установа из члана 13. став 1. овог правилника нема запосленог доктора медицине специјалисту епидемиологије, послове из става 1. овог члана, може обављати доктор медицине специјалиста епидемиологије, едукован из области болничких инфекција у складу са законом.</p>
				<p class="clan">Члан 15.</p>
				<p>Организациона јединица за болничке инфекције из члана 14. овог правилника, прати здравствено стање хоспитализованих пацијената, предлаже и прати спровођење мера превенције и сузбијања болничких инфекција. </p>
				<p class="clan">Члан 16.</p>
				<p>Послови доктора медицине специјалисте епидемиологије из члана 14. овог правилника су: </p>
				<p>1) праћење епидемиолошке ситуације у погледу болничких инфекција, постављање дијагнозе болничких инфекција у складу са дефиницијама из члана 3. овог правилника; </p>
				<p>2) приказивање епидемиолошке ситуације на основу прикупљених података и дневно извештавање стручног колегијума стационарне установе; </p>
				<p>3) учествовање у припреми препорука за превенцију и сузбијање болничких инфекција; </p>
				<p>4) праћење примене препорука, поступака и мера за превенцију и сузбијање болничких инфекција, као и вршење процене примењених мера; </p>
				<p>5) праћење болничких инфекција према утврђеним приоритетима и изолатима бактерија од епидемиолошког значаја, као и евидентирање и пријављивање;</p>
				<p>6) пружање стручне помоћи докторима медицине у свакодневном раду; </p>
				<p>7) пријављивање сумње на епидемију болничких инфекција доктору медицине специјалисти епидемиологије надлежног института, односно завода за јавно здравље; </p>
				<p>8) сарадња са доктором медицине специјалистом епидемиологије надлежног института, односно завода за јавно здравље, при истраживању епидемије и утврђивању препорука и мера за сузбијање епидемије; </p>
				<p>9) давање препорука задуженим лицима при планирању грађевинских радова у установи са аспекта превенције и сузбијања болничких инфекција; </p>
				<p>10) организовање континуиране едукације за запослена лица у здравственој установи, у складу са законом; </p>
				<p>11) безбедно чување података; </p>
				<p>12) припремање периодичних извештаја који се, након усвајања од стране Комисије, достављају надлежном институту, односно заводу за јавно здравље. </p>
				<p class="clan">Члан 17.</p>
				<p>Послови медицинске сестре – техничара, у оквиру организационе јединице за болничке инфекције су: </p>
				<p>1) дневно прикупљање података о пацијентима који су у ризику за настанак болничких инфекција, уписивање података у образац за надзор и обавештавање доктора медицине специјалисту епидемиологије надлежног за болничке инфекције о прикупљеним подацима; </p>
				<p>2) учествовање у припреми препорука за превенцију и сузбијање болничких инфекција са аспекта извођења сестринских процедура; </p>
				<p>3) праћење примене препорука, поступака и мера за превенцију и сузбијање болничких инфекција; </p>
				<p>4) дневни увид у протокол микробиолошке лабораторије; </p>
				<p>5) увид у резултате контроле стерилизације;</p>
				<p>6) праћење болничке инфекције кроз колонизације, према утврђеним приоритетима и изолатима бактерија од епидемиолошког значаја;</p>
				<p>7) пружање стручне помоћи медицинским сестрама – техничарима у свакодневном раду; </p>
				<p>8) пружање помоћи доктору медицине специјалисти епидемиологије из члана 14. овог правилника, при истраживању епидемије болничке инфекције и при утврђивању препорука и мера за сузбијање епидемије; </p>
				<p>9) учествовање у континуираној едукацији за запослена лица у здравственој установи; </p>
				<p>10) безбедно чување података. </p>
				<p>Медицинска сестра – техничар, за свој рад непосредно одговара доктору медицине специјалисти епидемиологије из члана 14. овог правилника. </p>
				<p class="bold">4. Улога института, односно завода за јавно здравље <br>у епидемиолошком надзору над болничким инфекцијама</p>
				<p class="clan">Члан 18.</p>
				<p>Институт, односно завод за јавно здравље, организује епидемиолошки надзор над болничким инфекцијама у здравственим установама и другим субјектима из члана 1. став 2. овог правилника на територији за коју је основан. </p>
				<p>Институт, односно завод за јавно здравље: </p>
				<p>1) пружа потребну стручно-методолошку помоћ здравственој установи или другом субјекту из члана 1. став 2. овог правилника током организовања и извођења епидемиолошког надзора над болничким инфекцијама; </p>
				<p>2) учествује у раду Комисије;</p>
				<p>3) прикупља и анализира достављене пријаве и извештаје о болничким инфекцијама; </p>
				<p>4) врши испитивање епидемија болничких инфекција у сарадњи са организационом јединицом за болничке инфекције и Комисијом; </p>
				<p>5) предлаже мере за спречавање преношења болничких инфекција; </p>
				<p>6) организује континуирану едукацију из области болничких инфекција, у складу са законом; </p>
				<p>7) сачињава извештаје о болничким инфекцијама на својој територији и доставља их Заводу за јавно здравље основаном за територију Републике. </p>
				<p class="bold">5. Улога Завода за јавно здравље основаног за територију <br>Републике у епидемиолошком надзору над болничким <br>инфекцијама</p>
				<p class="clan">Члан 19.</p>
				<p>Завод за јавно здравље основан за територију Републике, организује епидемиолошки надзор над болничким инфекцијама у здравственим установама и другим субјектима из члана 1. став 2. овог правилника и прати кретање болничких инфекција на територији Републике Србије на основу извештаја института, односно завода за јавно здравље. </p>
				<p>Завод за јавно здравље основан за територију Републике: </p>
				<p>1) организује епидемиолошки надзор над болничким инфекцијама на територији Републике Србије; </p>
				<p>2) пружа стручну помоћ у области болничких инфекција институтима, односно заводима за јавно здравље на територији Републике Србије; </p>
				<p>3) координира и учествује у процени мера превенције и надзора над болничким инфекцијама на територији Републике Србије; </p>
				<p>4) припрема извештаје два пута годишње о кретању болничких инфекција на основу података института, односно завода за јавно здравље на територији Републике Србије и доставља их Републичкој стручној комисији за надзор над болничким инфекцијама и министарству надлежном за послове здравља; </p>
				<p>5) учествује у припреми националних препорука (водича) из области превенције и надзора над болничким инфекцијама и учествује у њиховој примени; </p>
				<p>6) организује континуирану едукацију из области превенције и сузбијања болничких инфекција, у складу са законом; </p>
				<p>7) пружа неопходне информације министарству надлежном за послове здравља у погледу болничких инфекција у здравственим установама и другим субјектима из члана 1. став 2. овог правилника. </p>
				<p class="bold">6. Улога Републичке стручне комисије за надзор над <br>болничким инфекцијама</p>
				<p class="clan">Члан 20.</p>
				<p>Републичка стручна комисија за надзор над болничким инфекцијама: </p>
				<p>1) учествује у припреми програма за спречавање и сузбијање болничких инфекција; </p>
				<p>2) разматра годишње извештаје о кретању болничких инфекција које припрема Завод за јавно здравље основан за територију Републике; </p>
				<p>3) припрема препоруке и упутства из области превенције и надзора над болничким инфекцијама, прати и учествује у њиховом спровођењу; </p>
				<p>4) учествује у процени успешности мера превенције и надзора над болнички инфекцијама; </p>
				<p>5) пружа неопходне информације министарству надлежном за послове здравља, у вези са болничким инфекцијама у здравственим установама; </p>
				<p>6) учествује у изради законских и подзаконских аката у области превенције и сузбијања болничких инфекција. </p>
				<p class="clan">III. МЕРЕ ЗА ПРЕВЕНЦИЈУ И СУЗБИЈАЊЕ БОЛНИЧКИХ <br>ИНФЕКЦИЈА</p>
				<p class="clan">Члан 21.</p>
				<p>Превенција и сузбијање болничких инфекција представља скуп активности у области безбедности пацијената током пружања здравствене заштите као и безбедности запослених лица. У спровођењу тих активности одговорни су сви запослени у здравственој установи и другим субјектима из члана 1. став 2. овог правилника. </p>
				<p class="clan">Члан 22.</p>
				<p>Мере за превенцију и сузбијање болничких инфекција су: </p>
				<p>1) преглед, тријажа и санитарна обрада болесника при пријему на болничко лечење и према клиничким индикацијама, микробиолошка и епидемиолошка обрада болесника; </p>
				<p>2) спровођење санитарно-хигијенских поступака при раду, прописано понашање запослених, болесника и посетилаца унутар здравствене установе и других субјеката из члана 1. став 2. овог правилника; </p>
				<p>3) чишћење, прање, дезинфекција свих радних површина и припадајуће опреме и проветравање радних просторија; </p>
				<p>4) хигијена руку, радне одеће и обуће;</p>
				<p>5) дезинфекција инструмената, медицинског прибора и околине; </p>
				<p>6) стерилизација опреме и прибора за медицинске поступке; </p>
				<p>7) асептични поступци при раду; </p>
				<p>8) прикупљање, разврставање, прање, стерилизација и транспорт рубља на начин да се избегне укрштање путева „чисто-нечисто”; </p>
				<p>9) обезбеђивање здравствене безбедности намирница, укључујући воду за пиће, као и обезбеђивање санитарно-техничких и хигијенских услова приликом пријема, чувања и поделе хране; </p>
				<p>10) обезбеђивање здравствене исправности и квалитета воде за потребе хемодијализе; </p>
				<p>11) обезбеђивање квалитета ваздуха; </p>
				<p>12) дезинсекција и дератизација; </p>
				<p>13) безбедно управљање медицинским отпадом; </p>
				<p>14) рано откривање, изолација и лечење оболелих од болничких инфекција; </p>
				<p>15) прикупљање података, евидентирање болничких инфекција, пријављивање болничких инфекција, анализа и извештавање о болничким инфекцијама; </p>
				<p>16) праћење и сузбијање резистенције појединих врста микроорганизама на антимикробне лекове, праћење потрошње антибиотика и формирање листе резервних антибиотика; </p>
				<p>17) спровођење превентивних и специфичних мера код пацијената и здравствених радника, здравствених сарадника и других запослених лица (имунизација, хемопрофилакса, серопрофилакса); </p>
				<p>18) збрињавање, пријављивање и праћење здравствених радника, здравствених сарадника и других запослених лица, приликом озледа оштрим предметима у здравственој установи и другом субјекту из члана 1. став 2. овог правилника и контаминације коже и слузокоже биолошким материјалом, посебно оних лица која су професионално изложена потенцијално инфективном материјалу; </p>
				<p>19) обезбеђивање санитарно-хигијенске и техничке исправности објекта, опреме и инсталација према медицинским потребама; </p>
				<p>20) едукација запослених лица о превенцији и сузбијању болничких инфекција, у складу са законом; </p>
				<p>21) детаљна и континуирана едукација чланова организационе јединице за болничке инфекције. </p>
				<p class="clan">Члан 23.</p>
				<p>Процедуре спровођења мера из члана 22. овог правилника саставни су део Програма из члана 5. став 1. овог правилника. </p>
				<p class="clan">IV. ПРЕЛАЗНЕ И ЗАВРШНЕ ОДРЕДБЕ</p>
				<p class="clan">Члан 24.</p>
				<p>Одредба члана 14. став 2. овог правилника, примењује се до 31. децембра 2020. године.</p>
				<p class="clan">Члан 25.</p>
				<p>Даном ступања на снагу овог правилника престаје да важи Правилник о спречавању, раном откривању и сузбијању болничких инфекција („Службени гласник РС”, број 101/13).</p>
				<p class="clan">Члан 26.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”. </p>
				<p>&nbsp;</p>
				<p class="auto-style2">Број 110-00-380/2014-07</p>
				<p class="auto-style2">У Београду, 31. јула 2015. године</p>
				<p class="auto-style2">Министар,</p>
				<p class="auto-style2">acc др <span class="bold">Златибор Лончар,</span> с.р.</p>
	</div>


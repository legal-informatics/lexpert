

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 70. став 11. Закона о путевима (,,Службени гласник РСˮ, бр. 41/18 и 95/18 – др. закон), </p>
			<p class="Basic-Paragraph">Министар грађевинарства, саобраћаја и инфраструктуре доноси</p>
			<p class="odluka-zakon">ПРАВИЛНИК</p>
			<p class="odluka-zakon">о врсти радова и начину извођења радова на ургентном одржавању јавног пута</p>
			<p class="centar">"Службени гласник РС", број 75 од 23. октобра 
			2019.</p>
			<p class="clan">Члан 1.</p>
			<p class="Basic-Paragraph">Овим правилником ближе се прописују врсте радова и начин извођења радова на ургентном одржавању јавног пута. </p>
			<p class="clan">Члан 2.</p>
			<p class="Basic-Paragraph">Радови на ургентном одржавању jавног пута, у смислу овог правилника, обухватају активности и мере на мрежи или појединим деоницама jавног пута, у циљу отклањања недостатака узрокованих елементарним непогодама, ванредним и непредвиђеним околностима, а које је неопходно спровести да би се обезбедило несметано одвијање саобраћаја или одвијање саобраћаја у отежаним условима.</p>
			<p class="clan">Члан 3.</p>
			<p class="Basic-Paragraph">Радови на отклањању недостатака и враћању jавног пута у првобитно стање, у условима елементарних непогода, ванредних и непредвиђених околности, изводе се:</p>
			<p class="Basic-Paragraph">1) у време трајања елементарних непогода, ванредних и непредвиђених околности;</p>
			<p class="Basic-Paragraph">2) после престанка елементарних непогода, ванредних и непредвиђених околности.</p>
			<p class="clan">Члан 4.</p>
			<p class="Basic-Paragraph">Радови који се изводе у време трајања елементарних непогода, ванредних и непредвиђених околности су:</p>
			<p class="Basic-Paragraph">1) постављање привремене саобраћајне сигнализације;</p>
			<p class="Basic-Paragraph">2) уклањање материјала који је нанет на пут (материјал из осулина и клизишта, расути материјал из транспортних средстава, хемијски и други опасни материјали, наноси снега и леда, остаци хаварија, и сл.);</p>
			<p class="Basic-Paragraph">3) оспособљавање система за одводњавање пута;</p>
			<p class="Basic-Paragraph">4) израда и постављање привремених ослонаца путних објеката када је угрожена носивост темеља или стубова објекта;</p>
			<p class="Basic-Paragraph">5) израда и постављање привремених мостова или понтона;</p>
			<p class="Basic-Paragraph">6) постављање привремених ограда на путним објектима;</p>
			<p class="Basic-Paragraph">7) делимична или потпуна обнова коловозне конструкције;</p>
			<p class="Basic-Paragraph">8) израда привремених комуникација (девијација, обилазница) за успостављање саобраћаја када је саобраћај у прекиду, а није могуће изводити радове на основној траси пута;</p>
			<p class="Basic-Paragraph">9) израда привремених насипа за усмеравање воде;</p>
			<p class="Basic-Paragraph">10) израда привремених потпорних зидова;</p>
			<p class="Basic-Paragraph">11) уклањање ограда и других препрека у земљишном појасу;</p>
			<p class="Basic-Paragraph">12) постављање ограда и других препрека на путу;</p>
			<p class="Basic-Paragraph">13) други радови којима се отклањају недостаци узроковани елементарним непогодама, ванредним и непредвиђеним околностима које угрожавају безбедност саобраћаја.</p>
			<p class="clan">Члан 5.</p>
			<p class="Basic-Paragraph">Радови који се изводе после престанка елементарних непогода, ванредних и непредвиђених околности су:</p>
			<p class="Basic-Paragraph">1) обављање ванредног прегледа jавних путева, путних објеката, саобраћајне сигнализације и опреме пута;</p>
			<p class="Basic-Paragraph">2) вршење предистражних и истражних радова – лабораторијских и теренских истраживања;</p>
			<p class="Basic-Paragraph">3) извођење радова којима се обезбеђује несметан и безбедан саобраћај и чува употребна вредност jавног пута.</p>
			<p class="clan">Члан 6.</p>
			<p class="Basic-Paragraph">У случају непосредне опасности по живот и здравље учесника у саобраћају, затвара се деоница јавног пута на којој је онемогућена проходност и безбедно одвијање саобраћаја, у складу са прописима којима се уређују јавни путеви и безбедност саобраћаја на путевима.</p>
			<p class="clan">Члан 7.</p>
			<p class="Basic-Paragraph">На затвореној деоници јавног пута из члана 6. овог правилника, без одлагања се изводе радови на отклањању последица проузрокованих елементарним непогодама и ванредним околностима.</p>
			<p class="Basic-Paragraph">При извођењу радова из става 1. овог члана, доводе се у првобитно стање елементи јавног пута којима се обезбеђује проходност јавног пута и безбедно одвијање саобраћаја.</p>
			<p class="Basic-Paragraph">Извођење радова на ургентном одржавању врши се у складу са техничким прописима и стандардима којима се уређују грађевински радови.</p>
			<p class="clan">Члан 8.</p>
			<p class="Basic-Paragraph">Даном ступања на снагу овог правилника престаје да важи Правилник о ургентном одржавању државног пута (,,Службени гласник РС”, бр. 74/14 и 87/14).</p>
			<p class="clan">Члан 9.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">Број 110-00-189/2019-03</p>
			<p class="potpis">У Београду, 11. октобра 2019. године</p>
			<p class="potpis">Министар,</p>
			<p class="potpis">проф. др <span class="bold">Зорана З. Михајловић, </span>с.р.</p>
	</div>


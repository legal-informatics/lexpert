<meta http-equiv="content-type" content="text/html;charset=utf-8"><link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
<style type="text/css">
.auto-style1 {
	text-align: center;
}
.auto-style2 {
	text-align: right;
}
</style>
<p>
</p><p>На основу члана 3з став 2. Закона о Агенцији за лиценцирање стечајних управника („Службени гласник РС”, бр. 18/05 и 104/09), на предлог Агенције за лиценцирање стечајних управника </p>
<p>Министар економије и регионалног развоја доноси</p>
<p>&nbsp;</p>
<p align="center"><b>ПРАВИЛНИК</b></p>
<p align="center"><b>о начину обављања стручног надзора над радом лиценцираних стечајних управника</b></p>
<p class="auto-style1">„Службени<span style="font-size: 0.75rem; font-family: &quot;Verdana&quot;,&quot;sans-serif&quot;; color: black;"> гласник РС<span style="font-size: 0.75rem; font-family: &quot;Verdana&quot;,&quot;sans-serif&quot;; color: black;">“,<span style="font-size: 0.75rem; font-family: &quot;Verdana&quot;,&quot;sans-serif&quot;; color: black;"> брoj 35 од 26. маја 2010.</span></span></span></p>
<p class="auto-style1"><b>Предмет уређења</b></p>
<p class="auto-style1">Члан 1.</p>
<p>Овим правилником ближе се уређује начин на који Агенција за лиценцирање стечајних управника (у даљем тексту: Агенција) обавља послове стручног надзора над радом лиценцираних стечајних управника (у даљем тексту: стечајни управник).</p>
<p class="auto-style1"><b>Предмет надзора супервизора</b></p>
<p class="auto-style1">Члан 2.</p>
<p>У вршењу стручног надзора, супервизор Агенције (у даљем тексту: супервизор) прати рад стечајног управника, са становишта примене прописа којима се уређује стечај и то нарочито анализом: </p>
<p>1) промена на рачуну стечајног дужника;</p>
<p>2) пописа и поступка процене имовине стечајног дужника, не улазећи у адекватност примењених метода процене;</p>
<p>3) поступка припреме и реализације уновчења стечајне масе, без обзира на начин уновчења, водећи рачуна да ли је стечајни управник заштитио интересе свих учесника у поступку, једнако поступао са заинтересованим купцима имовине стечајног дужника, обезбедио јавност поступка уновчења у складу са законом и уобичајеном праксом у стечају, као и да ли је предузео све неопходне активности у циљу најповољнијег намирења поверилаца; </p>
<p>4) трошкова стечајног поступка и обавеза стечајне масе у погледу постојања прописаних сагласности, одобрења и одговарајуће документације; </p>
<p>5) испитивања пријављених потраживања поверилаца и израде листе потраживања, у погледу предузимања свих прописаних активности и поштовања рокова;</p>
<p>6) поштовања рокова при управљању стечајном масом, при чему ће посебну пажњу обратити на предмете чије је трајање дуже од две године;</p>
<p>7) постојања потребних мишљења, сагласности или одобрења одбора поверилаца и других органа поступка;</p>
<p>8) испуњења обавезе достављања Агенцији прописане или по захтеву Агенције тражене документације и извештаја.</p>
<p class="auto-style1"><b>Надзор супервизора увидом и анализом</b></p>
<p class="auto-style1">Члан 3.</p>
<p>Супервизор обавља надзор увидом у извештаје и другу документацију коју је стечајни управник дужан да доставља у складу са прописима којима се уређује стечај.</p>
<p>Ако супервизор утврди да тромесечни извештај није састављен на прописан начин или извештај садржи грешке у рачуну или сличне техничке грешке, супервизор ће стечајном управнику наложити да такве недостатке отклони у следећем тромесечном извештају, уз одговарајуће образложење.</p>
<p>Ако достављени извештаји и документација укажу на могућност постојања неправилности у раду стечајног управника, супервизор без одлагања започиње испитивање рада стечајног управника.</p>
<p>Супервизор може позвати стечајног управника да се, у примереном року који не може бити краћи од пет дана, изјасни о околностима из става 3. овог члана. По пријему изјашњења, односно по истеку рока, као и у даљем поступку рада, супервизор поступа у складу са одредбама закона којим се уређује испитивање рада стечајног управника и извештај супервизора. </p>
<p>Супервизор не може вршити надзор над радом једног стечајног управника у периоду који је дужи од три године, a који се одређује актом директора Агенције о задужењима супервизора.</p>
<p class="auto-style1"><b>Позиви и обавештења</b></p>
<p class="auto-style1">Члан 4.</p>
<p>Позиви и обавештења стечајним управницима у складу са овим правилником достављају се писменим путем или електронском поштом, на адресу из именика стечајних управника. </p>
<p class="auto-style1"><b>Редовни непосредни надзор</b></p>
<p class="auto-style1">Члан 5.</p>
<p>Агенција врши редовни непосредни надзор у просторијама стечајног управника у складу са годишњим планом вршења непосредног надзора (у даљем тексту: годишњи план надзора), а узимајући у обзир обавезу да се непосредни надзор над радом сваког активног стечајног управника врши најмање једном у сваке три године.</p>
<p>Годишњи план надзора Агенција доноси најкасније до 31. јануара за текућу годину. Годишњим планом се одређују стечајни управници над којима Агенција врши непосредни надзор у текућој години, као и оквирни годишњи распоред вршења надзор. </p>
<p>При одређивању стечајних управника из става 2. овог члана, Агенција нарочито узима у обзир следеће критеријуме:</p>
<p>1) број и сложеност предмета у којима је стечајни управник именован;</p>
<p>2) искуство стечајног управника;</p>
<p>3) резултате раније извршеног надзора над радом стечајних управника. </p>
<p>Посебним решењем директора Агенције, на основу програма из става 2. овог члана одређује се динамика вршења надзора на месечном нивоу и то последњег дана у месецу за наредни месец.</p>
<p class="auto-style1"><b>Ванредни непосредни надзор</b></p>
<p class="auto-style1">Члан 6.</p>
<p>Током испитивања рада стечајног управника супервизор може извршити ванредни непосредни надзор у просторијама стечајног управника, у циљу утврђивaња чињеница од значаја за испитивање рада стечајног управника.</p>
<p>Супервизор, по правилу, обавештава стечајног управника о ванредном непосредном надзору дан пре дана одређеног за почетак вршења надзора, а изузетно, уколико посебне околности од значаја да испитивање рада стечајног управника то захтевају, и на сам дан почетка вршења надзора.</p>
<p>Позиви и обавештења стечајним управницима у складу са овим правилником достављају се писменим путем или електронском поштом, на адресу из именика стечајних управника. </p>
<p class="auto-style1"><b>Предмет и начин обављања непосредног надзора</b></p>
<p class="auto-style1">Члан 7.</p>
<p>Непосредни надзор се обавља у просторијама стечајног управника на адреси из именика стечајних управника.</p>
<p>Предмет непосредног надзора је поступање стечајног управника у свим поступцима у којима је именован за стечајног управника и то увидом у поједине поступке по избору супервизора, а са посебним освртом на поступке који трају дуже од две године, поступке веће вредности, као и на поступке у којима је супервизор, увидом у извештаје и документацију коју доставља стечајни управник, уочио неправилности. </p>
<p>Супервизор доставља стечајном управнику обавештење о непосредном надзору најкасније осам дана пре дана почетка вршења надзора. </p>
<p>Обавештење из става 3. овог члана садржи:</p>
<p>1) датум, време и место вршења надзора;</p>
<p>2) позив стечајном управнику да припреми и обезбеди супервизору доступност документације неопходне за вршење надзора, у електронској или другој форми;</p>
<p>3) позив стечајном управнику да обезбеди присуство других запослених и ангажованих лица која могу дати податке о управљању конкретним стечајним поступком у којем је именован стечајни управник.</p>
<p>Увид у изабране предмете супервизор врши прегледом документације и постављањем питања садржаних у једнообразном упитнику, који сачињава Агенција. </p>
<p>Упитник из става 5. овог члана са попуњеним одговорима потписују стечајни управник и супервизор. Ако стечајни управник одбије да потпише такав упитник, супервизор је дужни да то констатује и да наведе разлоге таквог одбијања.</p>
<p>У случају да постоје оправдане околности због којих стечајни управник није у могућности да присуствује непосредном надзору у заказано време, стечајни управник је дужан да, без одлагања, о томе обавести Агенцију као и да о тим оправданим околностима приложи одговарајуће доказе. </p>
<p>У случају да постоје оправдани разлози због којих стечајни управник не може да учини доступним сву документацију на адреси из именика стечајних управника, стечајни управник је дужан да благовремено о томе обавести Агенцију, а најкасније три дана пре дана вршења непосредног надзора, као и да предложи друго одговарајуће место или места на којима ће се надзор вршити.</p>
<p>У случају да стечајни управник не поступи у складу са ст. 8. и 9. овог члана супервизор ће сачинити извештај којим констатује да стечајни управник онемогућава вршење стручног надзора и предложити покретање дисциплинског поступка.</p>
<p class="auto-style1"><b>Резултат непосредног надзора</b></p>
<p class="auto-style1">Члан 8.</p>
<p>Супервизор ће на лицу места наложити стечајном управнику да недостатке отклони и тај налог образложити, ако у вршењу непосредног надзора утврди постојање неправилности које се могу отклонити, а нарочито ако: </p>
<p>1) се неправилност састоји у пропуштању стечајног управника да изврши неку од радњи коју је у обавези да изврши у складу са прописима којима се уређује стечај или </p>
<p>2) је неправилност такве природе да није изазвала штетне последице, а да се њеним отклањањем наступање такве последице може избећи. </p>
<p>Супервизор саставља извештај о извршеном непосредном надзору, који садржи процену рада стечајног управника, у року од 30 дана од дана завршетка вршења непосредног надзора. </p>
<p>Извештајем из става 2. овог члана процењује се да ли стечајни управник обавља своју делатност у складу са стечајним прописима. </p>
<p>Процена рада стечајног управника може се описати на следећи начин:</p>
<p>1) не постоје неправилности у раду;</p>
<p>2) постоје отклоњиве неправилности у раду и такве неправилности су отклоњене;</p>
<p>3) постоје неправилности у раду које су неотклоњиве или нису отклоњене по налогу супервизора у датом року.</p>
<p>Извештај супервизора о извршеном непосредном надзору доставља се стечајном управнику без одлагања. </p>
<p>У случају да извештај супервизора садржи процену из става 4. тачка 3) овог члана, супервизор такав извештај доставља дисциплинском већу уз предлог за покретање дисциплинског поступка.</p>
<p class="auto-style1"><b>Поновљене неправилности</b></p>
<p class="auto-style1">Члан 9.</p>
<p>Ако у вршењу стручног надзора, Агенција утврди да већи број стечајних управника понавља исте неправилности у свом раду, Агенција ће у складу са конкретним околностима предузети једну или више следећих мера: </p>
<p>1) саставити и објавити на својој интернет страници упутство о начину поступања у конкретној ситуацији; </p>
<p>2) предложити нови национални стандард за управљање стечајном масом; </p>
<p>3) организовати додатну обавезну едукацију стечајних управника у циљу отклањања таквих неправилности и унапређења рада стечајних управника.</p>
<p class="auto-style1"><b>Подношење притужби на рад стечајног управника</b></p>
<p class="auto-style1">Члан 10.</p>
<p>Притужбу на рад стечајног управника Агенцији могу поднети: стечајни судија, поверилац, стечајни дужник у погледу поступања привременог стечајног управника, као и било које друго заинтересовано лице.</p>
<p>Притужба мора бити поднета у писменом облику и достављена Агенцији путем поште, електронске поште или телефакса. </p>
<p>Притужба мора да буде разумљива и да садржи следеће елементе:</p>
<p>1) означење органа којем се притужба подноси;</p>
<p>2) име и презиме стечајног управника;</p>
<p>3) означење стечајног поступка;</p>
<p>4) разлог обраћања подносиоца притужбе.</p>
<p>Агенција објављује образац за подношење притужбе на својој интернет страници.</p>
<p>Супервизор може да одлучи да започне испитивање и на основу анонимне притужбе која не садржи све прописане елементе.</p>
<p>Анонимном притужбом сматра се свака притужба која није потписана нити садржи било какве податке о подносиоцу притужбе.</p>
<p>Ако супервизор утврди да је притужба непотпуна или неуредна, позваће подносиоца притужбе да у року од три дана исту уреди. </p>
<p>Ако подносилац притужбе не поступи у складу са ставом 7. овог члана или ако супервизор оцени да Агенција није надлежна да поступа по достављеној притужби, супервизор ће обавестити подносиоца притужбе да Агенција није у могућности или да није надлежна да поступа по притужби. </p>
<p class="auto-style1"><b>Почетно испитивање рада стечајног управника по притужби</b></p>
<p class="auto-style1">Члан 11.</p>
<p>Супервизор започиње испитивање навода из притужбе достављањем притужбе стечајном управнику, у року који није дужи од пет дана од дана пријема притужбе са позивом да се о притужби изјасни. Достава притужбе врши се на начин из члана 4. овог правилника.</p>
<p>Стечајни управник је дужан да се о наводима из става 1. овог члана изјасни у року од осам дана од дана достављања притужбе. </p>
<p class="auto-style1"><b>Начин вршења испитивања рада стечајног управника по притужби</b></p>
<p class="auto-style1">&nbsp;</p>Члан 12.<p></p>
<p>Предмет испитивања навода из притужбе јесте утврђивање чињеница од значаја за оцену основаности поднете притужбе, у складу са стечајним прописима. </p>
<p>Супервизор врши испитивање рада стечајног управника по притужби:</p>
<p>1) увидом у извештаје и другу документацију коју је стечајни управник обавезан да доставља у складу са стечајним прописима;</p>
<p>2) непосредним надзором у просторијама стечајног управника;</p>
<p>3) увидом у писмено изјашњење стечајног управника;</p>
<p>4) прибављањем изјава и документације од других органа и других учесника у поступку;</p>
<p>5) предузимањем других радњи које сматра целисходним.</p>
<p>Ради утврђивања чињеница које су од значаја за одлучивање о притужби, Агенција на предлог супервизора може ангажовати вештака или друго стручно лице. </p>
<p>У случају да се утврди повреда дужности стечајног управника, стечајни управник сноси трошкове вештачења из става 3. овог члана, а у супротном тај трошак сноси Агенција.</p>
<p class="auto-style1"><b>Окончање испитивања рада стечајног управника по притужби</b></p>
<p class="auto-style1">Члан 13.</p>
<p>Супервизор је дужан да поступак испитивања рада стечајног управника по притужби оконча у року од 60 дана од дана почетка испитивања притужбе, и то: </p>
<p>1. извештајем којим се констатује неоснованост притужбе;</p>
<p>2. извештајем којим се утврђује основаност притужбе и предлаже покретање поступка пред дисциплинским већем.</p>
<p>Супервизор доставља извештај из става 1. овог члана подносиоцу притужбе и стечајном управнику на чији рад је притужба поднета.</p>
<p class="auto-style1">Члан 14.</p>
<p>Током дисциплинског поступка, дисциплинско веће може, поред извештаја супервизора и изјашњења стечајног управника из члана 12. овог правилника, узети у обзир и све друге околности и предузимати све радње које сматра целисходним за доношење одлуке о дисциплинској одговорности стечајног управника. </p>
<p>Дисциплинско веће може одржати усмену расправу, ако сматра да за тим постоји потреба, с тим што се одлука о одузимању лиценце стечајном управнику не може донети без одржавања усмене расправе.</p>
<p>Дисциплинско веће на усмену расправу позива супервизора односно супервизоре који су вршили испитивање рада стечајног управника по конкретном питању, стечајног управника и лице које је он овластио да га заступа у поступку, као и друга лица која могу имати сазнања о предмету поступка, и то најкасније осам дана пре дана заказаног за одржавање усмене расправе. </p>
<p>Усмена расправа ће се одржати и без присуства уредно позваних лица из става 3. овог члана. </p>
<p>Секретар дисциплинског већа дужан је да обезбеди да записник о одржаној усменој расправи садржи прецизне наводе о исказима сваког од присутних лица и сачињава га одмах по завршетку усмене расправе. Записник потписују сви присутни чланови дисциплинског већа и секретар дисциплинског већа, као и сва присутна лица.</p>
<p>У случају да неко од присутних лица одбије да потпише записник, секретар дисциплинског већа ће такву чињеницу констатовати у самом записнику заједно са разлозима за такво одбијање.</p>
<p>Усмена расправа дисциплинског већа је јавна, а само изузетно може бити затворена за јавност у случајевима у којима може доћи до одавања пословне или службене тајне односно других заштићених података, о чему одлуку доноси дисциплинско веће пре почетка такве расправе или, ако такви разлози постану познати члановима дисциплинског већа током усмене расправе, на самој расправи.</p>
<p class="auto-style1">Члан 15.</p>
<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
<p class="auto-style2">Број 119-01-84/2008-02 </p>
<p class="auto-style2">У Београду, 17. маја 2010. године</p>
<p class="auto-style2">Министар,</p>
<p class="auto-style2">
	<b>Млађан Динкић, 
	</b>с.р.</p>

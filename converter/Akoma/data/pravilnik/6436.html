


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	color: #1C9500;
}
</style>


	<div class="story">
				<p>На основу члана 8. став 1. тач. 1) и 5а) и члана 23. Закона о електронским комуникацијама („Службени гласник РС”, бр. 44/10, 60/13 – УС и 62/14), члана 66. став 1. тачка 9) и члана 82. ст. 1–3. Закона о поштанским услугама („Службени гласник РС”, бр. 18/05, 30/10 и 62/14) и члана 12. став 1. тач. 1) и 6) и члана 16. став 1. тач. 4) и 5) Статута Регулаторне агенције за електронске комуникације и поштанске услуге („Службени гласник РС”, бр. 125/14 и 30/16),</p>
				<p>Управни одбор Регулаторне агенције за електронске комуникације и поштанске услуге, на седници одржаној 25. октобра 2016. године, доноси </p>
				<p>&nbsp;</p>
				<p class="odluka-zakon">ПРАВИЛНИК</p>
				<p class="odluka-zakon">о утврђивању висине трошкова за издавање дозволе и висине годишње накнаде за обављање поштанских услуга</p>
				<p class="centar">"Службени гласник РС", број 89 од 2. новембра 
				2016.</p>
				<p class="p">&nbsp;</p>
				<p class="bold">Уводне одредбе</p>
				<p class="clan">Члан 1.</p>
				<p>Овим правилником се утврђује висинa трошкова за издавање лиценце, односно одобрења (у даљем тексту: дозвола), висина годишње накнаде за обављање поштанских услуга, рокови измирења обавеза плаћања и прописује садржина образаца за достављање података од значаја за утврђивање висине годишње накнаде за обављање поштанских услуга.</p>
				<p class="bold">Tрошкови за издавање дозволе за обављање поштанских услуга</p>
				<p class="clan">Члан 2.</p>
				<p>Висина трошкова за издавање дозволе за обављање поштанских услуга из члана 1. овог правилника износи 18.200,00 динара.</p>
				<p>Поштански оператор је дужан да средства из става 1. овог члана уплати на рачун Регулаторне агенције за електронске комуникације и поштанске услуге (у даљем тексту: Агенција), и то у року од осам дана од дана пријема дозволе.</p>
				<p class="bold">Годишња накнада за обављање поштанских услуга</p>
				<p class="clan">Члан 3.</p>
				<p>Годишњу накнаду за обављање поштанских услуга утврђује Агенција у висини од 0,4% од оствареног прихода поштанског оператора у обављању поштанских услуга, а у складу са финансијским планом Агенције.</p>
				<p>Остварени приход поштанског оператора у обављању поштанских услуга, за који се плаћа годишња накнада, представља приход који поштански оператор оствари од обављања поштанских услуга у претходној години. </p>
				<p class="clan">Члан 4.</p>
				<p>Годишњу накнаду за обављање поштанских услуга плаћа поштански оператор, у износу који се утврђује на годишњем нивоу, решењем које доноси Агенција, а на основу достављеног годишњег финансијског извештаја и података од значаја за утврђивање висине годишње накнаде за обављање поштанских услуга.</p>
				<p>Податке од значаја за утврђивање висине годишње накнаде за обављање поштанских услуга из става 1. овог члана, поштански оператор доставља на обрасцу:</p>
				<p>1) ИФН ЈПО – Подаци од значаја за утврђивање висине годишње накнаде за обављање поштанских услуга – јавног поштанског оператора за све поштанске услуге које обавља (у даљем тексту: Образац ИФН ЈПО), и</p>
				<p>2) ИФН КПО – Подаци од значаја за утврђивање висине годишње накнаде за обављање поштанских услуга поштанског оператора који обавља поштанске услуге ван домена универзалне поштанске услуге (у даљем тексту: Образац ИФН КПО).</p>
				<p>Образац ИФН ЈПО и Образац ИФН КПО дати су у прилогу овог правилника и чине његов саставни део.</p>
				<p>Поштански оператор је дужан да податке из става 2. овог члана и годишњи финансијски извештај достави Aгенцији најкасније у року од осам дана од дана који је прописима који уређују рачуноводство одређен као дан за достављање финансијских извештаја за јавно објављивање Агенцији за привредне регистре.</p>
				<p>Поштански оператор, који је у обавези да изврши независну ревизију финансијских извештаја, доставља Aгенцији и извештај ревизора за претходну пословну годину, као и кориговане финансијске извештаје најкасније у року од осам дана од дана који је прописима који уређују рачуноводство одређен као дан за достављање истих Агенцији за привредне регистре.</p>
				<p>Поштански оператор који нема обавезу састављања годишњег финансијског извештаја, податке из става 2. овог члана, за претходну пословну годину доставља на начин и у року који је прописан за достављање финансијског резултата пословања, надлежним организационим јединицама Пореске управе Републике Србије.</p>
				<p>Поштански оператор који након издате дозволе у току пословне године отпочне са обављањем поштанских услуга, дужан је да Агенцији достави податке о процењеном приходу од обављања поштанских услуга за ту пословну годину, у року од 15 дана од дана пријема наведене дозволе, а у циљу утврђивања аконтације накнаде за обављање поштанских услуга.</p>
				<p>Податке из претходног става овог члана, поштански оператор доставља на обрасцима из става 2. овог члана.</p>
				<p>Поштански оператор који има обавезу састављања годишњег финансијског извештаја, а који у току пословне године престане са обављањем поштанских услуга дужан је да Агенцији достави податке из ст. 2–5. овог члана, најкасније у року од осам дана од дана, који је прописима који уређују рачуноводство одређен као дан за достављање истих Агенцији за привредне регистре.</p>
				<p>Поштански оператор који нема обавезу састављања годишњег финансијског извештаја, а који у току пословне године престане са обављањем поштанских услуга, дужан је да Агенцији достави податке из става 2. овог члана на начин и у року који је одређен за достављање финансијског резултата пословања, надлежним организационим јединицама Пореске управе Републике Србије.</p>
				<p class="clan">Члан 5. </p>
				<p>На основу података из члана 4. овог правилника, Агенција решењем утврђује годишњу накнаду за обављање поштанских услуга за претходну годину и месечну аконтацију накнаде за текућу годину.</p>
				<p>Висину месечне аконтације из става 1. овог члана, Агенција утврђује решењем у износу који је једнак 1/12 утврђене годишње накнаде за претходну годину, а коју поштански оператор плаћа до доношења решења о утврђивању годишње накнаде за годину за коју се плаћа месечна аконтација накнаде.</p>
				<p>Уколико је износ годишње накнаде, већи од збира плаћених месечних аконтација, поштански оператор је дужан да тај износ уплати у року од 15 дана од дана достављања решења о утврђивању годишње накнаде.</p>
				<p>Уколико је износ годишње накнаде мањи од збира плаћених месечних аконтација, поштански оператор може писаним путем да тражи повраћај више плаћене накнаде. </p>
				<p>Поштанском оператору се може одобрити одлагање плаћања или плаћање у више ратa, али најкасније до краја календарске године, о чему Агенција доноси решење на основу појединачног захтева.</p>
				<p class="bold">Прелазне и завршне одредбе </p>
				<p class="clan">Члан 6.</p>
				<p>Даном ступања на снагу овог правилника престаје да важи Правилник о утврђивању трошкова за издавање дозвола и годишње накнаде за обављање поштанских услуга („Службени гласник РС”, бр. 14/10, 54/13 и 25/15).</p>
				<p class="clan">Члан 7.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis">Број 1-04-3400-6/16</p>
				<p class="potpis">У Београду, 25. октобра 2016. године</p>
				<p class="potpis">Председник Управног одбора, </p>
				<p class="potpis"><span class="bold">Драган Ковачевић,</span> с.р.</p>
				<p class="clan" style="text-align: right">ОБРАСЦИ</p>
				<p class="auto-style1">&nbsp;</p>
				<p><a class="auto-style2" href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=418250&amp;regactid=418250" target="_blank">
				Образац ИФН ЈПО – Подаци за утврђивање висине накнаде за 
				обављање поштанске делатности јавног поштанског оператора <sup>
				_____</sup>. годину</a></p>
				<p><a class="auto-style2" href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=418250&amp;regactid=418250" target="_blank">
				Образац ИФН КПО – Подаци за утврђивање висине накнаде за обављање поштанске 
				делатности за поштанске оператере који обављају поштанске услуге ван домена универзалне поштанске услуге 
				за <sup>_____</sup>. годину</a></p>
	</div>


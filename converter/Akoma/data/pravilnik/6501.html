

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 53. став 4. Закона о основама система образовања и васпитања („Службени гласник РС”, бр. 88/17 и 27/18 – др. закон),</p>
			<p class="Basic-Paragraph">Министар просвете, науке и технолошког развоја доноси</p>
			<p class="odluka-zakon">ПРАВИЛНИК </p>
			<p class="odluka-zakon">о модел установи</p>
			<p class="centar">"Службени гласник РС", број 10 од 15. фебруара 
			2019.</p>
			<p class="bold">Предмет Правилника</p>
			<p class="clan">Члан 1.</p>
			<p class="Basic-Paragraph">Овим правилником уређују се ближи услови за стицање статуса модел установе и престанка важења статуса.</p>
			<p class="bold">Модел установа</p>
			<p class="clan">Члан 2.</p>
			<p class="Basic-Paragraph">Модел установа jе установа коjа остваруjе изузетне резултате у образовно-васпитном раду и доприноси унапређивању образовања и васпитања у складу са општим принципима и циљевима образовања и васпитања, односно васпитања и образовања (у даљем тексту: образовно-васпитне праксе) кроз реализацију школског, односно предшколског програма. </p>
			<p class="Basic-Paragraph">Нарочити допринос унапређивању образовне-васпитне и иновативне праксе и изузетне резултате остварује установа која је оцењена за укупни квалитет рада оценом 3 или 4 у складу са актом којим се уређује квалитет рада установа и актом којим се уређује вредновање квалитета установа, и уколико је: </p>
			<p class="Basic-Paragraph">1) оцењена оценом 4 на стандарду/стандардима који су директно повезани са облашћу, односно аспектом рада у коме установа остварује изузетне резултате; </p>
			<p class="Basic-Paragraph">2) остварила све стандарде квалитета у области Настава и учење у школи, односно у области Васпитно-образовни рад у предшколској установи; </p>
			<p class="Basic-Paragraph">3) школа остварила стандард 5.5. Школа је центар иновација и васпитно-образовне изузетности, односно предшколска установа остварила стандарде 3.4. Установа је место континуираних промена, учења и развоја и 3.5. Установа заступа професионално јавно деловање и активизам у заједници на нивоу 4;</p>
			<p class="Basic-Paragraph">4) остварила иновативну праксу на ефективан и квалитетан начин који је видљив и мерљив у одређеној области, односно аспекту рада. </p>
			<p class="Basic-Paragraph">Уколико је установа остварила изузетну праксу у оквиру посебног пројекта или програма, потребно је да оствари и критеријуме успешности, односно стандарде квалитета уколико су предвиђени тим пројектом, односно програмом. </p>
			<p class="Basic-Paragraph">Оствареност изузетних резултата и иновативне праксе и нарочити допринос унапређивању образовно-васпитне праксе за установу процењују се у поступку за стицање статуса модел установе.</p>
			<p class="bold">Циљ успостављања и улога модел установе</p>
			<p class="clan">Члан 3.</p>
			<p class="Basic-Paragraph">Циљ успостављања модел установе je развој, подржавање, промовисање и преношење примера изузетне образовно-васпитне праксе, која може да пружа смернице за унапређивање и планирање развоја система образовања и васпитања.</p>
			<p class="Basic-Paragraph">Улога модел установе је да постојећу изузетну и иновативну праксу у одређеној области, односно аспекту рада, промовише у систему образовања и васпитања, да је преноси путем процеса хоризонталног учења и даље унапређује. </p>
			<p class="bold">Право на стицање статуса модел установе</p>
			<p class="clan">Члан 4.</p>
			<p class="Basic-Paragraph">Статус модел установе може да стекне јавна установа. </p>
			<p class="bold">Престанак важења статуса модел установе</p>
			<p class="clan">Члан 5.</p>
			<p class="Basic-Paragraph">Установи престаје важење статуса модел установе: </p>
			<p class="Basic-Paragraph">1) на образложени захтев установе;</p>
			<p class="Basic-Paragraph">2) уколико се на основу извештаја интерног и екстерног праћења и вредновања, утврди да установа не одржава постигнут ниво квалитета;</p>
			<p class="Basic-Paragraph">3) уколико установа не реализује планиране активности на ширењу добре праксе и хоризонтално учење са другим установама; </p>
			<p class="Basic-Paragraph">4) уколико се забрани рад установе или услед спајања, припајања, односно укидања установе. </p>
			<p class="Basic-Paragraph">Решење о престанку важења статуса модел установе које доноси министар, коначно је у управном поступку. </p>
			<p class="bold">Завршна одредба</p>
			<p class="clan">Члан 6.</p>
			<p class="Basic-Paragraph">Овај правилник ступа на снагу осмог дана од дана објављивања у „Службеном гласнику Републике Србије”, а примењује се почев од школске 2019/2020. године. </p>
			<p class="potpis">Број 110-00-00003/2019-04</p>
			<p class="potpis">У Београду, 31. јануара 2019. године</p>
			<p class="potpis">Министар, </p>
			<p class="potpis"><span class="bold">Младен Шарчевић,</span> с.р.</p>
	</div>


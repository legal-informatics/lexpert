


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 56. Закона о заштити природе („Службени гласник РС”, бр. 36/09, 88/10 и 91/10 – исправка), чл. 6. и 7. Уредбе о проглашењу Строгог резервата природе „Фељешана” („Службени гласник РС”, број 107/14) и члана 152. Статута Шумарског факултета Универзитета у Београду,</p>
				<p>Савет Шумарског факултета Универзитета у Београду, на седници одржаној 18. марта 2015. године, доноси.</p>
				<p>&nbsp;</p>
				<p class="odluka-zakon">ПРАВИЛНИК</p>
				<p class="naslov">о унутрашњем реду и чуварској служби у Строгом резервату природе „Фељешана”</p>
				<p class="auto-style1">"Службени гласник РС", број 62 од 14. јула 
				2015.</p>
				<p class="naslov">&nbsp;</p>
				<p class="clan">I. Основне одредбе</p>
				<p class="clan">Члан 1.</p>
				<p>Овим правилником регулишу се унутрашњи ред, организација, начин рада чуварске службе и основна правила организације противпожарне заштите Строгог резервата природе „Фељешана” (у даљем тексту СРП „Фељешана”), односно ближе прописују правила из члана 56. став 4. Закона о заштити природе (у даљем тексту Закон) по којима се на подручју СРП ,,Фељешана” спроводе режими заштите утврђени чланом 35. Закона и чл. 4. и 5. Уредбе о проглашењу СРП ,,Фељешана” (у даљем тексту Уредба). </p>
				<p class="clan">Члан 2.</p>
				<p>Одредбе овог правилника односе се на посетиоце.</p>
				<p>Посетилац СРП „Фељешана” је лице које из научних, образовних и опште културних потреба и разлога борави на подручју СРП „Фељешана” краће од 15 дана, као и лице у транзиту кроз СРП „Фељешана” (у даљем тексту Посетилац).</p>
				<p class="clan">Члан 3.</p>
				<p>Управљање Строгим резерватом природе „Фељешана” Уредбом је поверено Шумарском факултету Универзитета у Београду (у даљем тексту Управљач).</p>
				<p class="clan">Члан 4.</p>
				<p>Посетиоци су дужни да се придржавају одредаба овог правилника, упутства са информативних табли и других ознака, као и упутстава и налога чувара СРП „Фељешана” и других овлашћених лица Управљача.</p>
				<p>У планирању радова и активности на подручју СРП „Фељешана” посетиоци су дужни да поштују Закон, Уредбу и овај правилник СРП „Фељешана”.</p>
				<p class="clan">Члан 5.</p>
				<p>За коришћење СРП „Фељешана” и за услуге Управљача, Посетилац плаћа накнаду Управљачу, сходно члану 70. Закона.</p>
				<p>Висину, начин обрачуна и наплате накнаде Управљач прописује посебним актом уз сагласност Министарства надлежног за послове животне средине (у даљем тексту Министарство).</p>
				<p class="clan">Члан 6.</p>
				<p>Управљач обезбеђује унутрашњи ред у СРП „Фељешана” у складу са Законом и овим правилником и то организовањем чуварске службе, сарадњом са локалним становништвом, предузећима и установама и удружењима грађана, као и сарадњом са органима државне управе и локалне самоуправе.</p>
				<p class="clan">II. Кретање и боравак посетилаца</p>
				<p class="clan">Члан 7.</p>
				<p>Забрањен је улазак, односно приступ у СРП „Фељешана” без одобрења Управљача или пратње чувара СРП „Фељешана”.</p>
				<p class="clan">III. Заштита природних и културних вредности и животне средине</p>
				<p class="clan">Члан 8.</p>
				<p>Лица која бораве, посећују или обављају посао на подручју СРП „Фељешана” дужна су да примењују мере заштите природних, културних и других вредности и животне средине у складу са Законом, Уредбом и овим правилником, меродавним законима и прописима донетим на основу тих закона.</p>
				<p class="clan">Члан 9.</p>
				<p>Биљке и гљиве које живе у слободној природи на подручју СРП „Фељешана”, а којима је Правилником о проглашењу и заштити строго заштићених и заштићених дивљих врста биљака, животиња и гљива („Службени гласник РС”, бр. 5/10 и 47/11) утврђен статус строго заштићених врста, није дозвољено сећи, кидати, ломити, чупати, сакупљати њихово семе и плодове, или их на други начин оштећивати и уништавати.</p>
				<p>Животиње које живе, повремено или сезонски бораве у слободној природи на подручју СРП „Фељешана”, а којима је Правилником о проглашењу и заштити строго заштићених и заштићених дивљих врста биљака, животиња и гљива (у даљем тексту Правилник о дивљим врстама), утврђен статус строго заштићених врста није дозвољено растеривати, узнемиравати, хватати, убијати и рањавати, нехотично и намерно тровати, сакупљати јаја и друге развојне облике, уништавати и оштећивати гнезда и остала места и објекте на којима се те животиње размножавају, одгајају младунце, склањају, бораве и хране.</p>
				<p>Лице које на подручју СРП „Фељешана” нађе заштићену дивљу животињу утврђену Правилником о дивљим врстама, свој налаз без одлагања пријављује чувару или другом овлашћеном лицу Управљача.</p>
				<p>Лице из става 3. овог члана и Управљач могу се договорити да Управљач преузме даље обавезе у вези нађених примерака дивљих животиња сходно члану 93. Закона, односно обавести најближу ветеринарску организацију и Министарство, о чему Управљач саставља записник и води евиденцију.</p>
				<p>Забрањено је поступање са строго заштићеним врстама дивљих биљака, животиња и гљива супротно одредбама ст. 1, 2. и 3. овог члана.</p>
				<p class="clan">Члан 10.</p>
				<p>На подручју СРП „Фељешана” забрањено је сакупљање свих биљних и животињских врста.</p>
				<p class="clan">Члан 11.</p>
				<p>На подручју СРП „Фељешана” забрањено је уношење алохтоних биљних и животињских врста.</p>
				<p class="clan">IV. Обављање делатности и коришћење природних ресурса</p>
				<p class="clan">Члан 12.</p>
				<p>На подручју СРП „Фељешана” забрањено је коришћење природних богатстава и искључују се други облици коришћења простора и активности на заштићеном простору, осим научних истраживања и ограничене едукације.</p>
				<p class="clan">Члан 13.</p>
				<p>На подручју СРП „Фељешана” обезбеђује се научно праћење стања шумске заједнице планинске букве и еколошких услова станишта, стања популације свих биљних и животињских врста, прикупљање и анализа података о дендрометријским и другим карактеристикама дрвећа и жбуња, предузимање мера заштита од пожара и биљних болести и штеточина јачег интензитета, ограничена посета у циљу образовног рада и приказивања вредности заштићеног природног добра.</p>
				<p class="clan">V. Лов и риболов</p>
				<p class="clan">Члан 14.</p>
				<p>На подручју СРП „Фељешана” забрањен је лов и риболов.</p>
				<p class="clan">VI. Спорт, рекреација и туризам</p>
				<p class="clan">Члан 15.</p>
				<p>На подручју СРП „Фељешана” забрањено је организовање спортских такмичења и активности рекреације.</p>
				<p class="clan">VII. Изградња објеката и уређење простора</p>
				<p class="clan">Члан 16.</p>
				<p>На подручју СРП „Фељешана” забрањена је изградња објеката, шумских и јавних путева, извођење грађевинских радова и других радова којима би се нарушила морфологија терена, уништила дивља флора и фауна или на било који начин нарушио интегритет заштићеног подручја.</p>
				<p class="clan">VIII. Одржавање чистоће и управљање отпадом</p>
				<p class="clan">Члан 17.</p>
				<p>Одржавање чистоће и управљање отпадом на подручју СРП „Фељешана” врши се у складу са Законом о управљању отпадом („Службени гласник РС”, бр. 36/06 и 88/10), прописима донетим на основу тог закона, другим законима и прописима који се односе на отпадне материје, Уредбом и овим правилником.</p>
				<p>На подручју СРП „Фељешана” забрањено је депоновање смећа и другог отпадног материјала.</p>
				<p class="clan">Члан 18.</p>
				<p>Свако је дужан да сакупља и одлаже отпатке које ствара, на местима која су посебно уређена односно опремљена и према потреби обележена за те намене.</p>
				<p>Управљач ће поставити одговарајућу опрему, односно канте, корпе или кесе за привремено одлагање чврстих отпадака на местима која су предмет посете и организовати њихово пражњење и одвожење изван подручја СРП „Фељешана”.</p>
				<p class="clan">IX. Обележавање и постављање ознака, фотографисање <br>и снимање филмова</p>
				<p class="clan">Члан 19.</p>
				<p>Управљач у року утврђеном Уредбом и на начин прописан одговарајућим подзаконским актом обележава СРП „Фељешана” као заштићено подручје таблама прописаног изгледа, а границе СРП „Фељешана” обележава прописаним ознакама.</p>
				<p>Управљач одговарајућим таблама обележава места где је приступ и боравак забрањен или ограничен.</p>
				<p>Управљач поставља табле, односно друге ознаке са информацијама о правилима унутрашњег реда.</p>
				<p>Управљач поставља и друге табле и ознаке од значаја за спровођење режима заштите и презентацију вредности СРП „Фељешана”.</p>
				<p>Забрањено је оштећивање, уништавање или уклањање табли и натписа на таблама и других ознака из овог члана, као и њихово заклањање, односно маскирање другим објектима.</p>
				<p class="clan">Члан 20.</p>
				<p>На подручју СРП „Фељешана” није дозвољено постављање информативних табли са називима правних и физичких лица и рекламних и других паноа.</p>
				<p class="clan">Члан 21.</p>
				<p>Дозвољено је фотографисање и снимање тонских и видео записа и филмова на подручју СРП „Фељешана”.</p>
				<p>За радње из става 1. овог члана потребно је прибавити сагласност Управљача.</p>
				<p>Ради прибављања сагласности из става 2. овог члана, организатор снимања, односно заинтересовано лице пријављује планиране активности снимања Управљачу који је дужан да сагласност изда у року, не дужем, од 15 дана.</p>
				<p>За активности фотографисања и снимања заинтересовано лице ће према потреби и обавештењу Управљача прибавити акт о условима заштите природе које издаје Завод за заштиту природе Србије (у даљем тексту Завод).</p>
				<p>Управљач може привремено или трајно ускратити сагласност уколико је индикован значајан неповољан утицај на природне вредности.</p>
				<p>Физичко или правно лице које обавља или за чији рачун се обавља снимање фотографија, тонских и видео записа и филмова који се публикују, односно приказују јавности, дужно је да један примерак снимљеног материјала достави Управљачу.</p>
				<p class="clan">Х. Истраживачки и образовни рад</p>
				<p class="clan">Члан 22.</p>
				<p>На подручју СРП „Фељешана” могу се обављати активности научно-истраживачког рада.</p>
				<p>Научно истраживање из става 1. овог члана допуштено је обављати на начин да се не изазову значајне неповољне промене или униште природне вредности, као и да се не загади животна средина.</p>
				<p class="clan">Члан 23.</p>
				<p>За истраживања која могу имати утицај на вредности и обележја СРП „Фељешана” и за која је у смислу члана 57. ст. 3. и 4. Закона неопходно прибавити акт о условима заштите природе, носилац истраживања прибавља сагласност Управљача.</p>
				<p>Да би добио сагласност из става 1. овог члана, носилац истраживање пријављује Управљачу планиране истраживачке радове и активности.</p>
				<p>Пријава истраживања садржи меродавне податке о врсти, циљу, садржају, локацији, времену трајања, методама, средствима, опреми и алатима, руководиоцу и учесницима истраживања. У пријави се могу навести и услуге, односно помоћ која се тражи од Управљача.</p>
				<p>Уз пријаву истраживања прилаже се акт о условима заштите природе. Уз пријаву истраживања прилаже се и дозвола Министарства, када се ради о истраживањима строго заштићених врста и другим истраживањима за чије извођење је прописана обавеза прибављања дозволе надлежног органа.</p>
				<p>Сагласност из става 1. овог члана, коју Управљач издаје у року не дужем од 7 радних дана од пријема пријаве, садржи упутство о примени услова и мера заштите природе и правила унутрашњег реда, посебне услове, ако их има у вези места, времена и начина извођења радова, обезбеђења пратње чувара или другог лица, као и могућност и услове пружања тражених услуга.</p>
				<p>Забрањено је истраживања из става 1. овог члана започети или изводити без прибављене сагласности Управљача и Министарства.</p>
				<p class="clan">Члан 24.</p>
				<p>Управљач може у поступку издавања сагласности одредити друго време од оног које је наведено у пријави ако оцени да постоји ризик по природне вредности, безбедност и здравље људи, о чему обавештава подносиоца пријаве пре издавања сагласности.</p>
				<p>Управљач из разлога наведених у ставу 1. овог члана или непоштовања прописаних услова може писмено наложити прекид истраживачких радова и активности.</p>
				<p class="clan">Члан 25.</p>
				<p>Образовне активности на подручју СРП „Фељешана” као што су школа у природи, теренска настава и семинари и стручне екскурзије потребно је благовремено (10 радних дана раније) и писмено најавити Управљачу.</p>
				<p>Активности из става 1. овог члана не могу започети пре него што Управљач потврди пријем пријаве тих активности. Пријава намераваних образовних активности мора да садржати релевантне податке о врсти, циљу, садржају, времену трајања, организатору и броју учесника. У пријави се могу навести и услуге односно помоћ која се очекује од Управљача.</p>
				<p>Управљач ће одмах, а најкасније у року од два радна дана писмено потврдити пријем пријаве образовних активности и обавестити подносиоца пријаве о посебним условима заштите природе и животне средине приликом обављања активности, ако их има, као и о могућностима и условима пружања тражених услуга и помоћи.</p>
				<p class="clan">Члан 26.</p>
				<p>У року од 15 радних дана по завршетку теренских истраживачких радова и образовних активности, носилац истраживања, односно организатор образовних активности дужан је да Управљачу достави кратак писани извештај о току и главним резултатима спроведених истраживања и образовних активности.</p>
				<p>О завршетку елабората, односно публиковања резултат о извршеним истраживањима носилац истраживања дужан је да обавести Управљача у року од 15 радних дана као и да тај елаборат или публиковани рад достави Управљачу.</p>
				<p>Ономе ко благовремено не поднесе извештај из става 1. овог члана односно не достави обавештење и елаборат или рад из става 2. овог члана Управљач може ускратити сагласност за наредна истраживања односно обавештење и услуге за обављање образовних активности.</p>
				<p class="clan">XI. Чуварска служба</p>
				<p class="clan">Члан 27.</p>
				<p>Спровођење правила унутрашњег реда обезбеђује и непосредни надзор на подручју СРП „Фељешана” врши чуварска служба Шумарског факултета, наставне базе Мајданпечка Домена – Дебели Луг.</p>
				<p>Чуварску службу чине, односно послове чувара у својству лица са законским овлашћењима и обавезама непосредно обављају чувар и руководилац чуварске службе.</p>
				<p>Чувар може истовремено обављати и послове чувара шума, ловочувара или рибочувара, а руководилац и друге послове у оквиру радног места и стручне спреме којом располаже. Чувар је за свој посао у чуварској служби непосредно одговоран руководиоцу, а руководилац је за свој посао у чуварској служби одговоран декану Шумарског факултета Универзитета у Београду.</p>
				<p>Број чувара утврђује Шумарски факултет Универзитета у Београду актом о систематизацији послова и радних места, а врста и обим конкретних послова које чувар обавља утврђује се уговором о раду или другим појединачним актом, у складу са Законом.</p>
				<p class="clan">Члан 28.</p>
				<p>За време службе, чувар носи службену одећу на којој је знак СРП „Фељешана”, знак заштите природе и знак Шумарског факултета.</p>
				<p class="clan">Члан 29.</p>
				<p>Чувар за време службе може да носи оружје којим је наоружан.</p>
				<p>Врсту, услове и правила ношења и употребе и начин чувања оружја утврђује Управљач у складу са законом.</p>
				<p class="clan">Члан 30.</p>
				<p>Чувар поседује службену легитимацију којом доказује идентитет, статус службеног лица и овлашћења у складу са Законом.</p>
				<p>Чувар је дужан да у вршењу одговарајућих службених радњи претходно покаже службену легитимацију.</p>
				<p>Службену легитимацију чувару издаје Управљач на обрасцу који прописује министар.</p>
				<p>Управљач мора да води евиденцију о издатим легитимацијама.</p>
				<p>Чувар који је престао да врши чуварску службу, дужан је да службену легитимацију у року од 3 дана од дана престанка службе врати Управљачу, коју ће Управљач одмах поништити и ту чињеницу унети у евиденцију из става 3. овог члана.</p>
				<p>У случају губитка или нестанка службене легитимације чувар је дужан да о овоме одмах обавести Управљача.</p>
				<p>Изгубљена или нестала легитимација брише се из евиденције о издатим легитимацијама, а чувару се издаје нова легитимација.</p>
				<p class="clan">Члан 31.</p>
				<p>Рад чуварске службе организује се на терену тако што чувар врши непосредни надзор и контролише спровођење правила унутрашњег реда на једном чуварском рејону.</p>
				<p>Чуварски рејон у смислу овог правилника, чини газдинска јединица или део газдинске Јединице.</p>
				<p>Чувар је одговоран за унутрашњи ред у рејону за који је задужен.</p>
				<p class="clan">Члан 32.</p>
				<p>У вршењу чуварске службе, дужност чувара је да:</p>
				<p>1. Прати, односно надгледа кретање и активности Посетилаца.</p>
				<p>2. Прати стање биљних и животињских врста и друге вредности СРП „Фељешана” и води евиденцију о њима;</p>
				<p>3. Пружа податке, помоћ и услуге Посетиоцима при обиласку и разгледању СРП „Фељешана”;</p>
				<p>4. Прати и пружа друге потребне услуге организаторима и учесницима научних и других истраживања и образовних активности;</p>
				<p>5. Сарађује са надлежним инспектором и обавештава о стварима из његове надлежности;</p>
				<p>6. Сарађује са органом унутрашњих послова и према указаној потреби тражи његову помоћ;</p>
				<p>7. Саставља записник, обавештава управника Базе и декана Шумарског факултета и обавља друге овде неспоменуте послове, у складу са Законом и актом Управљача;</p>
				<p>8. Обавештава други надлежни орган о извршењу забрањених, односно противправних радњи које су регулисане прописима из надлежности тог органа и о њиховим извршиоцима уколико су познати.</p>
				<p class="clan">Члан 33.</p>
				<p>Када чувар утврди или основано претпостави да је Посетилац заштићеног подручја учинио радњу супротно правилима унутрашњег реда или мерама заштите природе прописаним у складу са Законом овлашћен је да:</p>
				<p>1. Легитимише лице затечено у вршењу недозвољених радњи, а лице затечено без личних исправа чији му идентитет није познат, приведе надлежном органу унутрашњих послова;</p>
				<p>2. Затражи да му лице предочи/покаже сагласност, дозволу, одобрење, пријаву радова, улазницу или други документ којим доказује статус Посетиоца и неко од права у вези радова и активности које обавља;</p>
				<p>3. Изврши преглед свих врста возила и товара:</p>
				<p>4. Изврши сваки преглед, осим станова и других просторија за чији је преглед потребан судски налог, а посебно преглед:</p>
				<p>– пртљага и личних ствари,</p>
				<p>– улова и средстава за лов и риболов,</p>
				<p>– алата и средстава за сакупљање биљака и животиња.</p>
				<p>5. Привремено одузме предмете и средства којима је извршен прекршај или кривично дело и предмете који су настали или прибављени извршењем таквог дела, укључујући делове и примерке живог и неживог света, као и да ове предмете, без одлагања преда Управљачу заштићеног подручја ради чувања.</p>
				<p>6. Затражи успостављање претходног стања, односно нареди мере за спречавање и уклањање штетних последица, а посебно:</p>
				<p>– привремено забрани радове и активности које се обављају без прописаних сагласности и одобрења,</p>
				<p>– забрани на лицу места радове и активности које се обављају противно одредбама овог правилника или правилима противпожарне заштите,</p>
				<p>– нареди пуштање на слободу, односно враћање у природу здравих и неповређених примерака животиња, уколико је то за њих безбедно.</p>
				<p class="clan">Члан 34.</p>
				<p>Када утврди радњу учињену супротно правилима унутрашњег реда или мерама заштите природе прописаним у складу са Законом, чувар саставља записник.</p>
				<p>Садржај записника или опис који се уноси у записник је саопштавање онога што је затечено, нађено, утврђено или на други начин прибављено и констатовано.</p>
				<p>У садржај се обавезно уносе:</p>
				<p>– подаци о извршиоцима недозвољених радњи, а ако је извршилац непознат то се констатује уз основну претпоставки о могућем извршиоцу,</p>
				<p>– начин и време извршења радње, средства и алати којима је радња извршена,</p>
				<p>– подаци о сведоцима и другим расположивим доказима ако постоје,</p>
				<p>– настала штета, документована што прецизнијим подацима и по могућству фотографијом,</p>
				<p>– подаци о одузетим предметима и средствима из тачке 5. члана 33. овог правилника.</p>
				<p>Записник је састављен у оноликом броју примерака колико захтева конкретна ситуација, а ако је у контроли присутна нека друга заинтересована страна, један примерак записника уручује се и њој.</p>
				<p>Управљач ће прописати образац записника из овог члана.</p>
				<p class="clan">Члан 35.</p>
				<p>О привремено одузетим предметима из члана 33. овог правилника чувар издаје потврду са тачним подацима о врсти и количини.</p>
				<p>Управљач обезбеђује услове за одржавање и чување привремено одузетих предмета, и преузима радње за даље поступање са примерцима одузетих и нађених животињских или биљних врста, минерала, кристалних творевина, фосилних остатака и артефаката, укључујући њихово збрињавање док се случај не реши.</p>
				<p>О привремено одузетим предметима Управљач води евиденцију са подацима о врсти, количини, разлогу привременог одузимања, лицу коме су предмети одузети и чувару који је предмете привремено одузео.</p>
				<p class="clan">Члан 36.</p>
				<p>Чувар у вршењу службе поступа стручно, ауторитативно и одговорно, у складу са овлашћењима која има, водећи посебно рачуна о угледу Управљача.</p>
				<p>Чувар води дневник, односно евиденцију дневних активности, чији садржај прописује Управљач.</p>
				<p class="clan">Члан 37.</p>
				<p>Чувар полаже стручни испит у складу са програмом који прописује министар.</p>
				<p>Управљач сам организује или на други начин обезбеђује обуку, стручно усавршавање и проверу знања и вештина чувара.</p>
				<p class="clan">Члан 38.</p>
				<p>Чувар је опремљен и радном одећом, средствима везе и превоза, потребним апаратима, инструментима и алатом у складу са посебним актом Управљача.</p>
				<p class="clan">Члан 39.</p>
				<p>На основу записника и обавештења чувара о учињеној забрањеној односно противправној радњи, Управљач сходно стеченим околностима, врсти дела и статусу починиоца подноси одговарајућу пријаву или захтев за покретање прекршајног поступка.</p>
				<p class="clan">XII. Противпожарна заштита</p>
				<p class="clan">Члaн 40.</p>
				<p>На подручју СРП „Фељешана” планирају се и спроводе мере заштите од пожара у складу са Законом о заштити од пожара („Службени гласник РС”, број 111/09), Законом о шумама и прописима донетим на основу тих закона, планом управљања СРП „Фељешана” и плановима заштите од пожара.</p>
				<p>Управљач доноси план заштите од пожара за подручје СРП „Фељешана” сходно члану 47. Закона о заштити од пожара и одредбама Уредбе о разврставању објеката, делатности и земљишта у категорије угрожености од пожара („Службени гласник РС”, број 76/10).</p>
				<p>Шумарски факултет у складу са Законом о шумама доноси планове заштите шума од пожара за Газдинску јединицу „Црна Река” којој припада подручје СРП „Фељешана”.</p>
				<p>Планом и програмом управљања СРП „Фељешана” утврђују се приоритетни, односно годишњи оперативни задаци противпожарне заштите.</p>
				<p>Управљач ће на погодан начин објавити односно јавно истакнути изводе из планова заштите од пожара, са основним правилима противпожарне заштите и поставити одговарајуће ознаке на терену.</p>
				<p class="clan">XIII. Прелазне и завршне одредбе</p>
				<p class="clan">Члан 41.</p>
				<p>Надзор над применом овог правилника врши Министарство.</p>
				<p class="clan">Члан 42.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије” уз претходно прибављену сагласност Министарства.</p>
				<p>&nbsp;</p>
				<p class="potpis">Број 01-1798/1</p>
				<p class="auto-style2">У Београду, 18. марта 2015. године</p>
				<p class="auto-style2">Председник Савета,</p>
				<p class="auto-style2">проф. др <span class="bold">Градимир Данон,</span> с.<span class="krajzakdela">р.</span></p>
	</div>


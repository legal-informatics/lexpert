


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p>На основу члана 58. став 2. Закона о становању и одржавању зграда („Службени гласник РС”, број 104/16), </p>
				<p>Министар грађевинарства, саобраћаја и инфраструктуре доноси</p>
				<p class="odluka-zakon">ПРАВИЛНИК</p>
				<p class="odluka-zakon">о врсти, обиму и динамици активности текућег и инвестиционог одржавања зграда и начину сачињавања програма одржавања</p>
				<p class="centar">"Службени гласник РС", број 54 од 31. маја 
				2017.</p>
				<p class="clan">Члан 1.</p>
				<p>Овим правилником ближе се прописује, врста, обим и динамика активности текућег и инвестиционог одржавања зграда и начин сачињавања програма одржавања зграде. </p>
				<p class="clan">Члан 2.</p>
				<p>Одржавање зграде, у смислу овог правилника, јесу све активности одржавања на заједничким деловима зграде којима се обезбеђује очување функција и својстава зграде у складу са њеном наменом, а нарочито у циљу редовног коришћења и функционисања зграде.</p>
				<p>У циљу спречавања оштећења која настају употребом зграде или ради отклањања тих оштећења спроводе се активности текућег одржавања зграде, а које се састоје од прегледа, поправки и предузимања превентивних и заштитних мера, односно предузимања свих активности којима се обезбеђује одржавање зграде на задовољавајућем нивоу употребљивости.</p>
				<p>Под задовољавајућим нивоом употребљивости подразумева се стање зграде и њених елемената које је у складу са техничком документацијом на основу које је зграда изграђена и прописима који уређују област изградње, односно да је зграда безбедна за коришћење.</p>
				<p>У циљу побољшања услова коришћења зграде спроводе се активности на инвестиционом одржавању, којим се побољшавају карактеристике постојећих елемената зграде у односу на изведено стање, њиховом заменом елементима бољих карактеристика, односно дужег века трајања.</p>
				<p>Активности текућег и инвестиционог одржавања, у смислу овог правилника, нарочито обухватају:</p>
				<p>1) извођење грађевинских, инсталатерских, занатских и других радова везаних за одржавање;</p>
				<p>2) пружање услуга везаних за одржавање;</p>
				<p>3) набавку добара потребних за одржавање.</p>
				<p class="clan">Члан 3.</p>
				<p>Активности текућег и инвестиционог одржавања обављају се на заједничким деловима у складу са Програмом одржавања зграде (у даљем тексту: Програм одржавања).</p>
				<p>Управник, односно професионални управник предлаже Програм одржавања и стара се о његовој реализацији у складу са Законом о становању и одржавању зграда (у даљем тексту: Закон).</p>
				<p class="clan">Члан 4.</p>
				<p>Програм одржавања зграде доноси се на основу Извештаја о провери стања зграде (у даљем тексту: Извештај).</p>
				<p>Извештај садржи и предлог приоритета одржавања.</p>
				<p>Програм одржавања зграде сачињава се посебно за активности текућег одржавања и посебно за активности инвестиционог одржавања, и нарочито обухвата:</p>
				<p>1) попис елемената који су били предмет провере стања;</p>
				<p>2) попис елемената зграде који ће бити предмет активности одржавања;</p>
				<p>3) план активности са предложеном динамиком одржавања и роком реализације активности; </p>
				<p>4) приоритете у одржавању зграде у циљу спречавања настанка потребе за хитним интервенцијама;</p>
				<p>5) процену потребних средстава за реализацију активности на одржавању зграде;</p>
				<p>6) извештај о спроведеним активностима одржавања у претходној години, са спецификацијом и приказом утрошених средстава.</p>
				<p class="clan">Члан 5.</p>
				<p>Предмет текућег и инвестиционог одржавања зграде су заједнички делови зграде, односно грађевински елементи, уређаји, опремa и инсталацијe у згради (у даљем тексту: елементи зграде), који су наведени у Tабели 1. овог члана. </p>
				<p>У зависности од својстава зграде, предмет текућег и инвестиционог одржавања могу бити и други одговарајући елементи зграде који нису наведени у Табели 1. овог члана.</p>
				<p>Ради утврђивања врсте, обима и динамике активности текућег и инвестиционог одржавања зграде, односно сачињавања Извештаја, врши се провера стања елемента зграде (у даљем тексту: провера стања).</p>
				<p>Провера стања се врши у складу са временским интервалима из Tабеле 1. овог члана, а у циљу израде, односно измене и допуне Програма одржавања, провера стања се може вршити и пре истека наведених временских интервала.</p>
				<p>Провера стања може се спровести визуелним прегледом елемената зграде из ст. 1. и 2. овог члана или кроз активности одржавања зграде из члана 2. став 5. тачка 2) овог правилника, као што су стручни прегледи и експертизе. </p>
				<p class="centar">Табела 1. Елементи зграде и временски интервали провере њиховог стања </p>
				<table class="tabela-sa-borderom">
					<tbody>
						<tr>
							<td>
								<p>Ред.</p>
								<p>број</p>
							</td>
							<td>
								<p>ЗАЈЕДНИЧКИ ДЕЛОВИ ЗГРАДЕ* </p>
								<p>(ГРАЂЕВИНСКИ ЕЛЕМЕНТИ, УРЕЂАЈИ, ОПРЕМА И ИНСТАЛАЦИЈЕ)</p>
							</td>
							<td>
								<p>Провера стања/</p>
								<p>временски интервал </p>
								<p>(у годинама)</p>
							</td>
						</tr>
						<tr>
							<td>
								<p>1.</p>
							</td>
							<td>
								<p>КОНСТРУКТИВНИ ГРАЂЕВИНСКИ ЕЛЕМЕНТИ</p>
							</td>
							<td>
							</td>
						</tr>
						<tr>
							<td>
								<p>1.1.</p>
							</td>
							<td>
								<p>темељи/армирани бетон</p>
							</td>
							<td>
								<p>30–40</p>
							</td>
						</tr>
						<tr>
							<td>
								<p>1.2.</p>
							</td>
							<td>
								<p>носећи зидови</p>
							</td>
							<td>
								<p>25–30</p>
							</td>
						</tr>
						<tr>
							<td>
								<p>1.3.</p>
							</td>
							<td>
								<p>стубови, греде и зидна платна</p>
							</td>
							<td>
								<p>20–25</p>
							</td>
						</tr>
						<tr>
							<td>
								<p>1.4.</p>
							</td>
							<td>
								<p>мађуспратне конструкције</p>
							</td>
							<td>
								<p>20–25</p>
							</td>
						</tr>
						<tr>
							<td>
								<p>1.5.</p>
							</td>
							<td>
								<p>степениште</p>
							</td>
							<td>
								<p>15–20</p>
							</td>
						</tr>
						<tr>
							<td>
								<p>1.6.</p>
							</td>
							<td>
								<p>лифтовско окно</p>
							</td>
							<td>
								<p>10–20</p>
							</td>
						</tr>
						<tr>
							<td>
								<p>1.7.</p>
							</td>
							<td>
								<p>кровна конструкција</p>
							</td>
							<td>
								<p>15–20</p>
							</td>
						</tr>
						<tr>
							<td>
								<p>2.</p>
							</td>
							<td>
								<p>ДРУГИ ГРАЂЕВИНСКИ ЕЛЕМЕНТИ</p>
							</td>
							<td>
							</td>
						</tr>
						<tr>
							<td>
								<p>2.1.</p>
							</td>
							<td>
								<p>фасадни зидови </p>
								<p>– зидна испуна</p>
								<p>– изолација</p>
								<p>– завршна обрада (фасада и фасадна облога)</p>
								<p>– декоративни и други елементи (солбанци, рељефи, скулптуре и др.)</p>
							</td>
							<td>
								<p>5–7</p>
							</td>
						</tr>
						<tr>
							<td>
								<p>2.2.</p>
							</td>
							<td>
								<p>унутрашњи преградни зидови (осим зидова у посебним деловима)</p>
								<p>– зидна испуна</p>
								<p>– изолација</p>
								<p>– завршна обрада (завршна обрада према заједничком делу код зида између заједничког и посебног дела) </p>
							</td>
							<td>
								<p>7–10</p>
							</td>
						</tr>
						<tr>
							<td>
								<p>2.3.</p>
							</td>
							<td>
								<p>кров</p>
								<p>– кровни покривач (цреп, тегола, салонит, лим и др.)</p>
								<p>– сви слојеви код равног крова</p>
								<p>– припадајући елементи крова и кровне конструкције у делу од продора елемената у кровну конструкцију до њиховог завршетка изнад кровних равни (димњаци, вентилациони канали и канализационе вертикале, кровни отвори, кровни светларници, лимене опшивке и увале, сливници, одводи и др.)</p>
							</td>
							<td>
								<p>3–4</p>
							</td>
						</tr>
						<tr>
							<td>
								<p>2.4.</p>
							</td>
							<td>
								<p>олуци, олучне цеви и други елементи за одвод воде са крова и заштиту зграде од продора воде</p>
							</td>
							<td>
								<p>2–4</p>
							</td>
						</tr>
						<tr>
							<td>
								<p>2.5.</p>
							</td>
							<td>
								<p>друга кровна и фасадна лимарија (солбанци, опшивке и др.)</p>
							</td>
							<td>
								<p>0,5–1</p>
							</td>
						</tr>
						<tr>
							<td>
								<p>2.6.</p>
							</td>
							<td>
								<p>димњачке вертикале</p>
							</td>
							<td>
								<p>5–7</p>
							</td>
						</tr>
						<tr>
							<td>
								<p>2.7.</p>
							</td>
							<td>
								<p>вентилациони канали</p>
							</td>
							<td>
								<p>5–7</p>
							</td>
						</tr>
						<tr>
							<td>
								<p>2.8.</p>
							</td>
							<td>
								<p>канали за смеће у згради</p>
							</td>
							<td>
								<p>5–7</p>
							</td>
						</tr>
						<tr>
							<td>
								<p>2.9.</p>
							</td>
							<td>
								<p>завршне обраде подова, плафона и зидова у заједничким деловима зграде</p>
							</td>
							<td>
								<p>2–3</p>
							</td>
						</tr>
						<tr>
							<td>
								<p>2.10.</p>
							</td>
							<td>
								<p>хоризонтална и вертикална хидроизолација</p>
							</td>
							<td>
								<p>1–2</p>
							</td>
						</tr>
						<tr>
							<td>
								<p>2.11.</p>
							</td>
							<td>
								<p>столарија и браварија на заједничким деловима зграде (прозори, врата и њихови елементи)</p>
							</td>
							<td>
								<p>2–3</p>
							</td>
						</tr>
						<tr>
							<td>
								<p>2.12.</p>
							</td>
							<td>
								<p>ограде на крову, степеништима, терасама, лођама и заједничким деловима зграде (металне, стаклене, дрвене, зидане и др.)</p>
							</td>
							<td>
								<p>5–7</p>
							</td>
						</tr>
						<tr>
							<td>
								<p>2.13.</p>
							</td>
							<td>
								<p>противпожарно степениште зграде</p>
							</td>
							<td>
								<p>5–7</p>
							</td>
						</tr>
						<tr>
							<td>
								<p>2.14.</p>
							</td>
							<td>
								<p>противпожарни коридор</p>
							</td>
							<td>
								<p>5–6</p>
							</td>
						</tr>
						<tr>
							<td>
								<p>2.15.</p>
							</td>
							<td>
								<p>септичка јама</p>
							</td>
							<td>
								<p>4–5</p>
							</td>
						</tr>
						<tr>
							<td>
								<p>2.16.</p>
							</td>
							<td>
								<p>шахт водоводне и канализационе инсталације</p>
							</td>
							<td>
								<p>5–7</p>
							</td>
						</tr>
						<tr>
							<td>
								<p>2.17.</p>
							</td>
							<td>
								<p>улазна надстрешница, спољно степениште и наткривка</p>
							</td>
							<td>
								<p>5–10</p>
							</td>
						</tr>
						<tr>
							<td>
								<p>3.</p>
							</td>
							<td>
								<p>УРЕЂАЈИ И ОПРЕМА</p>
							</td>
							<td>
							</td>
						</tr>
						<tr>
							<td>
								<p>3.1.</p>
							</td>
							<td>
								<p>лифт, инсталације и уређаји унутар лифтовског окна</p>
							</td>
							<td>
								<p>1</p>
							</td>
						</tr>
						<tr>
							<td>
								<p>3.2.</p>
							</td>
							<td>
								<p>лифтовско постојење унутар лифт кућице</p>
							</td>
							<td>
								<p>1</p>
							</td>
						</tr>
						<tr>
							<td>
								<p>3.3.</p>
							</td>
							<td>
								<p>пумпно постројење за избацивање отпадне, подземне и кишне воде и препумпни уређај (са припадајућим инсталацијама и уређајима)</p>
							</td>
							<td>
								<p>2–3</p>
							</td>
						</tr>
						<tr>
							<td>
								<p>3.4.</p>
							</td>
							<td>
								<p>хидрофорско или друго пумпно постројење за снабдевање зграде водом или за регулисање притиска воде (са припадајућим деловима и инсталацијама)</p>
							</td>
							<td>
								<p>2–3</p>
							</td>
						</tr>
						<tr>
							<td>
								<p>3.5.</p>
							</td>
							<td>
								<p>уређаји и инсталације за узбуњивање</p>
							</td>
							<td>
								<p>2–3</p>
							</td>
						</tr>
						<tr>
							<td>
								<p>3.6.</p>
							</td>
							<td>
								<p>опрема за видео надзор</p>
							</td>
							<td>
								<p>2–3</p>
							</td>
						</tr>
						<tr>
							<td>
								<p>3.7.</p>
							</td>
							<td>
								<p>опрема противпровалног система</p>
							</td>
							<td>
								<p>2–3</p>
							</td>
						</tr>
						<tr>
							<td>
								<p>3.8.</p>
							</td>
							<td>
								<p>хидрант, хидрантска црева и други хидрантски делови</p>
							</td>
							<td>
								<p>3–4</p>
							</td>
						</tr>
						<tr>
							<td>
								<p>3.9.</p>
							</td>
							<td>
								<p>уређаји и инсталације за заштиту од пожара (опрема ватродојавног система, апарати за гашење пожара и др.)</p>
							</td>
							<td>
								<p>2–3</p>
							</td>
						</tr>
						<tr>
							<td>
								<p>3.10.</p>
							</td>
							<td>
								<p>уређаји и опрема заједничког система вентилације и климатизације**</p>
							</td>
							<td>
								<p>2–3</p>
							</td>
						</tr>
						<tr>
							<td>
								<p>3.11.</p>
							</td>
							<td>
								<p>казани за чврсто гориво, уређаји котларнице у заједничким деловима зграде</p>
							</td>
							<td>
								<p>3–5</p>
							</td>
						</tr>
						<tr>
							<td>
								<p>3.12.</p>
							</td>
							<td>
								<p>подстаница</p>
							</td>
							<td>
								<p>3–4</p>
							</td>
						</tr>
						<tr>
							<td>
								<p>3.13</p>
							</td>
							<td>
								<p>грејна тела у заједничким деловима зграде</p>
							</td>
							<td>
								<p>2–3</p>
							</td>
						</tr>
						<tr>
							<td>
								<p>3.14.</p>
							</td>
							<td>
								<p>санитарни уређаји у заједничким деловима зграде</p>
							</td>
							<td>
								<p>3–4</p>
							</td>
						</tr>
						<tr>
							<td>
								<p>3.15.</p>
							</td>
							<td>
								<p>уређаји за нужно осветљење </p>
							</td>
							<td>
								<p>2–3</p>
							</td>
						</tr>
						<tr>
							<td>
								<p>3.16.</p>
							</td>
							<td>
								<p>уређаји за резервну електроенергију (агрегати)</p>
							</td>
							<td>
								<p>2–3</p>
							</td>
						</tr>
						<tr>
							<td>
								<p>3.17.</p>
							</td>
							<td>
								<p>интерфон</p>
							</td>
							<td>
								<p>1–2</p>
							</td>
						</tr>
						<tr>
							<td>
								<p>3.18.</p>
							</td>
							<td>
								<p>поштански сандучићи</p>
							</td>
							<td>
								<p>1–2</p>
							</td>
						</tr>
						<tr>
							<td>
								<p>4.</p>
							</td>
							<td>
								<p>ИНСТАЛАЦИЈЕ</p>
							</td>
							<td>
							</td>
						</tr>
						<tr>
							<td>
								<p>4.1.</p>
							</td>
							<td>
								<p>водоводна мрежа **</p>
							</td>
							<td>
								<p>3–4</p>
							</td>
						</tr>
						<tr>
							<td>
								<p>4.2.</p>
							</td>
							<td>
								<p>канализациона мрежа**</p>
							</td>
							<td>
								<p>3–4</p>
							</td>
						</tr>
						<tr>
							<td>
								<p>4.3.</p>
							</td>
							<td>
								<p>електроинсталације зграде и степенишне, нужне и помоћне расвете**</p>
							</td>
							<td>
								<p>3–5</p>
							</td>
						</tr>
						<tr>
							<td>
								<p>4.4.</p>
							</td>
							<td>
								<p>електроинсталација интерфона (од уређаја на улазу до уређаја у посебном делу)</p>
							</td>
							<td>
								<p>1–2</p>
							</td>
						</tr>
						<tr>
							<td>
								<p>4.5.</p>
							</td>
							<td>
								<p>инсталације централног грејања, грејних тела у згради, делова топлотних постројења и уређаја зграде**</p>
							</td>
							<td>
								<p>2–3</p>
							</td>
						</tr>
						<tr>
							<td>
								<p>4.6</p>
							</td>
							<td>
								<p>инсталације гаса (вертикалне и хоризонталне)**</p>
							</td>
							<td>
								<p>3–4</p>
							</td>
						</tr>
						<tr>
							<td>
								<p>4.7.</p>
							</td>
							<td>
								<p>инсталације и уређаји за централно загревање воде**</p>
							</td>
							<td>
								<p>3–4</p>
							</td>
						</tr>
						<tr>
							<td>
								<p>4.8.</p>
							</td>
							<td>
								<p>громобранске инсталације (хоризонталне и вертикалне укључијући и уземљивач)</p>
							</td>
							<td>
								<p>2–3</p>
							</td>
						</tr>
						<tr>
							<td>
								<p>4.9.</p>
							</td>
							<td>
								<p>инсталације кабловских и антенских система (од разводника на улазу у зграду до разводника на улазу у посебни део)</p>
							</td>
							<td>
								<p>1–2</p>
							</td>
						</tr>
						<tr>
							<td>
								<p>4.10.</p>
							</td>
							<td>
								<p>телефонске инсталације и уређаји (од дистрибутивног ормарића до прве утичнице у посебном делу)</p>
							</td>
							<td>
								<p>2–3</p>
							</td>
						</tr>
						<tr>
							<td>
								<p>4.11.</p>
							</td>
							<td>
								<p>инсталације видео надзора објекта </p>
							</td>
							<td>
								<p>2–3</p>
							</td>
						</tr>
						<tr>
							<td>
								<p>5.</p>
							</td>
							<td>
								<p>ОПРЕМА И ДРУГИ ЕЛЕМЕНТИ ИЗВАН ЗГРАДЕ</p>
							</td>
							<td>
							</td>
						</tr>
						<tr>
							<td>
								<p>5.1.</p>
							</td>
							<td>
								<p>тротоари и платои око зграде</p>
							</td>
							<td rowspan="5">
								<p>3–5</p>
							</td>
						</tr>
						<tr>
							<td>
								<p>5.2.</p>
							</td>
							<td>
								<p>риголе</p>
							</td>
						</tr>
						<tr>
							<td>
								<p>5.3.</p>
							</td>
							<td>
								<p>сливници и решетке</p>
							</td>
						</tr>
						<tr>
							<td>
								<p>5.4.</p>
							</td>
							<td>
								<p>ограде</p>
							</td>
						</tr>
						<tr>
							<td>
								<p>5.5.</p>
							</td>
							<td>
								<p>жардињере и сл.</p>
							</td>
						</tr>
						<tr>
							<td colspan="3">
								<p>* Заједнички делови зграде су делови зграде који не представљају посебан или самостални део зграде, који служе за коришћење посебних или самосталних делова зграде, односно згради као целини у складу са Законом.</p>
							</td>
						</tr>
						<tr>
							<td colspan="3">
								<p>** Делови инсталација и мреже уколико не представљају саставни део самосталног дела зграде и не чине саставни део посебног дела зграде, односно не представљају део инсталација, опреме и уређаја који искључиво служи једном посебном делу, у смислу Закона и прописа који ближе уређују област пружања услуга према одговарајућим инсталацијама и мрежама.</p>
							</td>
						</tr>
					</tbody>
				</table>
				<p class="clan">Члан 6.</p>
				<p>Активности на текућем одржавању, поред редовних прегледа, сервисирања и поправки елемената зграде из члана 5. ст. 1. и 2. овог правилника могу бити и следеће:</p>
				<p>1) редовно сервисирање лифтова у складу са важећим прописима;</p>
				<p>2) поправкa или заменa аутомата за заједничко осветљење, прекидача, сијалица и др.;</p>
				<p>3) дератизацијa, дезинсекција и дезинфекција заједничких просторија у згради у складу са важећим прописима;</p>
				<p>4) чишћење сливника, олука и олучних цеви зграде;</p>
				<p>5) поправка или замена окова, брава, катанаца и других уређаја за затварање ормана за струјомере, водомере, телефонске и телевизијске инсталације у згради;</p>
				<p>6) кречење и бојење заједничких просторија у згради;</p>
				<p>7) фарбање цевне мреже, грејних тела и других уређаја у заједничким деловима зграде;</p>
				<p>8) одржавање хигијене у заједничким деловима зграде (чишћење и прање улаза, столарије, заједничких просторија, степеништа, ходника, застакљених површина и др.);</p>
				<p>9) чишћење и одржавање платоа и тротоара око зграде, односно насипа, усека, ригола и сл.; </p>
				<p>10) друге радове којима се обезбеђује одржавање зграде на задовољавајућем нивоу употребљивости.</p>
				<p class="clan">Члан 7.</p>
				<p>Активности на текућем одржавању које се изводе ради спречавања штетних последица по живот и здравље људи, животну средину, привреду или имовину веће вредности и које имају приоритет у текућем одржавању зграде, нарочито обухватају:</p>
				<p>1) скидање и поправку елемената фасаде и крова за које се утврди да угрожавају безбедност људи и имовине (малтера, фасадних облога, кровног покривача и др.);</p>
				<p>2) поправку или замену елемената крова, ради заштите од прокишњавања, односно продора воде и других атмосферских падавина, као и поправку или замену других елемената који су везани за кров (димњаци, вентилациони канали, кровни отвори);</p>
				<p>3) поновно стављање лифта у погон, односно поправку или замену елемената и делова лифта као и испитивање исправности према важећим прописима о лифтовима;</p>
				<p>4) поправку или замену олука и олучних цеви и других лимених опшивки, уколико се утврди да су узрок појаве влаге и прокишњавања;</p>
				<p>5) скидање или поправку оштећених делова балкона, тераса, лођа и степеништа зграде за које се утврди да угрожавају безбедност људи и имовине;</p>
				<p>6) поправку или замену водоводне и канализационе цеви и по потреби снимања исте, специјализованом опремом када дође до прскања њених делова;</p>
				<p>7) поправку или замену хидрофора и његових делова када због квара зграда остане без воде;</p>
				<p>8) избацивање подземних и сливних вода из подрумских и других просторија у згради;</p>
				<p>9) отклањање узрока нестанка струје због квара на електроинсталацији зграде, од струјомерног ормана до потрошача; </p>
				<p>10) утврђивање и отклањање узрока електризирања уређаја и инсталација у згради, односно отклањање кварова и недостатака који могу довести до пожара;</p>
				<p>11) поправку или замену цевне мреже, грејних тела и делова топловодних, односно гасних постројења зграде, због прскања делова мреже, грејних тела и топловодног, односно гасног система;</p>
				<p>12) поправку или замену оштећеног противпожарног степеништа;</p>
				<p>13) поправку хидраната, хидрантских црева и других хидрантских делова у згради када дође до прскања, оштећења њихових делова или нестанка; </p>
				<p>14) поправку или замену инсталација и уређаја за заштиту од пожара;</p>
				<p>15) поправку или замену неисправних громобрана;</p>
				<p>16) поправку агрегата;</p>
				<p>17) друге активности којима се спречавају штетне последице по живот и здравље људи, животну средину, привреду или имовину веће вредности.</p>
				<p>Предузимање активности из става 1. овог члана отпочиње без одлагања, а у зависности од врсте оштећења или квара, најкасније у року од 30 дана од дана настанка оштећења или квара.</p>
				<p class="clan">Члан 8.</p>
				<p>Активности одржавања којима се отклања непосредна опасности по живот, здравље и сигурност људи и имовине које се извршавају без одлагања, а најкасније у року од 48 сати од тренутка сазнања о опасности, су:</p>
				<p>1) одглављивање, обезбеђење и ослобађање лица и ствари из заглављене кабине лифта; </p>
				<p>2) затварање воде на централном вентилу и главним вентилима по вертикалама услед пуцања водоводне инсталације;</p>
				<p>3) интервенције којима се згради обезбеђује редовно снабдевање водом и електричном енергијом;</p>
				<p>4) одгушивање канализационе мреже у згради или посебним делу и одношење изливних остатака и дезинфекција простора;</p>
				<p>5) обезбеђење угроженог простора (тротоара, прилазних стаза и друго) у окружењу зграде упозоравајућом оградном баријером са знаком упозорења, ради безбедности људи и имовине од делова склоних паду са стамбене зграде, као и леденица;</p>
				<p>6) предузимање заштитних мера у циљу превенције пожара и других оштећења којима се спречавају угрожавање безбедности лица и имовине;</p>
				<p>7) друге активности којима се отклања непосредна опасност по живот, здравље и сигурност људи и имовине.</p>
				<p class="clan">Члан 9.</p>
				<p>Активности на инвестиционом одржавању могу се, ради побољшања услова коришћења зграде, обављати на елементима зграде из Табеле 1. тач. 2. и 5. </p>
				<p class="clan">Члан 10.</p>
				<p>Овaj правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 110-00-79/2017-12</p>
				<p class="potpis">У Београду, 25. маја 2017. године</p>
				<p class="potpis">Министар,</p>
				<p class="potpis">проф. др <span class="bold">Зорана З. Михајловић, </span>с.р.</p>
	</div>


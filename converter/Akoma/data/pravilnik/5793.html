<meta http-equiv="content-type" content="text/html;charset=utf-8"><link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
<style type="text/css">
.auto-style1 {
	text-align: center;
}
.auto-style2 {
	text-align: right;
}
</style>


<p style=";;" class="MsoNormal">
<span style=";;;
color:black"></span></p><p>На основу члана 83. став
1. Закона о ветеринарству („Службени гласник РС”, број 91/05), </p><p>Министар пољопривреде, шумарства
и водопривреде доноси</p>
<p style=";;
text-align:center;" class="MsoNormal" align="center">
<span style=";
;;color:black">&nbsp;</span></p>
<span style=";
;;color:black">
<p class="auto-style1"><b>ПРАВИЛНИК</b></p><p class="auto-style1"><b>о утврђивању Програма систематског праћења резидуа фармаколошких, хормонских
и других штетних материја код животиња, производа животињског порекла, хране животињског
порекла и хране за животиње</b></p>
<p style=";;
text-align:center;; margin-top:0" class="MsoNormal" align="center">
<span style=";
;;color:black">„Службени гласник РС“, број 91 од
6. новембра 2009.</span></p>
<p style=";" class="MsoNormal">
<span style=";line-height:115%;;;
color:black">&nbsp;</span></p>
<p style=";;
text-align:center;" class="MsoNormal" align="center">
<span style=";
;;color:black">Члан 1.</span></p>
<p style=";;" class="MsoNormal">
<span style=";;;
color:black">Овим правилником
утврђује се Програм систематског праћења резидуа фармаколошких, хормонских и других
штетних материја код животиња, производа животињског порекла, хране животињског
порекла и хране за животиње, који је одштампан уз овај правилник и чини његов саставни
део. </span></p>
<p style=";;
text-align:center;" class="MsoNormal" align="center">
<span style=";
;;color:black">
</span></p><p class="auto-style1">Члан 2.</p>
<p style=";;" class="MsoNormal">
<span style=";;;
color:black">Поједини изрази
употребљени у овом правилнику имају следеће значење:</span></p><p>1) <i>бета-агонисти</i> јесу
агонисти, односно ексцитатори бета-адренорецептора;</p><p>2) <i>газдинство</i> јесте
објекат и простор у коме се држе и узгајају животиње;</p><p>3) <i>група животиња</i>
означава скуп животиња исте врсте, исте старосне категорије, узгајаних на једном
газдинству, у исто време и под истим условима држања;</p><p>4) <i>животиња</i> означава
животињску врсту која се користи за производњу хране у складу са посебним прописом;
</p><p>5) <i>надлежни орган</i>
јесте министарство надлежно за послове ветеринарства (у даљем тексту: Министарство);</p><p>6) 
<i>недозвољене супстанце
или производи</i> јесу супстанце или производи чија је примена на животињама забрањена
законским или подзаконским прописима;</p><p>7<i>) недозвољено третирање</i>
јесте употреба недозвољених супстанци или производа, одобрених супстанци или производа
у друге сврхе од оних за које су одобрене и/или употреба на начин другачији од прописаног;</p><p>8) 
<i>овлашћена лабораторија</i>
јесте лабораторија овлашћена од стране Министарства за обављање испитивања службених
узорака на присуство резидуа;</p><p>9) <i>резидуе</i> јесу остаци
супстанци са фармаколошким деловањем или њихових метаболита, као и других супстанци
које могу заостати у производима животињског порекла, а за које је доказано или
постоји сумња да су шкодљиви по здравље људи; </p><p>10) <i>службени узорак</i>
јесте узорак који узима Министарство у сврху испитивања присуства резидуа или супстанци
при чему мора да се наведе количина узетог узорка, метода узимања узорка, врста
и категорија животиње од које је узет узорак, пол и порекло животиње или производа
животињског порекла. </p>
<p style=";;
text-align:center;" class="MsoNormal" align="center">
<span style=";
;;color:black">
</span></p><p class="auto-style1">Члан 3.</p>
<p style=";;" class="MsoNormal">
<span style=";;;
color:black">Даном ступања
на снагу овог правилника престају да важе одредбе чл. 179–192. Правилника о начину
обављања ветеринарско-санитарног прегледа и контроле животиња пре клања и производа
животињског порекла („Службени лист СФРЈ”, број 68/89, „Службени лист СЦГ”, број
10/03 и „Службени гласник РС”, број 44/07). </span></p>
<p style=";;
text-align:center;" class="MsoNormal" align="center">
<span style=";
;;color:black">
</span></p><p class="auto-style1">Члан 4.</p>
<p style=";;" class="MsoNormal">
<span style=";;;
color:black">Овај правилник
ступа на снагу наредног дана од дана објављивања у „Службеном гласнику Републике
Србије”.</span></p></span>
<p style=";;
text-align:right;" class="MsoNormal" align="right">
<span style=";
;;color:black">
</span></p><p class="auto-style2">Број
110-00-00222/2009-09</p><p class="auto-style2">У Београду, 30. октобра
2009. године</p><p class="auto-style2">Министар,</p><p class="auto-style2">др <b>Саша Драгин,</b> с.р.</p> 
<p style=";;
text-align:center;" class="MsoNormal" align="center">
<span style=";
;;color:black">
&nbsp;&nbsp;
</span></p><p class="auto-style1"><b>ПРОГРАМ</b></p><p><b>СИСТЕМАТСКОГ ПРАЋЕЊА РЕЗИДУА ФАРМАКОЛОШКИХ, ХОРМОНСКИХ И ДРУГИХ 
</b><b>
<span style=";
;;color:black">ШТЕТНИХ МАТЕРИЈА КОД ЖИВОТИЊА, ПРОИЗВОДА
ЖИВОТИЊСКОГ ПОРЕКЛА, </span></b>
<span style=";font-family:
&quot;Verdana&quot;,&quot;sans-serif&quot;;color:black"><b>ХРАНЕ ЖИВОТИЊСКОГ ПОРЕКЛА И ХРАНЕ ЗА ЖИВОТИЊЕ</b></span></p>
<p style=";;" class="MsoNormal">
<span style=";;;
color:black">1. Ради откривања
и праћења резидуа супстанци, односно група супстанци које су наведене у Прилогу
1 Супстанце или групе супстанци чије се резидуе одређују у оквиру мониторинга (
у даљем тексту: Прилог 1), који је одштампан уз овај програм и чини његов саставни
део, спроводиће се систематско праћење резидуа фармаколошких, хормонских и других
штетних материја код животиња, производа животињског порекла, хране животињског
порекла и хране за животиње (у даљем тексту: мониторинг) на местима узгоја животиња
и производње производа и хране животињског порекла и хране за животиње, и то над:
</span></p><p>1) живим животињама, њиховим
екскретима, телесним течностима и ткивима;</p><p>2) производима животињског
порекла;</p><p>3) храни за животиње и води
за напајање животиња.</p><p>2. У циљу обезбеђивања откривања
група резидуа или супстанци према врсти и категорији животиња наведених у Прилогу
2 Супстанце или групе супстанци чије се резидуе одређују према врсти животиња, храни
за животиње, укључујући и воду за напајање животиња и производима животињског порекла
(у даљем тексту: Прилог 2), који је одштампан уз овај програм и чини његов саставни
део, спроводиће се мере за откривање присуства супстанци код животиња, у води за
напајање животиња и на свим местима где се животиње узгајају или држе, као и мере
за откривање присуства резидуа супстанци наведених у Прилогу 2. у живим животињама,
њиховим екскретима и телесним течностима, као и у ткивима животиња и производима
као што су месо, млеко, јаја и мед.</p><p>3. Мониторинг обухвата:</p><p>1) мере код правног и физичког
лица, односно предузетника које је укључено у производњу животиња и производа животињског
порекла (у даљем тексту: произвођач) и правног и физичког лица, односно предузетника
који није произвођач (у даљем тексту: посредник);</p><p>2) мере службене контроле,
и то:</p><p>(1) узимање узорака и лабораторијско
испитивање, </p><p>(2) поступак у случају позитивног
налаза,</p><p>(3) мере у случају недозвољеног
поступања,</p><p>(4) мере у случају увоза
из других земаља. </p>
<p style=";;" class="MsoNormal">
<span style=";;;
color:black">&nbsp;</span></p>
<p style=";;
text-align:center;" class="MsoNormal" align="center">
<span style=";
;;color:black">I. МЕРЕ КОД ПРОИЗВОЂАЧА И ПОСРЕДНИКА</span></p>
<p style=";;" class="MsoNormal">
<span style=";;;
color:black"></span></p><p>У циљу спровођења мера за
откривање присуства супстанци, односно група супстанци које су наведене у Прилогу
1 код произвођача, неопходно је да:</p><p>1) објекти у којима се животиње
узгајају и стављају у промет, као и објекти за клање и производњу производа животињског
порекла буду регистровани, односно одобрени у складу са посебним прописима. </p><p>2) Произвођачи и посредници
дужни су да:</p><p>(1) узгајају и стављају у
промет животиње или производе животињског порекла који не садрже резидуе које прелазе
максимално дозвољене количине супстанци,</p><p>(2) узгајају и стављају у
промет животиње или производе животињског порекла који не садрже трагове забрањених
супстанци, </p><p>(3) примењују ветеринарске
лекове под надзором ветеринара и да се придржавају упутстава ветеринара и произвођача
лекова о начину употребе и о прописаној каренци, као и да о томе воде евиденцију
и чувају је на газдинствима у складу са законом,</p><p>(4) у евиденцији из подтачке
(3) ове тачке од стране ветеринара буду уписани подаци о датуму, времену и начину
било ког прописаног или примењеног третирања, као и о идентификацији лечене животиње
и времену трајања каренце,</p><p>(5) у производњи користе
само оне животиње за које њихов произвођач или посредник може гарантовати да је
од последњег лечења до стављања у промет протекло прописано време каренце,</p><p>(6) мерама самоконтроле обезбеде
да животиње или производи животињског порекла који се уносе у објекат за клање животиња,
обраду и прераду примарних производа животињског порекла не садрже нивое резидуа
који прелазе максимално дозвољене количине, као и да не садрже трагове забрањених
супстанци или производа.</p><p>3) Произвођачи и посредници
морају да у промет стављају само:</p><p>(1) животиње којима нису
даване забрањене супстанце или производи, или животиње које нису недозвољено третиране,</p><p>(2) животиње којима су даване
дозвољене супстанце или производи и код којих је протекло прописано време каренце,</p><p>(3) производе који потичу
од животиња из подтач. (1) и (2) ове тачке.</p>
<p style=";;" class="MsoNormal">
<span style=";;;
color:black">&nbsp;</span></p>
<p style=";;
text-align:center;" class="MsoNormal" align="center">
<span style="font-family: Verdana,sans-serif; font-size: 0.75rem">II</span><span style=";
;;color:black">. МЕРЕ СЛУЖБЕНЕ КОНТРОЛЕ</span></p>
<p style=";;" class="MsoNormal">
<span style=";;;
color:black"></span></p><p>У било којој фази производње,
складиштења и промета животиња, производа животињског порекла и хране за животиње
Министарство може да методом случајног избора и без претходне најаве спроводи мере
службене контроле, и то:</p><p>1) у току производње, руковања,
складиштења и промета производа који могу садржати супстанце из Прилога 1 Група
А – Супстанце које имају анаболички ефекат и недозвољене супстанце;</p><p>2) у било којој фази производње,
складиштења и промета хране за живоатиње;</p><p>3) у току узгоја и држања
животиња и производње, складиштења и промета производа животињског порекла. </p><p>Службена контрола спроводи
се ради откривања присуства забрањених супстанци или производа који могу садржати
супстанце наведене у Прилогу 1 Група А – Супстанце које имају анаболички ефекат
и недозвољене супстанце које се примењују на животињама у сврху това или недозвољеног
третирања на газдинству.</p><p>У случају сумње на недозвољено
третирање животиња ветеринарски инспектор захтева од произвођача или посредника,
односно ветеринара било какву документацију којом се оправдава природа примењеног
третирања животиња.</p><p>Када се на основу спроведеног
поступка утврди недозвољено третирање или утврди да су коришћене недозвољене супстанце
или производи, ветеринарски инспектор спроводи:</p><p>1) контролу животиња на газдинству
укључујући и контролу газдинстава која су повезана са таквим газдинствима, а ако
је потребно и службено узорковање;</p><p>2) узимање узорака хране
за животиње и воде за напајање животиња на газдинству, а у случају животиња из аквакултуре
и узорке воде из које се изловљавају;</p><p>3) друге контроле које су
потребне ради утврђивања порекла недозвољених супстанци или производа третираних
животиња.</p><p>Службена контрола спроводи
се и када налаз резидуа супстанци наведених у Прилогу 1 група Б – Ветеринарски лекови
и контаминанти прелази максимално дозвољене количине прописане националним прописом
или међународним стандардом.</p><p> </p><p> </p>
<p style=";;
text-align:center;" class="MsoNormal" align="center"><b>
<span style=";
;;color:black">1. Узимање узорака и лабораторијско
испитивање</span></b></p>
<p style=";;" class="MsoNormal">
<span style=";;;
color:black">У току службене
контроле узорци се узимају у складу са Прилогом 3 Обим и учесталост узорковања
(у даљем тексту: Прилог 3) који је одштампан уз овај програм и чини његов саставни
део, ради испитивања у овлашћеним лабораторијама.</span></p><p>У случају супстанци наведених
у Прилогу 1 Група А – Супстанце које имају анаболички ефекат и недозвољене супстанце,
сваки позитивни налаз добијен применом рутинске методе испитивања мора бити потврђен
од стране овлашћене референтне лабораторије применом референтне, односно потврдне
методе.</p><p>За сваку супстанцу, у случају
оспоравања налаза на основу противречних резултата испитивања, налазе мора потврдити
национална референтна лабораторија за предметну супстанцу или резидуу.</p><p>Када се даје одобрење за
стављање ветеринарског лека у промет који је намењен за врсте животиња које се користе
за производњу меса или других производа животињског порекла за исхрану људи, Министарство
ће прописати и проследити националној референтној лабораторији рутинске методе испитивања
(„сцреенинг”) за утврђивање резидуа.</p><p> </p><p> </p>
<p style=";;
text-align:center;" class="MsoNormal" align="center"><b>
<span style=";
;;color:black">2. Поступак у случају позитивног
налаза</span></b></p>
<p style=";;" class="MsoNormal">
<span style=";;;
color:black">У случају позитивних
резултата испитивања на присуство резидуа у количини већој од максимално дозвољене,
ветеринарски инспектор мора без одлагања да:</span></p><p>1) идентификује животињу
и газдинство порекла или испоруке;</p><p>2) прикупи све податке о
испитивању и резултатима испитивања;</p><p>3) утврди на газдинству порекла
или испоруке животиње разлоге присуства резидуа и извор супстанци или производа
на месту производње, руковања, складиштења, третирања или промета; </p><p>4) обезбеди да животиња од
које су узети узорци буде јасно означена и да не сме напустити газдинство до добијања
резултата испитивања;</p><p>5) спроводи друге радње и
мере које сматра потребним.</p><p>У случају када се утврди
недозвољено третирање, ветеринарски инспектор мора без одлагања да:</p><p>1) идентификује животињу
и газдинство порекла или испоруке;</p><p>2) прикупи све податке о
испитивању и резултатима испитивања;</p><p>3) утврди на газдинству порекла
или испоруке животиње разлоге присуства резидуа и извор супстанци или производа
на месту производње, руковања, складиштења, третирања или промета; </p><p>4) обезбеди да животиња од
које су узети узорци буде јасно обележена додатном видљивом службеном ознаком или
идентификацијом;</p><p>5) обезбеди да животиња од
које су узети узорци не сме напустити газдинство до добијања резултата испитивања;</p><p>6) обезбеди да се узме службени
узорак из статистички репрезентативног узорка, на међународно признати научно заснован
начин;</p><p>7) спроведе друге радње и
мере које сматра потребним.</p><p>У случају поновљеног прекорачења
максимално дозвољене количине резидуа и ако се животиње или производи животињског
порекла стављају у промет, ветеринарски инспектор мора да спроведе или нареди појачано
испитивање на животињама и производима животињског порекла са газдинства, односно
објекта за клање, обраду, прераду, прикупљање односно складиштење у периоду од најмање
шест месеци, с тим да се производи животињског порекла и трупови животиња задржавају
до добијања резултата испитивања узорака.</p><p>Сваки труп, односно производ
животињског порекла у коме су према резултатима испитивања утврђене количине резидуа
веће од максимално дозвољених, нису безбедни за јавну потрошњу.</p><p>О резултатима испитивања
и спроведеним мерама из ст. 1, 2. и 3. ове тачке ветеринарски инспектор обавештава
Министарство.</p><p>Министарство води посебну
евиденцију о резултатима испитивања, налазима резидуа забрањених супстанци или производа
или резидуа супстанци у количинама већим од максимално дозвољених количина и спроведеним
мерама из ст. 1, 2. и 3. ове тачке.</p><p> </p><p> </p>
<p style=";;
text-align:center;" class="MsoNormal" align="center"><b>
<span style=";
;;color:black">3. Мере у случају недозвољеног поступања</span></b></p>
<p style=";;" class="MsoNormal">
<span style=";;;
color:black">За време трајања
мера из тачке 2. овог поглавља животиње не смеју напустити газдинство порекла, нити
смеју бити предате другом лицу, осим под службеним надзором и уз примену потребних
мера у зависности од врсте утврђене супстанце или утврђених супстанци.</span></p><p>&nbsp;Ако је након узорковања
које је спроведено у складу са тачком 2. став 2. овог поглавља потврђен случај недозвољеног
третирања животиња, или животиње чији је налаз позитиван, одмах на лицу места се
морају заклати или уз одговарајућу ветеринарску потврду, одмах отпремити на клање
у објекат за клање, а затим у објекат за нешкодљиво уклањање у складу са посебним
прописом. </p><p>Ветеринарски инспектор мора
узети или наредити узимање и испитивање узорака свих сумњивих животиња са газдинства
на коме је утврђено недозвољено поступање о трошку власника.</p><p>Ако је половина или више
узорака, узетих при репрезентативном узорковању које је спроведено у складу са тачком
2. став 2. овог поглавља позитивна, власнику или држаоцу животиња се може омогућити
избор да се испитају све присутне животиње које су сумњиве на газдинству или клање
таквих животиња.</p><p>У периоду од најмање следећих
12 месеци, сва газдинства истог власника подлежу строжијем испитивању на утврђене
резидуе. </p><p>Ако произвођач, односно посредник
на газдинству спроводи организовани систем самоконтроле, резултати такве контроле
неће се узимати у обзир у периоду од 12 месеци у којем се спроводи строжије испитивање
на утврђене резидуе на том газдинству.</p><p>Овим контролама подлежу и
сва газдинства и објекти из истог ланца снабдевања животињама и храном за животиње
коме припада и газдинство порекла или испоруке.</p><p>У случају сумње или постојања
доказа да су животиње намењене клању биле подвргнуте недозвољеном третирању или
да су им даване неодобрене супстанце или производи, у објекту за клање животиња,
ветеринарски инспектор мора да:</p><p>1) организује одвојено клање
ових животиња од животиња из других производних партија које долазе у објекат за
клање;</p><p>2) задржи трупове и унутрашње
органе и спроведе сва узорковања потребна за откривање забрањених или неодобрених
супстанци или производа;</p><p>3) у случају позитивних резултата
испитивања, наложи да се трупови и унутрашњи органи нешкодљиво униште у одговарајућим
објектима у складу са посебним прописом, без могућности накнаде. </p><p>У случају сумње или постојања
доказа да су животиње третиране дозвољеним супстанцама, али да до времена клања
није протекло прописано време каренце, ветеринарски инспектор мора да одложи клање
животиња, док не утврди да количина резидуа не прелази максимално дозвољене количине,
с тим да то одлагање не може бити краће од каренце утврђене одобрењем за стављање
супстанце или производа у промет или од времена утврђеног посебним прописом.</p><p>У случају принудног клања
или када је инфраструктура или опрема у објекту за клање таква да се клање не може
одложити, као и када је то потребно ради добробити животиња, животиње се могу заклати
пре истека забране или времена одлагање из става 9. ове тачке, а месо и унутрашњи
органи се задржавају до налаза службених контрола у објекту. </p><p>Само месо и изнутрице у којима
количина резидуа не прелази максимално дозвољене количине могу се користити за исхрану
људи.</p><p>Ветеринарски инспектор проглашава
неупотребљивим за исхрану људи трупове и производе у којима количина резидуа прелази
дозвољене границе одређене посебним прописима.</p><p>Ако се потврди да се на газдинству
или у производном објекту чувају, користе или производе недозвољене супстанце или
производи, Министарство привремено укида сва овлашћења или одобрења издата за објекат,
на рок у коме се објекат подвргава строжијем службеном надзору. </p><p>У случају понављања радњи
из става 13. ове тачке, објекту се трајно забрањује рад и брише се из регистра објеката.</p><p>Против особе одговорне за
стављање у промет забрањених супстанци или производа, неодобрених супстанци или
производа, примену одобрених супстанци или производа на животињама у сврхе другачије
од прописаних, Министарство предузима мере прописане законом.</p><p>&nbsp;Произвођач или посредник
дужан је да сарађује и омогући ветеринарском инспектору спровођење прописаних мера
службене контроле.</p><p> </p><p> </p>
<p style=";;
text-align:center;" class="MsoNormal" align="center"><b>
<span style=";
;;color:black">4. Мере у случају увоза из других
земаља</span></b></p>
<p style=";;" class="MsoNormal">
<span style=";;;
color:black">Државе из којих
се у Републику Србију увозе животиње или производи животињског порекла намењени
за исхрану људи, морају имати истоветан систем контроле резидуа. </span></p><p>Ветеринарски инспектор може
да узме узорке од живих животиња, односно узорке производа животињског порекла из
увоза и да их пошаље у овлашћену лабораторију ради испитивања присуства резидуа.</p><p>У случају да се утврди да
су у сврху лечења увезених животиња коришћене недозвољене супстанце или производи
или се утврди присуство наведених супстанци и производа у једној производној партији
или делу партије увезених производа животињског порекла који потичу са истог газдинства
или из истог објекта, ветеринарски инспектор предузима следеће мере:</p><p>1) доставља Министарству
информације о врсти супстанце или производа и намени увезене партије животиња или
производа;</p><p>2) спроводи додатно узорковање
сваке партије животиња или производа животињског порекла са истог газдинства, односно
објекта порекла;</p><p>3) привремено задржава следећих
10 пошиљака истог порекла, уз наплату депозита за трошкове испитивања резидуа у
репрезентативном узорку из сваке партије или дела партије.</p><p>Када се након спроведеног
додатног узорковања сваке партије животиња или производа животињског порекла са
истог газдинства, односно објекта порекла утврди присуство недозвољених супстанци
или производа или њихових резидуа, зависно од природе утврђеног прекршаја и с њим
повезаним ризиком, под надзором ветеринарског инспектора предузеће се једна од следећих
мера:</p><p>1) враћање предметне пошиљке
у земљу порекла;</p><p>2) нешкодљиво уништавање;</p><p>3) коришћење у друге сврхе.</p><p>Увозник може да одлучи, без
одштете или накнаде, о примени мера из става 4. ове тачке.</p><p>О резултатима испитивања
које је спроведено додатним узорковањем сваке партије животиња или производа животињског
порекла са истог газдинства, односно објекта порекла ветеринарски инспектор обавештава
Министарство, које на основу тих података обавештава земљу порекла пошиљке, уз захтев
да се предузму потребне мере, како би се утврдили узроци присуства и порекло резидуа
недозвољених супстанци или производа и о томе достави службена информација.</p><p> 
</p><p> </p><p> </p><p class="auto-style2">ПРИЛОГ 1 </p>
<p style=";;
text-align:center;" class="MsoNormal" align="center">
<span style=";
;;color:black">
</span></p><p>СУПСТАНЦЕ ИЛИ ГРУПЕ СУПСТАНЦИ ЧИЈЕ СЕ РЕЗИДУЕ ОДРЕЂУЈУ У ОКВИРУ МОНИТОРИНГА</p>
<p style=";;" class="MsoNormal">
<span style=";;;
color:black"> </span></p><p> <i>ГРУПА А – Супстанце које
имају анаболички ефекат и недозвољене супстанце</i>:</p><p>Подгрупа 1. Стилбени, деривати
стилбена и њихове соли и естри</p><p>Подгрупа 2. Антитиреоидне
супстанце</p><p>Подгрупа 3. Стероиди</p><p>Подгрупа 4. Лактони резорцилне
киселине укључујући зеранол</p><p>Подгрупа 5. Бета-агонисти</p><p>Подгрупа 6. Супстанце наведене
у посебном пропису о највећим дозвољеним количинама резидуа ветеринарско медицинских
производа у храни животињског порекла </p><p></p><p></p><p> <i>ГРУПА Б – Ветеринарски
лекови* и контаминенти</i>:</p><p>Подгрупа 1. Антибактеријске
супстанце укључујући сулфонамиде и квинолоне</p><p>Подгрупа 2. Други ветеринарски
лекови:</p><p>(а) Антихелминтици</p><p>(б) Кокцидиостатици, укључујући
нитроимидазоле</p><p>(ц) Карбамати и пиретроиди</p><p>(д) Седативи</p><p>(е) Нестероидни антиинфламаторни
лекови</p><p>(ф) Друге фармаколошки активне
супстанце</p><p>Подгрупа 3. Друге супстанце
и загађивачи околине</p><p>(а) Органохлорна једињења
укључујући ПЦБ-е</p><p>(б) Органофосфорна једињења</p><p>(ц) Хемијски елементи</p><p>(д) Микотоксини</p><p>(е) Боје</p><p>(ф) Друго</p><p>______________________</p><p>*&nbsp;&nbsp;&nbsp;&nbsp;&nbsp;&nbsp;&nbsp; Укључујући и неодобрене супстанце које
могу да се користе у ветеринарске сврхе.</p><p> </p><p> </p><p> 
</p><p> </p>
<p style=";;
text-align:center;" class="MsoNormal" align="center">
<span style=";
;;color:black">
<img src="http://www.pravno-informacioni-sistem.rs/SlGlasnikPortal/slike/ca4f1288-5373-46ef-8c20-db603b69377d.image&amp;doctype=reg&amp;abc=cba&amp;eli=true&amp;eliActId=422499&amp;regactid=422499" width="604" height="304"></span></p>
<p style=";;" class="MsoNormal">
<span style=";;;
color:black"> </span></p><p> </p><p> </p><p class="auto-style2">ПРИЛОГ 3</p>
<p style=";;
text-align:center;" class="MsoNormal" align="center">
<span style=";
;;color:black">ОБИМ И УЧЕСТАЛОСТ УЗОРКОВАЊА</span></p>
<p style=";;" class="MsoNormal">
<span style=";;;
color:black"> </span></p><p>Овим прилогом дефинише се
најмањи број животиња по врстама од којих треба узети узорке и најмањи број узорака
производа животињског порекла које треба анализирати. Сваки узорак се може анализирати
на присуство једне или више супстанци.</p>
<p style=";;
text-align:center;" class="MsoNormal" align="center">
<span style=";
;;color:black">
</span></p><p class="auto-style1"><b>1. Обим и учесталост узорковања говеда</b></p>
<p style=";;" class="MsoNormal">
<span style=";;;
color:black"></span></p><p>Број животиња које треба
у једној години испитивати на све врсте резидуа и супстанци, мора бити најмање
0,4% од укупног броја говеда закланих у претходној години, и то:</p><p>Група А – Супстанце које
имају анаболички ефекат и недозвољене супстанце (у даљем тексту: Група А) –
0,25% подељено на следећи начин:</p><p>– половина узорака мора се
узорковати од живих животиња на месту држања на газдинству; (25% узорака узетих
за испитивање супстанци из Групе А Подгрупа 5, може се узети од хране за животиње,
воде за напајање, итд.);</p><p>– половина узорака мора се
узорковати у објекту за клање животиња.</p><p>Свака подгрупа Групе А мора
се сваке године испитати на најмање 5% од укупног броја узорака узоркованих за испитивање
супстанци из Групе А.</p><p>Број узорака за сваку подгрупу
Групе А распоређује се према искуству и према постојећим подацима о коришћењу појединих
супстанци.</p><p>Група Б – Ветеринарски лекови
и контаминанти (у даљем тексту: Група Б) – 0,15% подељено на следећи начин:</p><p>– 30% узорака мора се испитати
на супстанце из Групе Б Подгрупа 1;</p><p>– 30% узорака мора се испитати
на супстанце из Групе Б Подгрупа 2;</p><p>– 10% узорака мора се испитати
на супстанце из Групе Б Подгрупа 3.</p><p>Број узорака за испитивање
супстанци из Групе Б, распоређује се према искуству и према постојећим подацима
о коришћењу појединих супстанци.</p>
<p style=";;
text-align:center;" class="MsoNormal" align="center">
<span style=";
;;color:black">
</span></p><p class="auto-style1"><b>2. Обим и учесталост узорковања свиња</b></p>
<p style=";;" class="MsoNormal">
<span style=";;;
color:black"></span></p><p>Број животиња које треба
у једној години испитати на све врсте резидуа и супстанци, мора бити најмање
0,05% од укупног броја свиња закланих у претходној години, са следећим распоредом:</p><p>Група А: 0,02% од броја животиња
које треба испитати.</p><p>Поред узорковања које се
спроводи у објекту за клање животиња, додатно се на месту где се животиње држе и/или
узгајају, испитују: узорци воде за напајање, хране за животиње, фецеса или свих
других одговарајућих матрикса узоркованих тако да се у једној години узорковањем
обухвати најмање једно газдинство на 100 000 закланих свиња у претходној години.</p><p>Свака подгрупа Групе А мора
се сваке године испитати на најмање 5% од укупног броја узорака узоркованих за испитивање
супстанци из Групе А.</p><p>Број узорака за сваку подгрупу
Групе А распоређује се према искуству и према постојећим подацима о коришћењу појединих
супстанци.</p><p>Група Б: 0,03% подељено на
следећи начин: </p><p>– 30% узорака мора се испитати
на супстанце из Групе Б Подгрупа 1;</p><p>– 30% узорака мора се испитати
на супстанце из Групе Б Подгрупа 2;</p><p>– 10% узорака мора се испитати
на супстанце из Групе Б Подгрупа 3.</p><p>Број узорака за испитивање
супстанци из Групе Б, распоређује се према искуству и према постојећим подацима
о коришћењу појединих супстанци. </p>
<p style=";;
text-align:center;" class="MsoNormal" align="center">
<span style=";
;;color:black">
</span></p><p></p><p class="auto-style1"><b>3. Обим и учесталост узорковања оваца и коза</b></p>
<p style=";;" class="MsoNormal">
<span style=";;;
color:black">Број животиња
које треба у једној години испитати на све врсте резидуа и супстанци, мора бити
најмање 0,05% од укупног броја оваца и коза старијих од три месеца, закланих у претходној
години, и то:</span></p><p>Група А: 0,01% од броја животиња
које треба испитати.</p><p>Свака подгрупа Групе А мора
се сваке године испитати на најмање 5% од укупног броја узорака узоркованих за испитивање
супстанци из Групе А.</p><p>Број узорака за сваку подгрупу
Групе А распоређује се према искуству и према постојећим подацима о коришћењу појединих
супстанци.</p><p>Група Б: 0,04% подељено на
следећи начин:</p><p>– 30% узорака мора се испитати
на супстанце из Групе Б Подгрупа 1; </p><p>– 30% узорака мора се испитати
на супстанце из Групе Б Подгрупа 2;</p><p>– 10% узорака мора се испитати
на супстанце из Групе Б Подгрупа 3.</p><p>Број узорака за испитивање
супстанци из Групе Б, распоређује се према искуству и према постојећим подацима
о коришћењу појединих супстанци. </p>
<p style=";;
text-align:center;" class="MsoNormal" align="center">
<span style=";
;;color:black">
</span></p><p></p><p class="auto-style1"><b>4. Обим и учесталост узорковања коња</b></p>
<p style=";;" class="MsoNormal">
<span style=";;;
color:black"></span></p><p>Број узорака одређује Министарство
према процени ситуације у земљи (сумња на употребу забрањених супстанци, други настали
проблеми).</p>
<p style=";;
text-align:center;" class="MsoNormal" align="center">
<span style=";
;;color:black">
</span></p><p class="auto-style1"><b>5. Обим и учесталост узорковања живине</b></p>
<p class="auto-style1"><b>(бројлери, коке носиље, ћурке и остала живина)</b></p>
<p style=";;" class="MsoNormal">
<span style=";;;
color:black"></span></p><p>Један узорак живине састоји
се од једне или више животиња зависно од захтева метода испитивања.</p><p>За сваку категорију живине
(укључујући бројлере, коке носиље, ћурке и другу живину) број узорака који се мора
узети сваке године износи најмање један узорак на 200 тона годишње производње (кланичне
масе). У случају када је годишња производња одређене категорије живине већа од
5 000 тона, свака група супстанци мора се испитати у најмање 100 узорака.</p><p>Расподела узорака обавља
се на следећи начин:</p><p>Група А: 50% од укупног броја
узорака.</p><p>Од наведеног броја 1/5 узорака
узима се на газдинству.</p><p>Најмање 5% узорака од укупнога
броја узорака који се узимају у сврху испитивања резидуа из Групе А, мора се сваке
године испитати на остатке супстанци из сваке поједине подгрупе Групе А.</p><p>Број узорака за сваку подгрупу
Групе А распоређује се према искуству и према постојећим подацима о коришћењу појединих
супстанци.</p><p>Група Б: 50% од укупног броја
узорака подељено на следећи начин:</p><p>– 30% узорака мора се испитати
на супстанце из Групе Б Подгрупа 1;</p><p>– 30% узорака мора се испитати
на супстанце из Групе Б Подгрупа 2;</p><p>– 10% узорака мора се испитати
на супстанце из Групе Б Подгрупа 3.</p><p>Број узорака за испитивање
супстанци из Групе Б, распоређује се према искуству и према постојећим подацима
о коришћењу појединих супстанци.</p>
<p style=";;
text-align:center;" class="MsoNormal" align="center">
<span style=";
;;color:black">
</span></p><p class="auto-style1"><b>6. Обим и учесталост узорковања рибе и производа аквакултуре</b></p>
<p style=";;
text-align:center;" class="MsoNormal" align="center"><i>
<span style=";
;;color:black">&nbsp;</span></i></p>
<p style=";;
text-align:center;" class="MsoNormal" align="center"><i>
<span style=";
;;color:black">1) Риба из узгајалишта</span></i></p>
<p style=";;" class="MsoNormal">
<span style=";;;
color:black"></span></p><p>Узорак представља једна или
више риба, зависно од величине рибе и захтева метода испитивања.</p><p>Број узорака који се годишње
мора узети је најмање један узорак на 100 тона годишње производње.</p><p>Супстанца која ће се испитивати,
мора бити одабрана према највероватнијој учесталости примене те супстанце.</p><p>Расподела узорака обавља
се на следећи начин:</p><p>Група А: једна трећина од
укупног броја узорака.</p><p>Сви узорци се морају узети
из рибњака, у свим фазама производње, укључујући и рибу, која је спремна да буде
стављена у промет за исхрану људи.</p><p>Група Б: две трећине од укупног
броја узорака:</p><p>– по могућству из рибњака,
риба која је спремна за стављање у промет за исхрану људи;</p><p>– у објекту за прераду или
на месту велепродаје/складишта рибе, где се узимају узорци свеже рибе, с тим да
се при узимању узорака морају прикупити сви потребни подаци како би се у случају
позитивних резултата испитивања, могло утврдити порекло рибе. </p>
<p style=";;
text-align:center;" class="MsoNormal" align="center">
<span style=";
;;color:black">
</span></p><p></p><p class="auto-style1"><i>2) Остали производи аквакултуре</i></p>
<p style=";;" class="MsoNormal">
<span style=";;;
color:black"></span></p><p>Када постоје разлози за сумњу
да се ветеринарски лекови или хемијска средства примењују на осталим производима
аквакултуре или када постоји сумња на загађење околине, остали производи аквакултуре
морају бити обухваћени планом узорковања, као додатни узорци оним узорцима којим
су обухваћене рибе из узгајалишта, пропорционално њиховој производњи.</p>
<p style=";;
text-align:center;" class="MsoNormal" align="center"><b>
<span style=";
;;color:black">&nbsp;</span></b></p>
<p style=";;
text-align:center;" class="MsoNormal" align="center"><b>
<span style=";
;;color:black">7. Умањени обим испитивања</span></b></p>
<p style=";;" class="MsoNormal">
<span style=";;;
color:black">Обим испитивања
прописан за објекте за клање или за места прве продаје животиња аквакултуре и производа
аквакултуре, може се умањити ако газдинство или узгајалиште порекла или испоруке
припада једном систему епизоотиолошког надзора или је мерама самоконтроле обезбеђено
да животиње које се уносе у објекат за клање животиња, обраду и прераду примарних
производа животињског порекла не садрже нивое резидуа који прелазе максимално дозвољене
количине као и да не садрже трагове забрањених супстанци или производа.</span></p>
<p style=";;
text-align:center;" class="MsoNormal" align="center">
<span style=";
;;color:black">
</span></p><p class="auto-style1"><b>8. Обим и учесталост узорковања млека</b></p>
<p style=";;
text-align:center;" class="MsoNormal" align="center">
<span style=";
;;color:black">&nbsp;</span></p>
<p style=";;
text-align:center;" class="MsoNormal" align="center"><i>
<span style=";
;;color:black">1) Кравље млеко</span></i></p>
<p style=";;" class="MsoNormal">
<span style=";;;
color:black"></span></p><p>Сваки службени узорак сировог
млека ветеринарски инспектор мора узети на начин да се увек може доказати газдинство
порекла сировог млека.</p><p>Могу се узети само узорци
сировог млека, и то:</p><p>– на газдинству из збирног
контејнера; </p><p>– у млекари пре пражњења
транспортне цистерне.</p><p>Количина узорка зависи од
захтева метода лабораторијских испитивања.</p><p>Број узорака који се годишње
мора узети је најмање један узорак на 15 000 тона годишње производње, са минимумом
од 300 узорака.</p><p>Расподела узорака обавља
се на следећи начин:</p><p>– 70% узорака мора се испитати
на присуство резидуа ветеринарских лекова и то тако да се сваки узорак испита на
најмање четири различита једињења из најмање три групе од Групе А Подгрупа 6, Групе
Б Подгрупа 1, Групе Б Подгрупа 2 тачкка (а) и Група Б Подгрупа 2 тачка (е);</p><p>– 15% узорака мора се испитати
на присуство резидуа из Групе Б Подгрупа 3; </p><p>– 15% узорака распоређује
се на основу процењеног стања у земљи (сумња на употребу забрањених супстанци, други
настали проблеми). </p>
<p style=";;
text-align:center;" class="MsoNormal" align="center">
<span style=";
;;color:black">
</span></p><p></p><p class="auto-style1"><i>2) Млеко других врста животиња (козе, овце, кобиле)</i></p>
<p style=";;" class="MsoNormal">
<span style=";;;
color:black"></span></p><p>Број узорака млека других
врста животиња одређује се на основу производње и идентификованих проблема. Ови
узорци се укључују као додатни у план узорковања крављег млека. </p>
<p style=";;
text-align:center;" class="MsoNormal" align="center">
<span style=";
;;color:black">
</span></p><p class="auto-style1"><b>9. Обим и учесталост узорковања јаја</b></p>
<p style=";;
text-align:center;" class="MsoNormal" align="center">
<span style=";
;;color:black">&nbsp;</span></p>
<p style=";;
text-align:center;" class="MsoNormal" align="center"><i>
<span style=";
;;color:black">1) Кокошија јаја</span></i></p>
<p style=";;" class="MsoNormal">
<span style=";;;
color:black"></span></p><p>Сваки службени узорак јаја,
ветеринарски инспектор мора узети на начин да се увек може доказати газдинство порекла
јаја.</p><p>Узорци се узимају на газдинству
или центру за сортирање и паковање јаја (најмање 30%). Један узорак се састоји од
најмање 12 јаја, а у складу са методом испитивања.</p><p>Број узорака који се годишње
мора узети је најмање један узорак на 1 000 тона годишње производње, са минимумом
од 200 узорака:</p><p>– 70% узорака мора се испитати
на најмање једно једињење из сваке од следећих група: Група А Подгрупа 6, Група
Б Подгрупа 1 и Група Б Подгрупа 2 тачка (б);</p><p>– 30% узорака распоређује
се на основу процењеног стања, али мора да укључи супстанце Групе Б Подгрупа 3 тачка
(а).</p>
<p style=";;
text-align:center;" class="MsoNormal" align="center">
<span style=";
;;color:black">
</span></p><p class="auto-style1"><i>2) Јаја других врста животиња</i></p>
<p style=";;" class="MsoNormal">
<span style=";;;
color:black"></span></p><p>Број узорака јаја других
врста животиња одређује се на основу производње и утврђених проблема. Ови узорци
се укључују као додатни у план узорковања кокошијих јаја. </p>
<p style=";;
text-align:center;" class="MsoNormal" align="center">
<span style=";
;;color:black">
</span></p><p class="auto-style1"><b>10. Обим и учесталост узорковања кунића</b></p>
<p style=";;" class="MsoNormal">
<span style=";;;
color:black"></span></p><p>Сваки службени узорак ветеринарски
инспектор мора узети на начин да се увек може доказати газдинство порекла кунића.</p><p>Узорци се узимају на газдинству
или у објектима за клање животиња уписаним у Регистар објеката. Додатно се могу
узимати узорци хране и воде за напајање на газдинству у циљу контроле примене неодобрених
супстанци.</p><p>Годишње се мора узети 10
узорака на 300 тона годишње производње (кланичне масе) за првих 3000 тона производње
и један узорак на сваких наредних 300 тона.</p><p>Расподела узорака обавља
се на следећи начин:</p><p>Група А – 30% од укупног
броја узорака.</p><p>Од тог броја 70% узорака
се мора испитати на супстанце из Групе А Подгрупа 6, а 30% на остале подгрупе Групе
А</p><p>Група Б – 70% од укупног
броја узорака подељено на следећи начин:</p><p>– 30% узорака мора се испитати
на супстанце из Групе Б Подгрупа 1;</p><p>– 30% узорака мора се испитати
на супстанце из Групе Б Подгрупа 2;</p><p>– 10% узорака мора се испитати
на супстанце из Групе Б Подгрупа 3.</p><p>Број узорака за испитивање
супстанци из Групе Б, распоређује се према искуству и према постојећим подацима
о коришћењу појединих супстанци.</p>
<p style=";;
text-align:center;" class="MsoNormal" align="center">
<span style=";
;;color:black">
</span></p><p class="auto-style1"><b>11. Обим и учесталост узорковања гајене дивљачи</b></p>
<p style=";;" class="MsoNormal">
<span style=";;;
color:black"></span></p><p>Узорци се узимају у објектима
за обраду гајене дивљачи, при чему се мора обезбедити следљивост животиња или њиховог
меса до газдинства порекла. </p><p>Количина узорка зависи од
захтева метода лабораторијских испитивања.</p><p>Додатно се могу узимати узорци
хране и воде за напајање животиња на газдинству у циљу контроле примене неодобрених
супстанци.</p><p>Годишње се мора узети најмање
100 узорака.</p><p>Расподела узорака обавља
се на следећи начин:</p><p>Група А – 20 % од укупног
броја узорака.</p><p>Већину узорака испитати на
присуство супстанци из Групе А Подгрупа 5 и Групе А Подгрупа 6.</p><p>Група Б – 70 % од укупног
броја узорака подељено на следећи начин:</p><p>– 30% узорака мора се испитати
на супстанце из Групе Б Подгрупа 1;</p><p>– 30% узорака мора се испитати
на супстанце из Групе Б Подгрупа 2 тач. (а) и (б);</p><p>– 10% узорака мора се испитати
на супстанце из Групе Б Подгрупа 2 тач. (ц) и (е);</p><p>– 30% узорака мора се испитати
на супстанце из Групе Б Подгрупа 3.</p><p>10% узорака распоређује се
према искуству и према постојећим подацима о коришћењу појединих супстанци.</p><p>
</p><p></p>
<p style=";;
text-align:center;" class="MsoNormal" align="center"><b>
<span style=";
;;color:black">12. Обим и учесталост узорковања
дивљачи из природе</span></b></p><p></p><p></p>
<p style=";;" class="MsoNormal">
<span style=";;;
color:black">Узорци се узимају
на пункту за прикупљање одстрељене дивљачи или у објекту за обраду одстрељене дивљачи,
при чему се мора обезбедити следљивост до места где је дивљач уловљена.</span></p><p>Количина узорка зависи од
захтева примењене методе лабораторијских испитивања.</p><p>Годишње се мора узети најмање
100 узорака који се испитују на хемијске елементе.</p><p></p><p></p>
<p style=";;
text-align:center;" class="MsoNormal" align="center"><b>
<span style=";
;;color:black">13. Обим и учесталост узорковања
меда</span></b></p>
<p style=";" class="MsoNormal">
<span style=";line-height:115%;;;
color:black">&nbsp;</span></p>
<p style=";" class="MsoNormal">
<span style=";line-height:115%;;;
color:black">Узорци се могу
узети у било којој тачки производног ланца, под условом да се може утврдити порекло
и место примарне производње меда.</span></p><p>Количина узорка зависи од
захтева примењене метода лабораторијских испитивања.</p><p>Годишње се мора узети 10
узорака на 300 тона годишње производње за првих 3000 тона производње и један узорак
на сваких наредних 300 тона. </p><p>Расподела узорака обавља
се на следећи начин:</p><p>Група Б Подгрупа 1 и Група
Б Подгрупа 2 тачка (ц) – 50% од укупног броја узорака;</p><p>Група Б Подгрупа 3 тач.
(а), (б) и (ц) – 40% од укупног броја узорака.</p><p>10% узорака распоређује се
према искуству и према постојећим подацима о коришћењу појединих супстанци.</p><p>При испитивању меда врши
се испитивање на присуство микотоксина.</p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	</style>


	<p class="redakcijskipreciscentekst">Редакцијски пречишћен текст</p>
	<p>&nbsp;</p>
	<p>&nbsp;</p>
	<p>На основу члана 12. став 2. Закона о иновационој делатности („Службени гласник РС”, бр. 110/05, 18/10 и 55/13), 
	</p>
	<p>Министар просвете, науке и технолошког развоја доноси</p>
	<p class="odluka-zakon">ПРАВИЛНИК</p>
	<p class="odluka-zakon">о садржају, року за достављање и поступању у случају недостављања годишњег извештаја субјеката иновационе делатности 
	</p>
	<p class="auto-style1">"Службени гласник РС", бр. 1 од 6. јануара 
	2014, 35 од 12. априла 2017.</p>
	<p class="bold">Предмет Правилника</p>
	<p class="clan">Члан 1. </p>
	<p>Овим правилником уређује се садржај, рок за достављање и поступање у случају недостављања годишњег извештаја који министарству надлежном за науку и технолошки развој (у даљем тексту: Министарство) о свом раду, стању опреме и ресурса, као и плановима њиховог коришћења, подносе субјекти иновационе делатности који се воде у Регистру иновационе делатности (у даљем тексту: регистровани субјекат иновационе делатности). 
	</p>
	<p>Саставни део годишњег извештаја регистрованог субјекта иновационе делатности је потписана изјава којом руководилац правног лица, односно физичко лице потврђују, да у години за коју се годишњи извештај доставља, није било било промена које су утицале на статус у коме су уписани у Регистар. 
	</p>
	<p class="bold">Годишњи извештај правног лица </p>
	<p class="clan">Члан 2. </p>
	<p>Годишњи извештај правног лица које је регистровани субјекат иновационе делатности, достављен са садржином и у року прописаним овим правилником, саставни је део документације која се улаже у Књигу регистра. 
	</p>
	<p class="bold">Садржај годишњег извештаја правног лица</p>
	<p class="clan">Члан 3. </p>
	<p>Правно лице годишњи извештај доставља у писменом облику, потписан и оверен од стране лица овлашћеног за заступање и усвојен од стране надлежног органа правног лица. 
	</p>
	<p>Садржај годишњег извештаја чине: </p>
	<p>1) подаци о раду, стању опреме и ресурса правног лица који се односе на годину за коју се подноси годишњи извештај; 
	</p>
	<p>2) подаци о плановима коришћења опреме и ресурса; </p>
	<p>3) подаци о приходима оствареним од реализације пројеката финансираних буџетским средствима који се односе на годину за коју се подноси Годишњи извештај. 
	</p>
	<p>Саставни део годишњег извештаја правног лица је одговарајућа радна, књиговодствена и финансијска документација из које произлази тачност наведених података. 
	</p>
	<p class="bold">Подаци о раду </p>
	<p class="clan">Члан 4. </p>
	<p>О раду у години за коју подноси извештај, правно лице доставља податке: 
	</p>
	<p>1) о покренутом стечајном или ликвидационом поступку, односно о блокади рачуна дуже од три месеца без прекида у години за коју подноси Годишњи извештај; 
	</p>
	<p>2) о променама услова под којима је правно лице уписано или евидентирано у Регистар (нпр. у броју и структури запослених на (не)одређено време, у структури пословног простора, у садржини оснивачког акта привредног друштва сл.); 
	</p>
	<p>3) о обиму, врсти и успешности активности на реализацији појединих иновационих и развојних делатности и пројеката чији је правно лице носилац или учесник; 
	</p>
	<p>4) о структури, обиму и начину коришћења средстава за бављење иновационом делатношћу која је правно лице обезбедило из сопствених извора; 
	</p>
	<p>5) о структури, обиму и условима коришћења средстава за бављење иновационом делатношћу која је правно лице обезбедило из других извора; 
	</p>
	<p>6) о обиму и начину коришћења буџетских средстава и државних подстицајних мера у години за коју правно лице подноси Годишњи извештај. 
	</p>
	<p>Податке из става 1. овог члана правно лице документује актима надлежних органа, односно овереним исправама или образложеним изјавама руководиоца правног лица. 
	</p>
	<p>Ако је научно-технолошки парк у складу са основном делатношћу, у години за коју подноси годишњи извештај неком свом члану омогућио коришћење дела земљишта за изградњу развојних и производних капацитета, копија тог уговора о уступању прилаже се уз годишњи извештај, a саставни део годишњег извештаја за наредне године је писана информација о реализацији тог уговора у односној извештајној години.</p>
	<p class="bold">Подаци о стању опреме и ресурса </p>
	<p class="clan">Члан 5. </p>
	<p>О стању опреме и ресурса у години за коју подноси извештај, правно лице доставља податке: 
	</p>
	<p>1) о обиму и квалитету опреме којом располаже, односно коју користи; </p>
	<p>2) о обиму и квалитету простора којим располаже, односно који користи; 
	</p>
	<p>3) о обиму и структури финансијских ресурса којима располаже; </p>
	<p>4) о бројности и квалификационој структури укупних, као и људских ресурса укључених у иновационе активности финансиране средствима буџета Републике Србије, са документацијом о основу, као и периоду радног ангажовања у години за коју правно лице подноси Годишњи извештај, као и податком о проценту са којим та лица учествују у укупним људским капацитетима правног лица; 
	</p>
	<p>5) о искоришћености постојеће опреме и ресурса. </p>
	<p>Подаци из става 2. овог члана документују се актима надлежног органа, или овереним исправама правног лица (нпр. копија уговора о раду са копијом оверене пријаве надлежном фонду; копија уговора о делу или ауторског уговора за радно ангажоване у иновационој активности финансираној средствима буџета Републике Србије; извештај кадровске службе о укупном броју радно ангажованих на другим пословима из делатности правног лица, укључујући и преглед ангажовања на пројектно финансираним научноистраживачким пројектима). 
	</p>
	<p class="bold">Подаци о плановима за опрему и ресурсе </p>
	<p class="clan">Члан 6. </p>
	<p>О плановима коришћења опреме и ресурса правно лице доставља податке: </p>
	<p>1) о плановима у односу на коришћење постојеће опреме, просторних и људских ресурса за обављање активности по појединим иновационим и развојним делатностима и пројектима у наредном једногодишњем или дужем периоду; 
	</p>
	<p>2) о недостајућој опреми, односно просторним и људским ресурсима чије коришћење је у функцији планираног унапређења обима и квалитета бављења иновационом делатношћу у наредном периоду, а по основу већ уговорених или реално очекиваних ангажовања по појединим иновационим и развојним делатностима и пројектима. 
	</p>
	<p class="bold">Подаци о приходима</p>
	<p class="clan">Члан 7. </p>
	<p>О приходима оствареним од реализације пројекта (су)финансираног средствима буџета Републике Србије (иновационог, развојног, научноистраживачког, међународног), а окончаног у години која претходи години за коју подноси Годишњи извештај, правно лице доставља податке: 
	</p>
	<p>1) о проценту и структури укупно остварених прихода од реализације пројекта у првој години након завршетка његове реализације; 
	</p>
	<p>2) о проценту и структури укупно остварене добити од производа или услуге који су настали као резултат пројекта у првој години након завршетка његове реализације. 
	</p>
	<p class="bold">Рок за достављање годишњег извештаја правног лица</p>
	<p class="clan">Члан 8.</p>
	<p>Годишњи извештај усвојен од стране надлежног органа правног лица, доставља се Министарству најкасније до 
	<span class="v2-clan-left-1">31. марта</span> текуће године, за претходну годину.</p>
	<p><span class="hide-change">*Службени гласник РС, број 35/2017</span></p>
	<p class="bold">Поступање у случају недостављања годишњег извештаја правног лица</p>
	<p class="clan">Члан 9.</p>
	<p>Правном лицу, које је регистровани субјекат иновационе делатности, које Министарству не достави годишњи извештај о свом раду, стању опреме и ресурса, као и плановима њиховог коришћења, са садржином и у року које прописује овај правилник, Министарство ће наложити доставу, односно допуну благовремено достављеног извештаја и за то одредити накнадни рок.</p>
	<p>Ако правно лице не поступи по налогу, у накнадно одређеном року, Министарство га брише из Регистра иновационе делатности по службеној дужности. 
	</p>
	<p class="bold">Садржај годишњег извештаја физичког лица </p>
	<p class="clan">Члан 10.</p>
	<p>Физичко лице које је регистровани субјекти иновационе делатности дужно је да Министарству поднесе годишњи извештај о свом раду, стању опреме и ресурса, као и плановима њиховог коришћења, са садржајем и у року које прописује овај правилник.</p>
	<p>Годишњи извештај физичког лица достављен са садржином и у року прописаним овим правилником, саставни је део документације која се улаже у Књигу регистра. 
	</p>
	<p class="bold">Садржај годишњег извештаја физичког лица</p>
	<p class="clan">Члан 11. </p>
	<p>Годишњи извештај физичког лица које је уписано у Регистар у својству регистрованог иноватора садржи: 
	</p>
	<p>1) податке о раду, а нарочито:</p>
	<p>– о евентуалној промени услова под којима је уписано у Регистар;</p>
	<p>– о конкретним иновационим активностима и пројектима у којима је учествовало у години за коју подноси годишњи извештај; 
	</p>
	<p>2) податке о стању опреме и ресурса, а нарочито:</p>
	<p>– о укупном износу буџетских средстава за развој иновационе делатности која је користило у години за коју подноси годишњи извештај, као и о износу и условима под којима је користило средства из других извора; 
	</p>
	<p>– о укупно оствареним приходима од иновационе делатности која је реализована уз учешће средстава буџета Републике Србије, а окончана је у години која претходи години за коју подноси годишњи извештај; 
	</p>
	<p>– о обиму коришћења државних подстицајних мера у години за коју подноси годишњи извештај; 
	</p>
	<p>3) податке о плановима коришћења опреме и ресурса, а нарочито о планираном начину бављења иновационом делатношћу у наредном једногодишњем периоду, уз предрачун укупног износа и структуре потребних, обезбеђених и недостајућих средстава. 
	</p>
	<p>У односу на податке из става 1. овог члана, физичко лице подноси одговарајућу документацију. 
	</p>
	<p class="bold">Рок за достављање годишњег извештаја физичког лица</p>
	<p class="clan">Члан 12.</p>
	<p>Физичко лице које је уписано у Регистар у својству регистрованог иноватора, писани годишњи извештај доставља Министарству најкасније до 15. фебруара текуће године, за претходну годину. 
	</p>
	<p class="bold">Поступање у случају недостављања годишњег извештаја физичког лица</p>
	<p class="clan">Члан 13.</p>
	<p>Физичком лицу, које је регистровани субјекат иновационе делатности, које Министарству не достави годишњи извештај о свом раду, стању опреме и ресурса, као и плановима њиховог коришћења, са садржином и у року из чл. 11. и 12. овог правилника, Министарство ће наложити доставу, односно допуну благовремено достављеног извештаја и за то одредити накнадни рок.</p>
	<p>Ако физичко лице не поступи по налогу, у накнадно одређеном року, Министарство га брише из Регистра иновационе делатности по службеној дужности. 
	</p>
	<p class="bold">Престанак важења ранијег прописа</p>
	<p class="clan">Члан 14. </p>
	<p>Даном ступања на снагу овог правилника престаје да важи Правилник о садржају годишњег извештаја субјеката иновационе делатности („Службени гласник РС”, број 16/11). 
	</p>
	<p class="bold">Ступање на снагу </p>
	<p class="clan">Члан 15. </p>
	<p>Овај правилник ступа на снагу осмог дана од дана објављивања у „Службеном гласнику Републике Србије”. 
	</p>
	<p class="potpis" style="margin-top: 0">Број 110-00-190/2013-16-1/1</p>
	<p class="potpis" style="margin-top: 0">У Београду, 20. новембра 2013. године</p>
	<p class="potpis" style="margin-top: 0">Министар,</p>
	<p class="potpis" style="margin-top: 0">проф. др <span class="bold">Томислав Јовановић, 
	</span>с.р.</p>


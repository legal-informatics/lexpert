


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
	margin-top: 0;
}
</style>


	<p class="broj">&nbsp;</p>
	<p>Ha основу члана 20. став 5, члана 24. став 2. и члана 69. став 4. Закона о ванредним ситуацијама („Службени гласник PC”, бр. 111/09, 92/11 и 93/12),</p>
	<p>Влада доноси</p>
	<p>&nbsp; &nbsp;</p>
	<p class="naslov">УРЕДБУ</p>
	<p class="naslov" style="margin-top: 0">о начину ангажовања ствари за потребе заштите и спасавања и начину остваривања права на накнаду за коришћење истих 
	</p>
	<p class="clan" style="margin-top: 0">"Службени гласник РС", број 10 од 30. јануара 
				2013.</p>
	<p class="clan" style="margin-top: 0">&nbsp; &nbsp;</p>
	<p class="clan">Члан 1.</p>
	<p>Овом уредбом уређује се начин ангажовања покретних и непокретних ствари, као опреме и материјално-техничких средстава (у даљем тексту: ствари) које су грађани, привредна друштва и друга правна лица (у даљем тексту: власници ствари) дужни да привремено уступе, надлежним органима државне управе, аутономне покрајине, јединица локалне самоуправе, тј. надлежним штабовима за ванредне ситуације или Министарству унутрашњих послова – организационој јединици надлежној за ванредне ситуације (у даљем тексту: надлежна служба), ради обезбеђивања спровођења мера и задатака у заштити и спасавању људи, животиња, материјалних и културних добара и животне средине у ванредној ситуацији, као и давање накнаде за коришћење тих ствари.</p>
	<p class="clan">Члан 2.</p>
	<p>Привремена употреба ствари неопходних:</p>
	<p>1) за остваривање задатака заштите и спасавања у ванредним ситуацијама, односно за заштиту и спасавање живота и здравља људи, материјалних и културних добара и заштите животне средине у ванредним ситуацијама, обезбеђује се на основу одлуке надлежног штаба за ванредне ситуације;</p>
	<p>2) за случај потребе за хитно реаговање када је угрожена безбедност људи, материјалних добара и животне средине, а надлежни штаб за ванредне ситуације није активиран, обезбеђује се на основу одлуке надлежне службе.</p>
	<p>Ствари за потребе извршавања задатака других субјеката система заштите и спасавања у ванредним ситуацијама обезбеђују се на основу одлуке из става 1. овог члана, а из расположивих ствари које се утврђују и користе на основу евиденција које се установљавају на начин прописан законом и подзаконским актима који уређују ванредне ситуације.</p>
	<p class="clan">Члан 3.</p>
	<p>Обезбеђење материјалних средстава која су неопходна за заштиту и спасавање и обезбеђење услуга од значаја за заштиту и спасавање, односно за извршавање задатака заштите и спасавања у ванредним ситуацијама, њихово коришћење, врши се по тржишним ценама које се утврђују у складу са законом.</p>
	<p class="clan">Члан 4.</p>
	<p>Преузете ствари се користе за заштиту и спасавање онолико времена колико је то неопходно, о чему одлучује надлежна служба, односно надлежни штаб за ванредне ситуације који је и донео одлуку о ангажовању тих ствари, што зависи од врсте елементарних непогода и других несрећа, степена опасности по живот и здравље људи, животну средину и материјална добра.</p>
	<p>Одлуку о престанку привремене употребе и враћању ствари њиховим власницима, доноси надлежни штаб за ванредне ситуације, односно надлежна служба и о томе обавештава власника ствари.</p>
	<p class="clan">Члан 5.</p>
	<p>Накнада трошкова за привремену употребу ствари за потребе извршавања задатака субјеката система заштите и спасавања у ванредним ситуацијама, исплаћује се по тржишним ценама.</p>
	<p class="clan">Члан 6.</p>
	<p>Ова уредба ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis">05 број 110-437/2013</p>
	<p class="auto-style1">У Београду, 24. јануара 2013. године</p>
	<p class="auto-style1"><span class="bold">Влада</span></p>
	<p class="auto-style1">Председник,</p>
	<p class="auto-style1"><span class="bold">Ивица Дачић, </span>с.р.</p>




<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 123. тачка 3. Устава Републике Србије, а у вези са Законом о основним правима бораца, војних инвалида и породица палих бораца („Службени лист СРЈ”, бр. 24/98, 29/98 – исправка и 25/00 – СУС и „Службени гласник РС”, бр. 101/05 – др. закон, 111/09 – др. закон и 50/18),</p>
			<p class="Basic-Paragraph">Влада доноси</p>
			<p class="odluka-zakon">УРЕДБУ</p>
			<p class="odluka-zakon">о праву на месечно новчано примање за време незапослености ратних војних инвалида од V до X групе из оружаних акција после 17. августа 1990. године</p>
			<p class="centar">"Службени гласник РС", број 8 од 8. фебруара 2019.</p>
			<p class="clan">Члан 1.</p>
			<p class="Basic-Paragraph">Ратни војни инвалиди од V до X групе из оружаних акција после 17. августа 1990. године, који на дан ступања на снагу ове уредбе остварују право на месечно новчано примање за време незапослености по Уредби о праву на месечно новчано примање за време незапослености ратних војних инвалида од V до X групе из оружаних акција после 17. августа 1990. године („Службени гласник РС”, број 42/06), имају право на месечно новчано примање за време незапослености у износу 63% од просечне месечне зараде без пореза и доприноса у Републици Србији из претходне године, почев од исплате за јануар 2019. године.</p>
			<p class="clan">Члан 2.</p>
			<p class="Basic-Paragraph">Право из члана 1. ове уредбе остварује се под условима, на начин и по поступку прописаном чланом 51. ст. 1. и 2. Закона о основним правима бораца, војних инвалида и породица палих бораца („Службени лист СРЈ”, бр. 24/98, 29/98 – исправка и 25/00 – СУС и „Службени гласник РС”, бр. 101/05 – др. закон, 111/09 – др. закон и 50/18).</p>
			<p class="Basic-Paragraph">Износ права из става 1. овог члана исплаћује се и годишње усклађује на начин прописан чланом 71. наведеног закона за право на накнаду за време незапослености.</p>
			<p class="clan">Члан 3.</p>
			<p class="Basic-Paragraph">Даном ступања на снагу ове уредбе престаје да важи Уредба о праву на месечно новчано примање за време незапослености ратних војних инвалида од V до X групе из оружаних акција после 17. августа 1990. године („Службени гласник РС”, број 42/06).</p>
			<p class="clan">Члан 4.</p>
			<p class="Basic-Paragraph">Ова уредба ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 110-801/2019-2</p>
			<p class="potpis">У Београду, 7. фебруара 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
	</div>


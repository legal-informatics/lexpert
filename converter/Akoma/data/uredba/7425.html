


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 3. став 2. Закона о обнови након елементарне и друге непогоде („Службени гласник РС”, број 112/15) и члана 17. став 1. и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p>&nbsp;</p>
				<p class="odluka-zakon">УРЕДБУ</p>
				<p class="naslov">о утврђивању Државног програма помоћи и обнове оштећених породичних стамбених објеката</p>
				<p class="auto-style1">"Службени гласник РС", број 24 од 8. марта 
				2016.</p>
				<p class="naslov">&nbsp;</p>
				<p class="clan">Члан 1.</p>
				<p>Овом уредбом утврђује се Државни програм помоћи и обнове оштећених породичних стамбених објеката.</p>
				<p class="clan">Члан 2.</p>
				<p>Државни програм помоћи и обнове оштећених породичних стамбених објеката одштампан је уз ову уредбу и чини њен саставни део.</p>
				<p class="clan">Члан 3.</p>
				<p>Ова уредба ступа на снагу наредног дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="auto-style2">05 број 110-2744/2016</p>
				<p class="auto-style2">У Београду, 8. марта 2016. године</p>
				<p class="auto-style2"><span class="bold">Влада</span></p>
				<p class="auto-style2">Председник,</p>
				<p class="auto-style2"><span class="bold">Александар Вучић, </span>с.р.</p>
				<p class="clan">&nbsp;</p>
				<p class="clan">ДРЖАВНИ ПРОГРАМ ПОМОЋИ И ОБНОВЕ ОШТЕЋЕНИХ ПОРОДИЧНИХ СТАМБЕНИХ ОБЈЕКAТA</p>
				<p class="bold">1. Област у којој се спроводе мере и територија на којој се спроводе мере</p>
				<p>Програм се односи на оштећене породичне стамбене објекте, у својини грађана, који су категорисани у објекте од прве до пете категорије у складу са Упутством о јединственој методологији за процену штете од елементарних непогода („Службени лист СФРЈ”, број 27/87).</p>
				<p>Мере утврђене овим програмом спроводе се на делу територије Републике Србије у јединицама локалне самоуправе обухваћених одговарајућим актом Владе о проглашењу елементарне непогоде.</p>
				<p class="bold">2. Анализа затеченог стања и настале штете и сагледавање могућих даљних штетних последица</p>
				<p>На основу извештаја надлежних органа јединица локалних самоуправа процењује се да је оштећено 710 породичних стамбених објеката који су разврстани у пет категорија у складу са Упутством о јединственој методологији за процену штете од елементарних непогода. </p>
				<p class="bold">3. Мере које треба предузети</p>
				<p>Мера која се утврђује овим програмом јесте давање бесповратних новчаних средстава у циљу обнове оштећених породичних стамбених објеката, и то:</p>
				<p>1) за прву категорију оштећења – 120.000 динара;</p>
				<p>2) за другу категорију оштећења – 200.000 динара;</p>
				<p>3) за трећу категорију оштећења – 250.000 динара;</p>
				<p>4) за четврту категорију оштећења – 350.000 динара;</p>
				<p>5) за пету категорију оштећења – 600.000 динара.</p>
				<p class="bold">4. Начин и обим спровођења мера и критеријуми за спровођење мера</p>
				<p>Поступак за пружање помоћи покреће се пријавом штете у складу са Законом о обнови након елементарне и друге непогоде („Службени гласник РС”, број 112/15 – у даљем тексту: Закон).</p>
				<p>Поступак којим се утврђује право на помоћ води се у складу са одредбама закона којим се уређује општи управни поступак, уколико Законом није другачије одређено.</p>
				<p>Јединица локалне самоуправе без одлагања образује потребан број комисија које врше процену штете настале након елементарне и друге непогоде на породичним стамбеним објектима у својини грађана, у складу са Упутством о јединственој методологији за процену штете од елементарних непогода.</p>
				<p>Канцеларија за управљање јавним улагањима (у даљем тексту: Канцеларија) врши верификацију процене штете, коју су извршиле комисије које је образовала јединица локалне самоуправе, у складу са Законом.</p>
				<p>По пријави штете, извршеном утврђивању, процени и верификацији штете орган јединице локалне самоуправе наставља поступак за утврђивање права на државну помоћ, позивом странци да се изјасни о верификованом записнику о процени штете и другим релевантним околностима од значаја за утврђивање права на државну помоћ. </p>
				<p>Уколико се странка која је уредно позвана не одазове позиву, а не оправда свој изостанак, сматраће се да је сагласна са верификованим записником.</p>
				<p>Првостепено решење о праву на помоћ, по спроведеном поступку, применом критеријума и мерила из овог државног програма помоћи и обнове, доноси надлежни орган јединице локалне самоуправе и доставља га подносиоцу захтева.</p>
				<p>Јединица локалне самоуправе доставља решење и Канцеларији, као и органу надлежном за правну заштиту имовинских права и интереса Републике Србије, електронским путем, са свим списима предмета.</p>
				<p>Против првостепеног решења може се изјавити жалба Комисији за утврђивање штете од елементарних непогода која доноси коначно решење.</p>
				<p>Против коначног решења може се покренути управни спор.</p>
				<p>Против пресуде Управног суда може се поднети захтев за преиспитивање судске одлуке Врховном касационом суду.</p>
				<p>Приликом одлучивања о праву на помоћ грађанима, надлежни органи ће узети у обзир услове прописане Законом, који морају бити кумулативно испуњени, и то:</p>
				<p>1) да је настала штета непосредна последица елементарне и друге непогоде;</p>
				<p>2) да је штета пријављена у складу са законом;</p>
				<p>3) да је штету претрпело лице из члана 1. Закона;</p>
				<p>4) да је оштећена или уништена ствар која служи и неопходна је за задовољење основних животних потреба те је као таква била у свакодневној или редовној употреби;</p>
				<p>5) да је ствар чувана са пажњом и на прописан начин као и да су предузете све мере ради смањења ризика од елементарне и друге непогоде;</p>
				<p>6) да су испуњени други услови у складу са овим законом.</p>
				<p class="bold">5. Редослед спровођења мера</p>
				<p>Канцеларија ће по пријему коначних решења о државној помоћи вршити исплату примаоцу помоћи на његов текући рачун, који ће бити достављен Канцеларији.</p>
				<p class="bold">6. Органи државне управе надлежни за координацију, односно носиоци појединих мера и активности</p>
				<p>Носиоци спровођења овог програма су јединице локалне самоуправе утврђене одговарајућим актом Владе о проглашењу елементарне непогоде, Канцеларија и Комисија за утврђивање штете од елементарних непогода.</p>
				<p class="bold">7. Процена потребних финансијских средстава и извор финансирања</p>
				<p>Потребна финансијска средства за спровођење овог програма у износу од 178.000.000,00 динара обезбеђена су Законом о буџету Републике Србије за 2016. годину („Службени гласник РС”, број 103/15), Раздео 3 – Влада, Глава 3.23 – Канцеларија за управљање јавним улагањима, Програм 1511 – Обнова и изградња објеката јавне намене и санирање последица елементарне непогоде, Функција 110 – Извршни и законодавни органи, финансијски и фискални послови и спољни послови, Програмска активност 4001 – Обнова земље од мајских поплава, Извор финансирања 15 – Неутрошена средства из претходне године, економска класификација 484 – Накнада штете за повреде или штету насталу услед елементарних непогода или других природних узрока.</p>
	</div>


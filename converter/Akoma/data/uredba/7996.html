


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p class="broj">&nbsp;</p>
				<p>На основу члана 201д став 3. Закона о ауторском и сродним правима („Службени гласник РС”, бр. 104/09, 99/11 и 119/12) и члaна 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси </p>
				<p class="odluka-zakon">&nbsp;</p>
				<p class="odluka-zakon">УРЕДБУ</p>
				<p class="naslov">о начину вођења електронске евиденције емитовања и реемитовања ауторских дела </p>
				<p class="naslov"><span style="font-weight: 400">"Службени 
				гласник РС", број 108 од 10. октобра 2014.</span></p>
				<p class="naslov">&nbsp;</p>
				<p class="bold">Предмет Уредбе</p>
				<p class="clan">Члан 1.</p>
				<p>Овом уредбом прописује се начин на који емитери радио и телевизијског програма воде електронске евиденције емитовања и реемитовања ауторских дела.</p>
				<p>Надзор над вођењем електронске евиденције, у складу са законом, врши Регулаторно тело за електронске медије. </p>
				<p class="bold">Електронске евиденције</p>
				<p class="clan">Члан 2.</p>
				<p>Електронске евиденције емитовања и реемитовања ауторских дела воде се као електронске базе података.</p>
				<p class="bold">Електронска евиденција емитовања ауторских дела</p>
				<p class="clan">Члан 3.</p>
				<p>У Електронску евиденцију емитовања ауторских дела уносе се следећи подаци:</p>
				<p>1) назив емитованог ауторског дела у оригиналу;</p>
				<p>2) име и презиме аутора дела и главног интерпретатора, односно, назив музичке групе, ансамбла, оркестра и сл.;</p>
				<p>3) датум и време емитовања ауторског дела; </p>
				<p>4) трајање емитовања ауторског дела;</p>
				<p>5) напомена да је ауторско дело интерпретирано уживо, а не са носача звука, односно носача звука и слике.</p>
				<p>Када је реч о филмском делу или телевизијској серији, у електронску евиденцију ауторских дела уносе се подаци из става 1. тач. 1), 3) и 4) овог члана, година производње филмског дела или телевизијске серије и број емитоване епизоде телевизијске серије.</p>
				<p>Када је реч о музичком делу, поред података из става 1. овог члана, уноси се и напомена да је музичко дело коришћено као саставни део џингла, шпице, рекламе, као кулисна музика и сл. </p>
				<p class="bold">Електронска евиденција реемитовања ауторских дела</p>
				<p class="clan">Члан 4.</p>
				<p>У електронску евиденцију реемитовања ауторских дела уносе се следећи подаци:</p>
				<p>1) назив реемитованог канала у оквиру ког је реемитовано ауторско дело;</p>
				<p>2) датум реемитовања канала у оквиру ког је реемитовано ауторско дело;</p>
				<p>3) држава порекла емитовања. </p>
				<p class="bold">Унос података</p>
				<p class="clan">Члан 5.</p>
				<p>Подаци из чл. 3. и 4. ове уредбе уносе се у електронске евиденције емитовања и реемитовања ауторских дела сваки дан, 24 сата дневно. </p>
				<p class="bold">Завршна одредба</p>
				<p class="clan">Члан 6. </p>
				<p>Ова уредба ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis" style="margin-top: 0">05 број 110-10109/2014</p>
				<p class="potpis" style="margin-top: 0">У Београду, 9. октобра 2014. године</p>
				<p class="potpis" style="margin-top: 0"><span class="bold">Влада</span></p>
				<p class="potpis" style="margin-top: 0">Председник, </p>
				<p class="potpis" style="margin-top: 0"><span class="bold">Александар Вучић,</span> с.р.</p>
	</div>


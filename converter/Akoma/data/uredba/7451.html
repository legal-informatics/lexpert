<meta http-equiv="Content-Type" content="text/html; charset=UTF-8"><link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
<style type="text/css">
.auto-style1 {
	text-align: right;
	margin-top: 0;
}
</style>
<div class="story">
<p>&nbsp;</p>
<p>На основу члана 123. тачка 3. Устава Републике Србије („Службени гласник РС”, број 98/06), а у вези са чланом 9. став 1. тачка 1) Закона о одузимању имовине проистекле из кривичног дела („Службени гласник РС”, број 97/08) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07 и 65/08),</p>
<p>Влада доноси </p>
<p class="odluka-zakon" style="margin-top: 0">УРЕДБУ</p>
<p class="naslov" style="margin-top: 0">о начину управљања новчаним средствима добијеним од закупа привремено одузете непокретне имовине и привремено одузетим путничким возилима</p>
<p class="clan" style="margin-top: 0">"Службени гласник РС", број 11 од 22. фебруара 2011.</p>
<p class="clan">&nbsp;</p>
<p class="clan">Члан 1.</p>
<p>Овом уредбом ближе се уређује начин управљања новчаним средствима добијеним од закупа привремено одузете непокретне имовине и привремено одузетим путничким возилима, којим управља Дирекција за управљање одузетом имовином. </p>
<p class="clan">Члан 2.</p>
<p>Новчана средства добијена од закупа привремено одузете непокретне имовине чувају се на посебном рачуну Дирекције за управљање одузетом имовином (у даљем тексту: Дирекција).</p>
<p>Новчана средства из става 1. овог члана могу се користити за одржавање одузете имовине, као и за хуманитарне и друге сличне сврхе, на основу одлуке коју доноси Влада, на предлог Министарства правде.</p>
<p class="clan">Члан 3.</p>
<p>Привремено одузето путничко возило може се дати на коришћење државном органу или другом органу и организацији, уз обавезу редовног одржавања возила, у складу са стандардима утврђеним за одржавање тог типа возила.</p>
<p>Одлуку о давању на коришћење путничког возила доноси директор Дирекције, на основу образложеног захтева државног органа или другог органа и организације.</p>
<p>Међусобна права и обавезе о давању на коришћење путничког возила уређују се уговором који се закључује између Дирекције и државног органа или другог органа и организације.</p>
<p>Државни орган или други орган и организација привремено одузето путничко возило преузима од Дирекције у виђеном стању, са пратећом документацијом која се односи на то возило.</p>
<p class="clan">Члан 4.</p>
<p>Власнику привремено одузетог путничког возила, за које је утврђено да не потиче из кривичног дела, одузето путничко возило враћа се у најкраћем року.</p>
<p>У случају из става 1. овог члана, ако је путничко возило дато на коришћење државном органу или другом органу и организацији, трошкове враћања путничког возила сноси тај орган, односно организација.</p>
<p class="clan">Члан 5.</p>
<p>Ова уредба ступа на снагу осмог дана од дана објављивања у „Службеном гласнику Републике Србије”.</p>
<p class="potpis">&nbsp;</p>
<p class="potpis">05 број 110-1062/2011-001</p>
<p class="auto-style1">У Београду, 17. фебруара 2011. године</p>
<p class="auto-style1"><span class="bold">Влада</span></p>
<p class="auto-style1">Први потпредседник Владе – </p>
<p class="auto-style1">заменик председника Владе,</p>
<p class="auto-style1"><span class="bold">Ивица Дачић, </span>с.р.</p></div>



	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p class="broj">&nbsp;</p>
				<p>На основу члана 258. став 2. Закона о извршењу кривичних санкција („Службени гласник РС”, број 55/14) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси </p>
				<p>&nbsp;</p>
				<p class="odluka-zakon">УРЕДБУ</p>
				<p class="naslov">о звањима у Управи за извршење кривичних санкција</p>
				<p class="naslov"><span style="font-weight: 400">"Службени 
				гласник РС", број 119 од 31. октобра 2014.</span></p>
				<p class="naslov">&nbsp;</p>
				<p class="clan">I. УВОДНЕ ОДРЕДБЕ</p>
				<p class="clan">Члан 1.</p>
				<p>Овом уредбом прописују се звања запослених у Управи за извршење кривичних санкција (у даљем тексту: Управа).</p>
				<p>Ова уредба примењује се на државне службенике и намештенике у Управи. </p>
				<p class="clan">Члан 2.</p>
				<p>Радна места државних службеника разврставају се да би се исказао њихов значај и допринос у остваривању циљева рада Управе.</p>
				<p>Радна места државних службеника разврставају се у звања.</p>
				<p>Радна места намештеника разврставају се да би се исказао њихов допринос у обезбеђивању пратећих техничких и других послова, потребних за редован рад Управе.</p>
				<p>Радна места намештеника разврставају се према занимањима у врсте, зависно од степена образовања потребног за рад на радном месту.</p>
				<p class="clan">Члан 3.</p>
				<p>Радна места државних службеника и намештеника описују се у Правилнику о унутрашњем уређењу и систематизацији радних места у Управи (у даљем тексту: правилник).</p>
				<p>У правилнику се за свако радно место државног службеника наводи звање у које је оно разврстано, а за свако радно место намештеника наводи се врста у коју је оно разврстано.</p>
				<p class="clan">II. РАЗВРСТАВАЊЕ РАДНИХ МЕСТА ДРЖАВНИХ СЛУЖБЕНИКА</p>
				<p class="clan">Члан 4.</p>
				<p>Радна места државних службеника разврставају се тако што се на опис свих послова радног места примене мерила за процену радног места и потом одреди звање које најбоље одговара радном месту.</p>
				<p>Звања државних службеника који обављају послове у седишту Управе и државних службеника који обављају послове третмана, здравствене заштите, обуке и упошљавања, правне, административне, рачуноводствене, финансијске и евиденцијске послове у заводу су: виши саветник, самостални саветник, саветник, млађи саветник, сарадник, млађи сарадник, референт и млађи референт.</p>
				<p>Звања државних службеника који обављају послове обезбеђења у заводу су: старији заповедник, заповедник, млађи заповедник, надзорник, млађи надзорник, старији командир и командир.</p>
				<p class="clan">Члан 5.</p>
				<p>Мерила за процену радног места (у даљем тексту: мерила) су: сложеност послова, самосталност у раду, одговорност, пословна комуникација и компетентност.</p>
				<p class="clan">Члан 6.</p>
				<p>Сложеност послова је мерило којим се изражава ниво општости правила (технике, логике, права и сл.) на којима су утемељени послови, слобода стваралаштва и коришћење нових метода у раду.</p>
				<p>Самосталност у раду је мерило којим се изражава у којој мери се посао врши по општим или појединачним усмерењима и упутствима руководиоца и у којој мери се врши под његовим надзором.</p>
				<p>Одговорност је мерило којим се изражава колико послови утичу на остваривање циљева рада Управе, што подразумева одговорност за сопствене послове и одлучивање, а може да укључи и одговорност за одређивање и распоређивање радних задатака и надзор над њиховим извршавањем (у даљем тексту: одговорност за руковођење).</p>
				<p>Пословна комуникација је мерило којим се изражава врста комуникација у раду и њихов значај за остваривање циљева рада Управе.</p>
				<p>Компетентност је мерило којим се изражавају знања, радно искуство и вештине које су потребне за делотворан рад на радном месту.</p>
				<p class="bold">Послови у звању вишег саветника у седишту Управе</p>
				<p class="clan">Члан 7.</p>
				<p>Да би радно место било разврстано у звање вишег саветника, по правилу, треба на следећи начин да испуњава мерила:</p>
				<p>– веома висока сложеност послова – најсложенији послови у којима се стваралачки и применом нових метода у раду знатно утиче на одређивање политике или постизање резултата у области извршења кривичних санкција,</p>
				<p>– веома висок ниво самосталности у раду – самосталност у раду и у одлучивању о најсложенијим стручним питањима ограничена једино општим усмерењима руководиоца која се тичу политике органа,</p>
				<p>– веома висок ниво одговорности – одговорност за послове и одлуке којима се знатно утиче на одређивање или спровођење политике, што укључује одговорност за руковођење,</p>
				<p>– стална пословна комуникација на веома високом нивоу – комуникација унутар и изван Управе, у којима се делотворно преносе информације које служе остваривању циљева рада Управе,</p>
				<p>– компетентност – стечено високо образовање на студијама другог степена (дипломске академске студије – мастер, специјалистичке академске студије, специјалистичке струковне студије), односно на основним студијама у трајању од најмање четири године, радно искуство у струци од најмање седам година, као и вештина да се при решавању најсложенијих стручних проблема стечена знања стваралачки примене.</p>
				<p class="bold">Послови у звању самосталног саветника у седишту Управе</p>
				<p class="clan">Члан 8.</p>
				<p>Да би радно место било разврстано у звање самосталног саветника, по правилу, треба на следећи начин да испуњава мерила:</p>
				<p>– висок ниво сложености послова – сложени послови у којима се стваралачки или применом нових метода у раду битно утиче на остваривање циљева рада одељења у седишту Управе,</p>
				<p>– висок ниво самосталности у раду – самосталност у раду и у одлучивању ограничена једино општим усмерењима и општим упутствима руководиоца,</p>
				<p>– висок ниво одговорности – одговорност за послове и одлуке којима се битно утиче на остваривање циљева рада одељења у седишту Управе,</p>
				<p>– редовна пословна комуникација на високом нивоу – комуникација унутар и изван Управе, у којима је потребно да се делотворно пренесу информације које служе остваривању циљева рада одељења у седишту Управе,</p>
				<p>– компетентност – стечено високо образовање на студијама другог степена (дипломске академске студије – мастер, специјалистичке академске студије, специјалистичке струковне студије), односно на основним студијама у трајању од најмање четири године и детаљно познавање принципа, метода рада и најбољих примера из праксе у некој области која се стичу радним искуством у струци од најмање пет година, као и вештина да се при решавању сложених стручних проблема стечена знања стваралачки примене.</p>
				<p class="bold">Послови у звању саветника у седишту Управе</p>
				<p class="clan">Члан 9.</p>
				<p>Да би радно место било разврстано у звање саветника, по правилу, треба на следећи начин да испуњава мерила:</p>
				<p>– умерено висок ниво сложености послова – најчешће прецизно одређени, али сложени послови у којима се примењују утврђене методе рада, поступци или стручне технике,</p>
				<p>– умерено висок ниво самосталности у раду – самосталност у раду ограничена повременим надзором руководиоца и помоћи руководиоца кад решавање сложених стручних проблема захтева додатно знање и искуство,</p>
				<p>– умерено висок ниво одговорности – одговорност за правилну примену утврђених метода рада, поступака и стручних техника,</p>
				<p>– умерено висок ниво учесталости пословне комуникације – комуникација унутар и изван Управе, чија је сврха пружање савета и прикупљање или размена битних информација,</p>
				<p>– компетентност – стечено високо образовање на студијама другог степена (дипломске академске студије – мастер, специјалистичке академске студије, специјалистичке струковне студије), односно на основним студијама у трајању од најмање четири године и познавање метода рада, поступака и стручних техника које се стичу радним искуством у струци од најмање три године, као и вештина да се при решавању сложених стручних проблема стечена знања стваралачки примене.</p>
				<p class="bold">Послови млађег саветника у седишту Управе</p>
				<p class="clan">Члан 10.</p>
				<p>Да би радно место било разврстано у звање млађег саветника, по правилу, треба на следећи начин да испуњава мерила:</p>
				<p>– средњи ниво сложености послова – прецизно одређени, али сложени послови у којима се, применом утврђених метода рада, поступака или стручних техника, пружа стручна подршка државним службеницима који раде послове у вишим звањима,</p>
				<p>– средњи ниво самосталности у раду – самосталност у раду ограничена редовним надзором руководиоца и његовим општим и појединачним упутствима за решавање сложенијих методолошких, процедуралних или техничких проблема,</p>
				<p>– средњи ниво одговорности – одговорност за правилну примену утврђених метода рада, поступака и стручних техника, што не укључује одговорност за руковођење,</p>
				<p>– средњи ниво повремене пословне комуникације – комуникација унутар и изван Управе, чија је сврха прикупљање или размена информација,</p>
				<p>– компетентност – стечено високо образовање на студијама другог степена (дипломске академске студије – мастер, специјалистичке академске студије, специјалистичке струковне студије), односно на основним студијама у трајању од најмање четири године, радно искуство у струци од једне године и током приправничког стажа стечена вештина да се знања примене, или најмање пет година радног стажа у државним органима.</p>
				<p class="bold">Послови у звању сарадника у седишту Управе</p>
				<p class="clan">Члан 11.</p>
				<p>Да би радно место било разврстано у звање сарадника, по правилу, треба на следећи начин да испуњава мерила:</p>
				<p>– средњи нижи ниво сложености послова – мање сложени послови са ограниченим бројем међусобно повезаних различитих задатака у којима се примењују утврђене методе рада, поступци или стручне технике,</p>
				<p>– средњи нижи ниво самосталности у раду – самосталност у раду ограничена повременим надзором руководиоца и његовим општим усмерењима и општим упутствима за решавање сложенијих методолошких, процедуралних или техничких проблема,</p>
				<p>– средњи нижи ниво одговорности – одговорност за правилну примену утврђених метода рада, поступака и стручних техника,</p>
				<p>– средњи нижи ниво пословне комуникације – комуникација углавном унутар Управе, а повремено изван Управе ако је потребно да се прикупе или размене информације,</p>
				<p>– компетентност – стечено високо образовање на студијама првог степена (основне академске студије, основне струковне студије), односно на студијама у трајању до три године и познавање утврђених метода рада, поступака или стручних техника које се стичу радним искуством у струци од најмање три године, као и вештина да се стечена знања примене.</p>
				<p class="bold">Послови у звању млађег сарадника у седишту Управе</p>
				<p class="clan">Члан 12.</p>
				<p>Да би радно место било разврстано у звање млађег сарадника, по правилу, треба на следећи начин да испуњава мерила:</p>
				<p>– умерено низак ниво сложености послова – прецизно одређени и мање сложени послови у којима се примењују утврђене методе рада, поступци или стручне технике,</p>
				<p>– умерено низак ниво самосталности у раду – самосталност у раду ограничена редовним надзором руководиоца и његовим општим и појединачним упутствима за решавање сложенијих рутинских стручних проблема,</p>
				<p>– умерено низак ниво одговорности – одговорност за правилну примену утврђених метода рада, поступака и стручних техника,</p>
				<p>– умерено низак ниво пословне комуникације – комуникација углавном унутар одељења у седишту Управе у коме је радно место, а повремено и изван седишта Управе, ако је потребно да се прикупе или размене информације,</p>
				<p>– компетентност – стечено високо образовање на студијама првог степена (основне академске студије, основне струковне студије), односно на студијама у трајању до три године, радно искуство у струци од девет месеци и током приправничког стажа стечена вештина да се знања примене или најмање пет година радног стажа у државним органима.</p>
				<p class="bold">Послови у звању референта у седишту Управе</p>
				<p class="clan">Члан 13.</p>
				<p>Да би радно место било разврстано у звање референта, по правилу, треба на следећи начин да испуњава мерила:</p>
				<p>– низак ниво сложености послова – претежно рутински послови, са бројним међусобно повезаним различитим задацима, у којима се примењују једноставне и прецизно утврђене методе рада и поступци,</p>
				<p>– низак ниво самосталности у раду – самосталност у раду ограничена повременим надзором руководиоца и његовим општим упутствима,</p>
				<p>– низак ниво одговорности – одговорност за правилну примену утврђених метода рада и поступака, што може да укључи одговорност за руковођење,</p>
				<p>– низак ниво пословне комуникације – комуникација углавном унутар одељења у седишту Управе, а повремено и изван одељења, ако је потребно да се прикупе или размене информације,</p>
				<p>– компетентност – образовање стечено у средњој школи и познавање једноставних метода рада и поступака стечених радним искуством у струци од најмање две године, као и вештина да се стечена знања примене.</p>
				<p class="bold">Послови у звању млађег референта у седишту Управе</p>
				<p class="clan">Члан 14.</p>
				<p>Да би радно место било разврстано у звање млађег референта, по правилу, треба на следећи начин да испуњава мерила:</p>
				<p>– веома низак ниво сложености послова – технички и други рутински послови са ограниченим бројем једноставних сличних задатака, у којима се примењују једноставне и прецизно утврђене методе рада и поступци,</p>
				<p>– веома низак ниво самосталности у раду – самосталност у раду ограничена повременим надзором руководиоца,</p>
				<p>– веома низак ниво одговорности – одговорност за правилну примену утврђених метода рада и поступака, што не укључује одговорност за руковођење,</p>
				<p>– веома низак ниво пословне комуникације – комуникација углавном унутар одељења у седишту Управе,</p>
				<p>– компетентност – образовање стечено у средњој школи, радно искуство у струци од шест месеци и током приправничког стажа стечена вештина да се знања примене.</p>
				<p class="bold">Послови у звању вишег саветника у заводу</p>
				<p class="clan">Члан 15.</p>
				<p>Да би радно место било разврстано у звање вишег саветника, по правилу, треба на следећи начин да испуњава мерила:</p>
				<p>– веома висока сложеност послова – најсложенији послови у којима се стваралачки и применом нових метода у раду знатно утиче на одређивање политике или постизање резултата у области извршења кривичних санкција и остваривања циљева рада Управе,</p>
				<p>– веома висок ниво самосталности у раду – самосталност у раду и у одлучивању о најсложенијим стручним питањима ограничена једино општим усмерењима руководиоца која се тичу политике органа,</p>
				<p>– веома висок ниво одговорности – одговорност за послове и одлуке којима се знатно утиче на одређивање или спровођење политике, што укључује одговорност за руковођење заводом и одговорност за координацију рада других завода у складу са актом директора Управе,</p>
				<p>– стална пословна комуникација на веома високом нивоу – комуникација унутар и изван завода, у којима се делотворно преносе информације које служе остваривању циљева рада завода и Управе,</p>
				<p>– компетентност – стечено високо образовање на студијама другог степена (дипломске академске студије – мастер, специјалистичке академске студије, специјалистичке струковне студије), односно на основним студијама у трајању од најмање четири године и радно искуство у струци од најмање седам година на пословима извршења санкција, у правосуђу, адвокатури, војсци или полицији, као и вештина да се при решавању најсложенијих стручних проблема стечена знања стваралачки примене. </p>
				<p class="bold">Послови у звању самосталног саветника у заводу</p>
				<p class="clan">Члан 16.</p>
				<p>Да би радно место било разврстано у звање самосталног саветника, по правилу, треба на следећи начин да испуњава мерила:</p>
				<p>– висок ниво сложености послова – сложени послови у којима се стваралачки или применом нових метода у раду битно утиче на остваривање циљева рада завода,</p>
				<p>– висок ниво самосталности у раду – самосталност у раду и у одлучивању ограничена једино општим усмерењима и општим упутствима руководиоца,</p>
				<p>– висок ниво одговорности – одговорност за послове и одлуке којима се битно утиче на остваривање циљева рада завода или службе у заводу, што по правилу може да укључи и одговорност за руковођење,</p>
				<p>– редовна пословна комуникација на високом нивоу – комуникација унутар и изван завода, у којима је потребно да се делотворно пренесу информације које служе остваривању циљева рада завода или службе у заводу,</p>
				<p>– компетентност – стечено високо образовање на студијама другог степена (дипломске академске студије – мастер, специјалистичке академске студије, специјалистичке струковне студије), односно на основним студијама у трајању од најмање четири године и детаљно познавање принципа, метода рада и најбољих примера из праксе у некој области која се стичу радним искуством у струци од најмање пет година на истим или одговарајућим пословима, као и вештина да се при решавању сложених стручних проблема стечена знања стваралачки примене.</p>
				<p class="bold">Послови у звању саветника у заводу</p>
				<p class="clan">Члан 17.</p>
				<p>Да би радно место било разврстано у звање саветника, по правилу, треба на следећи начин да испуњава мерила:</p>
				<p>– умерено висок ниво сложености послова – најчешће прецизно одређени, али сложени послови у којима се примењују утврђене методе рада, поступци или стручне технике,</p>
				<p>– умерено висок ниво самосталности у раду – самосталност у раду ограничена повременим надзором руководиоца и помоћи руководиоца кад решавање сложених стручних проблема захтева додатно знање и искуство,</p>
				<p>– умерено висок ниво одговорности – одговорност за правилну примену утврђених метода рада, поступака и стручних техника, што може да укључи одговорност за руковођење,</p>
				<p>– умерено висок ниво пословне комуникације – комуникација унутар и изван завода, чија је сврха пружање савета и прикупљање или размена битних информација,</p>
				<p>– компетентност – стечено високо образовање на студијама другог степена (дипломске академске студије – мастер, специјалистичке академске студије, специјалистичке струковне студије), односно на основним студијама у трајању од најмање четири године и познавање метода рада, поступака и стручних техника која се стичу радним искуством у струци од најмање три године, као и вештина да се при решавању сложених стручних проблема стечена знања примене.</p>
				<p class="bold">Послови млађег саветника у заводу</p>
				<p class="clan">Члан 18.</p>
				<p>Да би радно место било разврстано у звање млађег саветника, по правилу, треба на следећи начин да испуњава мерила:</p>
				<p>– средњи ниво сложености послова – прецизно одређени, али сложени послови у којима се, применом утврђених метода рада, поступака или стручних техника, пружа стручна подршка државним службеницима који раде послове у вишим звањима,</p>
				<p>– средњи ниво самосталности у раду – самосталност у раду ограничена редовним надзором руководиоца и његовим општим и појединачним упутствима за решавање сложенијих методолошких, процедуралних или техничких проблема,</p>
				<p>– средњи ниво одговорности – одговорност за правилну примену утврђених метода рада, поступака и стручних техника, што не укључује одговорност за руковођење,</p>
				<p>– средњи ниво повремене пословне комуникације – комуникација унутар и изван завода, чија је сврха прикупљање или размена информација,</p>
				<p>– компетентност – стечено високо образовање на студијама другог степена (дипломске академске студије – мастер, специјалистичке академске студије, специјалистичке струковне студије), односно на основним студијама у трајању од најмање четири године, радно искуство у струци од једне године и током приправничког стажа стечена вештина да се знања примене или најмање пет година радног стажа у државним органима.</p>
				<p class="bold">Послови сарадника у заводу</p>
				<p class="clan">Члан 19.</p>
				<p>Да би радно место било разврстано у звање сарадника, по правилу, треба на следећи начин да испуњава мерила:</p>
				<p>– средњи нижи ниво сложености послова – мање сложени послови са ограниченим бројем међусобно повезаних различитих задатака у којима се примењују утврђене методе рада, поступци или стручне технике,</p>
				<p>– средњи нижи ниво самосталности у раду – самосталност у раду ограничена повременим надзором руководиоца и његовим општим усмерењима и општим упутствима за решавање сложенијих методолошких, процедуралних или техничких проблема,</p>
				<p>– средњи нижи ниво одговорности – одговорност за правилну примену утврђених метода рада, поступака и стручних техника,</p>
				<p>– средњи нижи ниво пословне комуникације – комуникација углавном унутар завода, а повремено изван завода ако је потребно да се прикупе или размене информације,</p>
				<p>– компетентност – стечено високо образовање на студијама првог степена (основне академске студије, основне струковне студије), односно на студијама у трајању до три године и познавање утврђених метода рада, поступака или стручних техника које се стичу радним искуством у струци од најмање три године, као и вештина да се стечена знања примене.</p>
				<p class="bold">Послови у звању млађег сарадника у заводу</p>
				<p class="clan">Члан 20.</p>
				<p>Да би радно место било разврстано у звање млађег сарадника, по правилу, треба на следећи начин да испуњава мерила:</p>
				<p>– умерено низак ниво сложености послова – прецизно одређени и мање сложени послови у којима се примењују утврђене методе рада, поступци или стручне технике,</p>
				<p>– умерено низак ниво самосталности у раду – самосталност у раду ограничена редовним надзором руководиоца и његовим општим и појединачним упутствима за решавање сложенијих рутинских стручних проблема,</p>
				<p>– умерено низак ниво одговорности – одговорност за правилну примену утврђених метода рада, поступака и стручних техника,</p>
				<p>– умерено низак ниво пословне комуникације – комуникација углавном унутар завода, а повремено и изван завода, ако је потребно да се прикупе и размене информације,</p>
				<p>– компетентност – стечено високо образовање на студијама првог степена (основне академске студије, основне струковне студије), односно на студијама у трајању до три године, радно искуство у струци од девет месеци и током приправничког стажа стечена вештина да се знања примене или најмање пет година радног стажа у државним органима.</p>
				<p class="bold">Послови у звању референта у заводу</p>
				<p class="clan">Члан 21.</p>
				<p>Да би радно место било разврстано у звање референта, по правилу, треба на следећи начин да испуњава мерила:</p>
				<p>– низак ниво сложености послова – претежно рутински послови, са бројним међусобно повезаним различитим задацима, у којима се примењују једноставне и прецизно утврђене методе рада и поступци,</p>
				<p>– низак ниво самосталности у раду – самосталност у раду ограничена повременим надзором руководиоца и његовим општим упутствима,</p>
				<p>– низак ниво одговорности – одговорност за правилну примену утврђених метода рада и поступака, што може да укључи одговорност за руковођење,</p>
				<p>– низак ниво пословне комуникације – комуникација углавном унутар завода, а повремено и изван завода, ако је потребно да се прикупе или размене информације,</p>
				<p>– компетентност – образовање стечено у средњој школи и познавање једноставних метода рада и поступака стечених радним искуством у струци од најмање две године, као и вештина да се стечена знања примене.</p>
				<p class="bold">Послови у звању млађег референта у заводу</p>
				<p class="clan">Члан 22.</p>
				<p>Да би радно место било разврстано у звање млађег референта, по правилу, треба на следећи начин да испуњава мерила:</p>
				<p>– веома низак ниво сложености послова – технички и други рутински послови са ограниченим бројем једноставних сличних задатака, у којима се примењују једноставне и прецизно утврђене методе рада и поступци,</p>
				<p>– веома низак ниво самосталности у раду – самосталност у раду ограничена повременим надзором руководиоца,</p>
				<p>– веома низак ниво одговорности – одговорност за правилну примену утврђених метода рада и поступака, што не укључује одговорност за руковођење,</p>
				<p>– веома низак ниво пословне комуникације – комуникација углавном унутар завода,</p>
				<p>– компетентност – образовање стечено у средњој школи, радно искуство у струци од шест месеци и током приправничког стажа стечена вештина да се знања примене.</p>
				<p class="bold">Послови у звању старијег заповедника</p>
				<p class="clan">Члан 23.</p>
				<p>Да би радно место било разврстано у звање старијег заповедника, по правилу, треба на следећи начин да испуњава мерила:</p>
				<p>– висок ниво сложености послова – сложени оперативни послови у којима се стваралачки или применом нових метода у раду битно утиче на остваривање циљева рада службе за обезбеђење,</p>
				<p>– висок ниво самосталности у раду – самосталност у раду и у одлучивању ограничена једино општим усмерењима и општим упутствима руководиоца,</p>
				<p>– висок ниво одговорности – одговорност за послове и одлуке којима се битно утиче на остваривање циљева рада службе за обезбеђење, што укључује одговорност за руковођење,</p>
				<p>– редовна пословна комуникација на високом нивоу – комуникација унутар и изван завода, у којима је потребно да се делотворно пренесу информације које служе остваривању циљева рада службе за обезбеђење,</p>
				<p>– компетентност – стечено високо образовање на студијама другог степена (дипломске академске студије – мастер, специјалистичке академске студије, специјалистичке струковне студије), односно на основним студијама у трајању од најмање четири године и детаљно познавање принципа, метода рада и најбољих примера из праксе у тој области која се стичу радним искуством од најмање пет година у Служби за обезбеђење, односно на истим или одговарајућим пословима у складу са законом, као и вештина да се при решавању сложених стручних проблема стечена знања стваралачки примене.</p>
				<p class="bold">Послови у звању заповедника</p>
				<p class="clan">Члан 24.</p>
				<p>Да би радно место било разврстано у звање заповедника, по правилу, треба на следећи начин да испуњава мерила:</p>
				<p>– умерено висок ниво сложености послова – најчешће прецизно одређени, али сложени оперативни послови у којима се примењују утврђене методе рада, поступци или стручне технике,</p>
				<p>– умерено висок ниво самосталности у раду – самосталност у раду ограничена повременим надзором руководиоца и помоћи руководиоца кад решавање сложених стручних проблема захтева додатно знање и искуство,</p>
				<p>– умерено висок ниво одговорности – одговорност за правилну примену утврђених метода рада, поступака и стручних техника, што може да укључи одговорност за руковођење,</p>
				<p>– умерено висок ниво пословне комуникације – комуникација унутар и изван завода, чија је сврха пружање савета и прикупљање или размена битних информација,</p>
				<p>– компетентност – стечено високо образовање на студијама другог степена (дипломске академске студије – мастер, специјалистичке академске студије, специјалистичке струковне студије), односно на основним студијама у трајању од најмање четири године и познавање метода рада, поступака и стручних техника који се стичу радним искуством у Служби за обезбеђење, односно на истим или одговарајућим пословима у складу са законом, од најмање три године, као и вештина да се при решавању сложених стручних проблема стечена знања примене.</p>
				<p class="bold">Послови млађег заповедника</p>
				<p class="clan">Члан 25.</p>
				<p>Да би радно место било разврстано у звање млађег заповедника, по правилу, треба на следећи начин да испуњава мерила:</p>
				<p>– средњи ниво сложености послова – прецизно одређени, али сложени оперативни послови у којима се, применом утврђених метода рада, поступака или стручних техника, пружа стручна подршка државним службеницима који раде послове у вишим звањима,</p>
				<p>– средњи ниво самосталности у раду – самосталност у раду ограничена редовним надзором руководиоца и његовим општим и појединачним упутствима за решавање сложенијих методолошких, процедуралних или техничких проблема,</p>
				<p>– средњи ниво одговорности – одговорност за правилну примену утврђених метода рада, поступака и стручних техника, што не укључује одговорност за руковођење,</p>
				<p>– средњи ниво повремене пословне комуникације – комуникација унутар и изван завода, чија је сврха прикупљање или размена информација,</p>
				<p>– компетентност – стечено високо образовање на студијама другог степена (дипломске академске студије – мастер, специјалистичке академске студије, специјалистичке струковне студије), односно на основним студијама у трајању од најмање четири године, радно искуство у Служби за обезбеђење, односно на истим или одговарајућим пословима у складу са законом, од једне године и током приправничког стажа стечена вештина да се знања примене или најмање пет година радног стажа у државним органима.</p>
				<p class="bold">Послови надзорника</p>
				<p class="clan">Члан 26.</p>
				<p>Да би радно место било разврстано у звање надзорника, по правилу, треба на следећи начин да испуњава мерила:</p>
				<p>– средњи нижи ниво сложености послова – мање сложени оперативни послови са ограниченим бројем међусобно повезаних различитих задатака у којима се примењују утврђене методе рада, поступци или стручне технике,</p>
				<p>– средњи нижи ниво самосталности у раду – самосталност у раду ограничена повременим надзором руководиоца и његовим општим усмерењима и општим упутствима за решавање сложенијих методолошких, процедуралних или техничких проблема,</p>
				<p>– средњи нижи ниво одговорности – одговорност за правилну примену утврђених метода рада, поступака и стручних техника, што може да укључи одговорност за руковођење,</p>
				<p>– средњи нижи ниво пословне комуникације – комуникација углавном унутар завода, а повремено изван завода ако је потребно да се прикупе или размене информације,</p>
				<p>– компетентност – стечено високо образовање на студијама првог степена (основне академске студије, основне струковне студије), односно на студијама у трајању до три године и познавање утврђених метода рада, поступака или стручних техника које се стичу радним искуством у Служби за обезбеђење, односно на истим или одговарајућим пословима у складу са законом, од најмање три године, као и вештина да се стечена знања примене.</p>
				<p class="bold">Послови у звању млађег надзорника</p>
				<p class="clan">Члан 27.</p>
				<p>Да би радно место било разврстано у звање млађег надзорника, по правилу, треба на следећи начин да испуњава мерила:</p>
				<p>– умерено низак ниво сложености послова – прецизно одређени и мање сложени оперативни послови у којима се примењују утврђене методе рада, поступци или стручне технике,</p>
				<p>– умерено низак ниво самосталности у раду – самосталност у раду ограничена редовним надзором руководиоца и његовим општим и појединачним упутствима за решавање сложенијих рутинских стручних проблема,</p>
				<p>– умерено низак ниво одговорности – одговорност за правилну примену утврђених метода рада, поступака и стручних техника, што може да укључи одговорност за руковођење,</p>
				<p>– умерено низак ниво пословне комуникације – комуникација углавном унутар завода, а повремено и изван завода, ако је потребно да се прикупе или размене информације,</p>
				<p>– компетентност – образовање стечено у средњој школи, радно искуство у Служби за обезбеђење, односно на истим или одговарајућим пословима у складу са законом, од најмање три године и познавање утврђених метода рада и поступака, као и вештина да се стечена знања примене.</p>
				<p class="bold">Послови у звању старијег командира</p>
				<p class="clan">Члан 28.</p>
				<p>Да би радно место било разврстано у звање старијег командира, по правилу, треба на следећи начин да испуњава мерила:</p>
				<p>– низак ниво сложености послова – претежно рутински оперативни послови, са бројним међусобно повезаним различитим задацима, у којима се примењују једноставне и прецизно утврђене методе рада и поступци,</p>
				<p>– низак ниво самосталности у раду – самосталност у раду ограничена повременим надзором руководиоца и његовим општим упутствима,</p>
				<p>– низак ниво одговорности – одговорност за правилну примену утврђених метода рада и поступака, што може да укључи одговорност за руковођење,</p>
				<p>– низак ниво пословне комуникације – комуникација углавном унутар завода, а повремено и изван завода, ако је потребно да се прикупе или размене информације,</p>
				<p>– компетентност – образовање стечено у средњој школи и познавање једноставних метода рада и поступака стечених радним искуством у Служби за обезбеђење, односно на истим или одговарајућим пословима у складу са законом, од најмање две године, као и вештина да се стечена знања примене.</p>
				<p class="bold">Послови у звању командира</p>
				<p class="clan">Члан 29.</p>
				<p>Да би радно место било разврстано у звање командира, по правилу, треба на следећи начин да испуњава мерила:</p>
				<p>– веома низак ниво сложености послова – безбедносни и други оперативно рутински послови са ограниченим бројем једноставних сличних задатака, у којима се примењују једноставне и прецизно утврђене методе рада и поступци,</p>
				<p>– веома низак ниво самосталности у раду – самосталност у раду ограничена повременим надзором руководиоца,</p>
				<p>– веома низак ниво одговорности – одговорност за правилну примену утврђених метода рада и поступака, што не укључује одговорност за руковођење,</p>
				<p>– веома низак ниво пословне комуникације – комуникација углавном унутар завода,</p>
				<p>– компетентност – образовање стечено у средњој школи, радно искуство у Служби за обезбеђење, односно на истим или одговарајућим пословима у складу са законом, од шест месеци и током приправничког стажа, као и вештина да се стечена знања примене.</p>
				<p class="clan">III. РАЗВРСТАВАЊЕ РАДНИХ МЕСТА НАМЕШТЕНИКА</p>
				<p class="clan">Члан 30.</p>
				<p>Радна места намештеника, укључујући и радна места руководилаца ужих унутрашњих јединица – шефова одсека у заводима у којима искључиво раде намештеници, разврставају се према занимањима у пет врста, зависно од степена образовања потребног за рад на радном месту.</p>
				<p>Радна места намештеника разврставају се тако што се на опис послова радног места примене мерила за процену радног места и потом одреди врста којој радно место припада.</p>
				<p class="clan">Члан 31.</p>
				<p>Мерила за процену радних места намештеника (у даљем тексту: мерила) су: сложеност послова, самосталност у раду, одговорност, пословна комуникација и компетентност.</p>
				<p class="clan">Члан 32.</p>
				<p>Сложеност послова је мерило којима се изражава ниво општости правила на којима су послови утемељени и интелектуални напор који они захтевају.</p>
				<p>Самосталност у раду је мерило којим се изражава у којој мери се посао врши по упутствима и под надзором руководиоца.</p>
				<p>Одговорност је мерило којим се изражава колико послови доприносе обезбеђивању пратећих техничких или других услова потребних за редован рад завода, што укључује одговорност за одређивање и распоређивање радних задатака другим намештеницима и надзор над њиховим извршавањем (у даљем тексту: одговорност за руковођење).</p>
				<p>Пословна комуникација је мерило којим се изражава врста комуникација у раду и њихов значај за извршавање послова.</p>
				<p>Компетентност је мерило којим се изражавају знања, радно искуство и вештине које су потребне за делотворан рад на радном месту.</p>
				<p class="bold">Прва врста радних места</p>
				<p class="clan">Члан 33.</p>
				<p>Да би радно место било разврстано у прву врсту, по правилу, треба на следећи начин да испуњава мерила:</p>
				<p>– сложеност послова – пратећи послови с међусобно повезаним различитим задацима у којима се примењују утврђене методе рада или стручне технике,</p>
				<p>– самосталност у раду – самосталност у раду и одлучивању о избору најбоље методе рада ограничена је повременим надзором руководиоца и његовим општим упутствима,</p>
				<p>– одговорност – одговорност за правилну примену утврђених метода рада и стручних техника, што може да укључи одговорност за руковођење,</p>
				<p>– пословна комуникација – комуникација претежно унутар завода да би се примала или давала упутства за рад,</p>
				<p>– компетентност – стечено високо образовање на студијама другог степена (дипломске академске студије – мастер, специјалистичке академске студије, специјалистичке струковне студије), односно на основним студијама у трајању од најмање четири године и познавање одговарајућих метода рада, поступака и стручних техника која се стичу радним искуством у струци од најмање три године и вештина да се стечена знања примене.</p>
				<p class="bold">Друга врста радних места</p>
				<p class="clan">Члан 34.</p>
				<p>Да би радно место било разврстано у другу врсту, по правилу, треба на следећи начин да испуњава мерила:</p>
				<p>– сложеност послова – прецизно одређени пратећи послови у којима се примењују утврђени методи рада или стручне технике,</p>
				<p>– самосталност у раду – самосталност у раду ограничена редовним надзором руководиоца и његовим општим и појединачним упутствима за решавање сложенијих методолошких и техничких проблема,</p>
				<p>– одговорност – одговорност за правилну примену утврђених метода рада и стручних техника, што не укључује одговорност за руковођење,</p>
				<p>– пословна комуникација – комуникација унутар завода да би се примала упутства за рад,</p>
				<p>– компетентност – стечено високо образовање на студијама другог степена (дипломске академске студије – мастер, специјалистичке академске студије, специјалистичке струковне студије), односно на основним студијама у трајању од најмање четири године и током приправничког стажа стечена вештина да се стечена знања примене.</p>
				<p class="bold">Трећа врста радних места</p>
				<p class="clan">Члан 35.</p>
				<p>Да би радно место било разврстано у трећу врсту, по правилу, треба на следећи начин да испуњава мерила:</p>
				<p>– сложеност послова – прецизно одређени пратећи послови са ограниченим бројем међусобно повезаних задатака у којима се примењују утврђене методе рада или стручне технике,</p>
				<p>– самосталност у раду – самосталност у раду ограничена редовним надзором руководиоца и његовим општим упутствима за решавање сложенијих методолошких и техничких проблема,</p>
				<p>– одговорност – одговорност за правилну примену једноставних и прецизно утврђених метода рада и стручних техника, што може да укључи и одговорност за руковођење,</p>
				<p>– пословна комуникација – комуникација претежно унутар завода да би се примала и давала упутства за рад,</p>
				<p>– компетентност – стечено високо образовање на студијама првог степена (основне академске студије, основне струковне студије), односно на студијама у трајању до три године и познавање утврђених метода рада и стручних техника стечених радним искуством од најмање две године. </p>
				<p class="bold">Четврта врста радних места</p>
				<p class="clan">Члан 36.</p>
				<p>Да би радно место било разврстано у четврту врсту, по правилу, треба на следећи начин да испуњава мерила:</p>
				<p>– сложеност послова – рутински, занатски и други пратећи послови у којима се примењују утврђене методе рада и стручне технике и који углавном подразумевају коришћење техничких средстава, попут машина, алата и слично,</p>
				<p>– самосталност у раду – самосталност у раду ограничена редовним надзором руководиоца и његовим општим и појединачним упутствима за решавање сложенијих методолошких и техничких проблема,</p>
				<p>– одговорност – одговорност за правилну примену утврђених метода рада и стручних техника, што може да укључи и одговорност за руковођење,</p>
				<p>– пословна комуникација – комуникација претежно унутар завода да би се примала и давала упутства за рад,</p>
				<p>– компетентност – стечено или признато средње образовање у трогодишњем или четворогодишњем трајању, односно III или IV степен стручне спреме или стечено специјалистичко образовање.</p>
				<p class="bold">Пета врста радних места</p>
				<p class="clan">Члан 37.</p>
				<p>Да би радно место било разврстано у пету врсту, по правилу, треба на следећи начин да испуњава мерила:</p>
				<p>– сложеност послова – најједноставнији пратећи рутински послови који се понављају,</p>
				<p>– самосталност у раду – самосталност у раду ограничена редовним надзором руководиоца и његовим општим и појединачним упутствима,</p>
				<p>– одговорност – одговорност за правилно извршавање послова у складу са општим и појединачним упутствима руководиоца,</p>
				<p>– пословна комуникација – комуникација искључиво унутар завода да би се примала упутства за рад,</p>
				<p>– компетентност – основно образовање.</p>
				<p class="bold">Разврставање руководећих радних места намештеника</p>
				<p class="clan">Члан 38.</p>
				<p>Намештеник може да руководи само оном ужом унутрашњом јединицом у којој искључиво раде намештеници.</p>
				<p>Радна места намештеника који руководе ужим унутрашњим јединицама могу да се разврставају у прву, трећу и четврту врсту радних места.</p>
				<p class="clan">IV. ОПИС РАДНИХ МЕСТА И ПОСТУПАК РАЗВРСТАВАЊА</p>
				<p class="bold">Претходни и коначни опис радног места</p>
				<p class="clan">Члан 39.</p>
				<p>Састављање описа радног места састоји се од две фазе: састављања претходног описа радног места и састављање коначног описа радног места.</p>
				<p>На састављање претходног и коначног описа радног места и поступак разврставања радног места примењују се одредбе Уредбе о разврставању радних места и мерилима за опис радних места државних службеника.</p>
				<p class="bold">Одговорност за састављање претходног описа радног места</p>
				<p class="clan">Члан 40.</p>
				<p>Претходни опис радних места која су систематизована у седишту Управе саставља државни службеник који је одговоран за руковођење ужом унутрашњом јединицом у седишту Управе, а претходни опис радних места у заводу саставља државни службеник кога одреди управник завода.</p>
				<p>Државни службеници из става 1. овог члана одговорни су за тачност података у претходном опису радног места и за правилност претходног описа радног места.</p>
				<p class="clan">Члан 41.</p>
				<p>Коначни опис радног места одобрава директор Управе или државни службеник кога одреди директор Управе.</p>
				<p class="clan">V. ПРЕЛАЗНЕ И ЗАВРШНЕ ОДРЕДБЕ</p>
				<p class="clan">Члан 42.</p>
				<p>Државни службеник или намештеник који се по ступању на снагу новог правилника затекне на радном месту разврстаном у звање за које он нема прописане године радног искуства, може бити распоређен на исто радно место под условом да му недостаје највише једна година радног искуства и да послове који одговарају том радном месту ради најмање годину дана.</p>
				<p class="clan">Члан 43.</p>
				<p>Даном ступања на снагу ове уредбе престаје да важи Уредба о звањима и занимањима у Управи за извршење кривичних санкција („Службени гласник РС”, бр. 110/06 и 102/11).</p>
				<p class="clan">Члан 44.</p>
				<p>Ова уредба ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis" style="margin-top: 0">05 број 110-10168/2014-1</p>
				<p class="potpis" style="margin-top: 0">У Београду, 22. октобра 2014. године</p>
				<p class="potpis" style="margin-top: 0"><span class="bold">Влада</span></p>
				<p class="potpis" style="margin-top: 0">Председник,</p>
				<p class="potpis" style="margin-top: 0"><span class="bold">Александар Вучић, </span>с.р.</p>
	</div>


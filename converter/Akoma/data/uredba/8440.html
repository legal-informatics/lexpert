


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p class="nevazeciakt">Неважећи акт</p>
				<p>&nbsp;</p>
				<p>&nbsp;</p>
				<p>&nbsp;</p>
				<p>На основу члана 83. Закона о железници („Службени гласник РС”, број 45/13) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p class="odluka-zakon">&nbsp;&nbsp;</p>
				<p class="odluka-zakon">УРЕДБУ</p>
				<p class="naslov">о стимулативним мерама у циљу унапређења комбинованог транспорта</p>
				<p class="auto-style1">"Службени гласник РС", број 67 од 29. јула 
				2015.</p>
				<p class="auto-style1">&nbsp;&nbsp;</p>
				<p class="clan">Члан 1.</p>
				<p>Овом уредбом ближе се уређује државна помоћ и стимулативне мере у циљу унапређења комбинованог транспорта, у складу са прописима који регулишу ову област (у даљем тексту: стимулативне мере).</p>
				<p class="clan">Члан 2.</p>
				<p>Поједини изрази употребљени у овој уредби имају следеће значење:</p>
				<p>1) <span class="italik">комбиновани транспорт </span>обухвата транспорт интермодалне транспортне јединицe или друмскoг возила код кога се већи део превозног пута обавља железницом, а почетни и завршни део превозног пута друмским транспортом на што је могуће краћим растојањима;</p>
				<p>2) <span class="italik">терминал за комбиновани транспорт </span>означава место за претовар интермодалних транспортних јединица и/или друмских возила са једног на други вид превоза;</p>
				<p>3) <span class="italik">интермодална транспортна јединица </span>означава изменљиви транспортни суд или контенер, као и полуприколицу и приколицу погодну за дизање дизалицом.</p>
				<p class="clan">Члан 3.</p>
				<p>Стимулативне мере додељују се привредним субјектима преко којих се реализује комбиновани транспорт.</p>
				<p>Привредни субјекти из става 1. овог члана су: </p>
				<p>1) власници и управљачи терминала за комбиновани транспорт;</p>
				<p>2) оператери за железнички и друмски транспорт;</p>
				<p>3) оператери комбинованог транспорта;</p>
				<p>4) управљачи железничке инфраструктуре и шпедиције.</p>
				<p class="clan">Члан 4.</p>
				<p>Стимулативне мере које се односе на укупне инвестиционе трошкове привредних субјеката из члана 3. став 2. ове уредбе додељују се за:</p>
				<p>1) изградњу и реконструкцију терминала за комбиновани транспорт (инфраструктура) укључујући и претоварну опрему и механизацију на терминалима;</p>
				<p>2) опрему за обављање комбинованог транспорта: интермодалне транспортне јединице и полуприколице за друмски транспорт контејнера;</p>
				<p>3) информационе и комуникационе системе, иновативну опрему коју користе привредни субјекти и царина у комбинованом транспорту;</p>
				<p>4) железничка возна средстава: локомотиве и специјализовани вагони за комбиновани транспорт.</p>
				<p class="clan">Члан 5.</p>
				<p>Финансијска средства за стимулативне мере обезбеђују се у оквиру расположивих средстава у буџету Републике Србије, на позицијама министарства надлежног за послове саобраћаја (у даљем тексту: министарство), као и из фондова међународне развојне помоћи у складу са прописима.</p>
				<p class="clan">Члан 6.</p>
				<p>Висина стимулативних мера које могу бити додељене привредним субјектима из члана 3. став 2. ове уредбе, у односу на укупне инвестиционе трошкове утврђена је тако да је могуће доделити средства у износу:</p>
				<p>1) до 50% од инвестиционих трошкова из члана 4. тачка 1) ове уредбе;</p>
				<p>2) до 100% од инвестиционих трошкова из члана 4. тачка 2) ове уредбе;</p>
				<p>3) до 30% од инвестиционих трошкова из члана 4. тачка 3) ове уредбе;</p>
				<p>4) до 30% од инвестиционих трошкова из члана 4. тачка 4) ове уредбе.</p>
				<p class="clan">Члан 7.</p>
				<p>Стимулативне мере се не могу доделити привредним субјектима:</p>
				<p>1) у тешкоћама (привредни субјект коме је угрожен опстанак на тржишту, односно који у последњој години пословања бележи смањење укупног прихода, раст губитака, раст залиха, вишак капацитета, смањење новчаних токова и раст дуга);</p>
				<p>2) који имају доспеле, а неизмирене обавезе према Републици Србији;</p>
				<p>3) код којих је знатно смањен број запослених у претходних 12 месеци од датума подношења пријаве (30% и више).</p>
				<p class="clan">Члан 8.</p>
				<p>Одлуку о спровођењу јавног позива ради додељивања стимулативних мера доноси министарство.</p>
				<p>Јавни позив из става 1. овог члана садржи услове за доделу стимулативних мера и документацију потребну за пријављивање.</p>
				<p>Оцену пријава и поступак доделе стимулативних мера спроводи Комисија за оцену пријава и поступак доделе стимулативних мера, коју образује министар надлежан за послове саобраћаја. </p>
				<p>По спроведеном поступку доделе стимулативних мера закључује се уговор.</p>
				<p>Привредни субјект обезбеђује изјаву о коришћењу средстава за исте инвестиционе трошкове добијених од других државних органа који располажу јавним средствима, пре закључења уговора.</p>
				<p class="clan">Члан 9.</p>
				<p>Привредни субјект из члана 3. став 2. ове уредбе доставља министарству извештај независног ревизора о наменском трошењу средстава.</p>
				<p class="clan">Члан 10.</p>
				<p>Ова уредба ступа на снагу осмог дана од дана објављивања у „Службеном гласнику Републике Србије”, а примењује се од 1. јануара 2018. године.</p>
				<p class="potpis">05 број 110-7978/2015</p>
				<p class="potpis">У Београду, 29. јула 2015. године </p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Александар Вучић, </span>с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
	.auto-style3 {
		color: #008000;
	}
	.auto-style4 {
	font-size: 0.583333333333333rem;
}
	</style>


	<div class="story">
				<div class="redakcijskipreciscentekst" style="font-size:0.750000187500047rem">
					Редакцијски пречишћен текст</div>
				<p class="broj">&nbsp;</p>
				<p class="broj">&nbsp;</p>
				<p>На основу члана 8. Закона о буџету Републике Србије за 2016. годину („Службени гласник РС”, број 103/15) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), </p>
				<p>Влада доноси</p>
				<p class="odluka-zakon">&nbsp;</p>
				<p class="odluka-zakon">УРЕДБУ </p>
				<p class="naslov">о утврђивању Програма подршке унапређења локалне и регионалне инфраструктуре – Градимо заједно – ЕИБ 8</p>
				<p class="auto-style1">"Службени гласник РС", бр. 10 од 8. 
				фебруара 2016, 65 од 28. јула 2016.</p>
				<p class="naslov">&nbsp;</p>
				<p class="clan">Члан 1.</p>
				<p>Овом уредбом утврђује се Програм подршке унапређења локалне и регионалне инфраструктуре – Градимо заједно – ЕИБ 8, који је одштампан уз ову уредбу и чини њен саставни део.</p>
				<p class="clan">Члан 2.</p>
				<p>Пријава пројекта који се финансира у складу са овом уредбом подноси се на Обрасцу – Пријава пројекта за Програм подршке унапређења локалне и регионалне инфраструктуре – Градимо заједно – ЕИБ 8, који је одштампан уз ову уредбу и чини њен саставни део.</p>
				<p>Оцењивање и одабир пројекта који се финансира у складу са овом уредбом врши се на основу критеријума који су дати у Прилогу – Критеријуми за оцењивање и одабир пројекта, који је одштампан уз ову уредбу и чини њен саставни део.</p>
				<p class="clan">Члан 3.</p>
				<p>Ова уредба ступа на снагу наредног дана од дана објављивања у „Службеном гласнику Републике Србије”.</p>
				<p class="potpis">05 број 110-345/2016</p>
				<p class="auto-style2">У Београду, 6. фебруара 2016. године</p>
				<p class="auto-style2"><span class="bold">Влада</span></p>
				<p class="auto-style2">Потпредседник Владе, </p>
				<p class="auto-style2">др. <span class="bold">Расим Љајић,</span> с.р.</p>

				<p class="clan">&nbsp;</p>
				<p class="clan">ПРОГРАМ </p>
				<p class="clan">ПОДРШКЕ УНАПРЕЂЕЊА ЛОКАЛНЕ И РЕГИОНАЛНЕ ИНФРАСТРУКТУРЕ – ГРАДИМО ЗАЈЕДНО – ЕИБ 8</p>
				<p class="clan">I. УВОДНЕ ОДРЕДБЕ</p>
				<p>Законом о буџету Републике Србије за 2016. годину („Службени гласник РС”, број 103/15), члан 8, у оквиру Раздела 20 – Министарство привреде, Програм 1505 – Регионални развој, функција 411 – Општи економски и комерцијални послови, Пројекат 4001 – Подршка развоју локалне и регионалне инфраструктуре, економска класификација 511 – Зграде и грађевински објекти предвиђена су средства у висини од 
				<strong>582.000.000*</strong> динара, из зајма Европске инвестиционе банке, намењена за Програм подршке унапређења локалне и регионалне инфраструктуре – Градимо заједно – ЕИБ 8 (у даљем тексту: Програм).</p>
				<p>Програм спроводи Министарство привреде (у даљем тексту: Министарство).</p>
				<p class="auto-style4">*Службени гласник РС, број 65/2016</p>
				<p>&nbsp;</p>
				<p class="clan">II. ЦИЉ ПРОГРАМА </p>
				<p>Циљ Програма је подизање капацитета јединица локалних самоуправа кроз унапређење инфраструктуре, стандарда и квалитета живота грађана. </p>
				<p class="clan">III. НАМЕНА ПРОГРАМА</p>
				<p>Намена Програма је учешће у финансирању реализације инфраструктурних пројеката од значаја за локални и регионални развој и то за:</p>
				<p>1) изградњу, реконструкцију, рехабилитацију, санацију путева, улица, бициклистичких стаза и путних објеката (мостови, надвожњаци, пасареле и др.);</p>
				<p>2) изградњу, реконструкцију, доградњу, санацију, адаптацију објеката за потребе предшколског, школског и других нивоа образовања, објеката за ученички и студентски стандард, као и објеката за научна истраживања;</p>
				<p>3) изградњу, реконструкцију, доградњу, санацију, адаптацију школских спортских сала и терена;</p>
				<p>4) изградњу, реконструкцију, доградњу, санацију, адаптацију објеката здравствене и социјалне инфраструктуре (установе за пружање здравствене и социјалне помоћи);</p>
				<p>5) изградњу, реконструкцију, доградњу, санацију, адаптацију објеката културно-историјског наслеђа (објекти културно - историјског значаја који могу да подстичу развој туризма).</p>
				<p class="clan">IV. ПОДНОСИЛАЦ ПРИЈАВЕ ПРОЈЕКТА</p>
				<p>Подносилац пријаве пројекта је јединица локалне самоуправе на чијој територији је планирана реализација одређеног пројекта, а уколико пројекат реализује више јединица локалне самоуправе, подносилац пријаве пројекта су јединице локалне самоуправе које заједно реализују пројекат (у даљем тексту: Подносилац пријаве).</p>
				<p>Подносилац пријаве може поднети једну пријаву пројекта.</p>
				<p class="clan">V. ФИНАНСИРАЊЕ ПРОЈЕКТА</p>
				<p>Министарство учествује у финансирању реализације инфраструктурних пројеката од значаја за локални и регионални развој, који испуњавају заједничке критеријуме Европске инвестиционе банке и Министарства, у складу са условима из Финансијског уговора између Републике Србије и Европске инвестиционе банке „Зајам за општинску и регионалну инфраструктуру”.</p>
				<p>Министарство учествује у финансирању пројекта у висини до 50% вредности пројекта без ПДВ.</p>
				<p>Из буџета Подносиоца пријаве финансира се преостала вредност пројекта без ПДВ као и ПДВ на укупну вредност пријављеног пројекта, у складу са прописима којима се уређује порез на додату вредност.</p>
				<p class="clan">VI. УСЛОВИ ЗА ДОДЕЛУ СРЕДСТАВА ПРОГРАМА</p>
				<p>Услови за доделу средстава Програма су:</p>
				<p>1) да је реализација пројекта у складу са циљем и наменом Програма;</p>
				<p>2) да је суфинансирање пројекта предвиђено од стране Подносиоца пријаве у висини припадајућег износа;</p>
				<p>3) да су завршене све претходне правне, техничке и друге процедуре које претходе реализацији пројекта.</p>
				<p class="clan">VII. ДОКУМЕНТАЦИЈА ЗА ПРИЈАВЉИВАЊЕ ПРОЈЕКТА НА ЈАВНИ ПОЗИВ</p>
				<p>Документација која се обавезно доставља приликом пријављивања пројекта на јавни позив:</p>
				<p>1) правилно попуњен Образац – Пријава пројекта за Програм подршке унапређења локалне и регионалне инфраструктуре – Градимо заједно – ЕИБ 8;</p>
				<p>2) извод из одлуке о буџету Подносиоца пријаве са позицијом на којој су предвиђена средства за суфинансирање пројекта. Уколико средства за суфинансирање пројекта нису предвиђена у моменту подношења пријаве доставља се изјава да ће средства за суфинансирање пројекта бити обезбеђена одлуком о буџету Подносиоца пријавe у року од десет дана од доделе средстава;</p>
				<p>3) пројекат за извођење или главни пројекат по којем је издат акт надлежног органа на основу којег се изводе радови (у оригиналу или овереној копији или скениран у електронском формату на CD);</p>
				<p>4) уз пројекат за извођење доставља се CD са следећом документацијом:</p>
				<p>– скениране стране на којима се види изјава главног пројектанта и изјава одговорних пројектаната којима се потврђује да је пројекат израђен у складу са локацијским условима, грађевинском дозволом, пројектом за грађевинску дозволу, прописима и правилима струке; </p>
				<p>– текстуалне и графичке прилоге;</p>
				<p>– предмер и предрачун радова у Excel формату и скенирану рекапитулацију радова са потписом и печатом одговорног пројектанта;</p>
				<p>– скенирану ситуацију на катастарско – топографској подлози, оверену од стране надлежних институција;</p>
				<p>– скениране услове и сагласности надлежних институција.</p>
				<p> Уз главни пројекат по којем је издат акт надлежног органа на основу којег се изводе радови доставља се CD са следећом документацијом:</p>
				<p>– скениране стране на којима се види потврда о извршеној техничкој контроли и печат органа надлежног за издавање акта на основу којег започиње извођење радова; </p>
				<p>– текстуалне и графичке прилоге;</p>
				<p>– предмер и предрачун радова у Excel формату и скенирану рекапитулацију радова са потписом и печатом одговорног пројектанта;</p>
				<p>– скенирану ситуацију на катастарско – топографској подлози, оверену од стране надлежних институција;</p>
				<p>– скениране услове и сагласности надлежних институција.</p>
				<p>5) акт надлежног органа на основу којег се изводе радови на пројекту за који је поднета пријава. </p>
				<p>6) решење о давању сагласности на студију о процени утицаја на животну средину (уколико студија о процени утицаја на животну средину није потребна, доставити акт надлежног органа о тој чињеници); </p>
				<p>7) за пројекте инвестиционе вредности преко 100.000.000 динара доставља се решење о давању сагласности на усклађеност са директивом ЕУ-Натура 2000 издато од стране министарства надлежног за послове заштите животне средине;</p>
				<p>8) изјава Подносиоца пријаве о врстама друштвене користи од реализације пројекта, као и да реализација пројекта не угрожава ни једну социјалну категорију становништва;</p>
				<p>9) лист непокретности; </p>
				<p>10) најмање пет фотографија локације где ће се изводити радови;</p>
				<p>11) изјава Подносиоца пријаве да за потребе реализације пројекта обезбеђује стручни надзор над извођењем радова на реализацији пројекта. </p>
				<p>Сва наведена документација доставља се у оригиналу или овереној копији и скенирано у електронском формату на CD.</p>
				<p class="clan">VIII. КРИТЕРИЈУМИ ЗА ОЦЕЊИВАЊЕ И ОДАБИР ПРОЈЕКТА</p>
				<p>Критеријуми за оцењивање и одабир пројекта су следећи:</p>
				<p>1) врста пројекта (локални или регионални);</p>
				<p>2) ефекти пројекта;</p>
				<p>3) одрживост пројекта;</p>
				<p>4) усклађеност пројекта са стратешким документима;</p>
				<p>5) број директних корисника пројекта;</p>
				<p>6) број индиректних корисника пројекта.</p>
				<p>Наведени критеријуми за оцењивање и одабир пројекта детаљно су разрађени у Прилогу – Критеријуми за оцењивање и одабир пројекта.</p>
				<p class="clan">IX. ЈАВНИ ПОЗИВ, ОЦЕЊИВАЊЕ И ОДАБИР ПРОЈЕКТА</p>
				<p>Министарство објављује јавни позив у „Службеном гласнику Републике Србије” и на интернет страни Министарства. </p>
				<p>Рок за подношење пријаве пројекта је 15 дана од дана објављивања јавног позива у „Службеном гласнику Републике Србије”.</p>
				<p>Испуњеност услова за доделу средстава из главе VI. овог програма као и достављену документацију из главе VII. овог програма утврђује Комисија за оцењивање и одабир пројеката (у даљем тексту: Комисија), коју решењем образује министар привреде.</p>
				<p>Комисија ће разматрати само пријаве пројеката које су благовремено поднете и комплетне.</p>
				<p>Комисија може вршити додатну проверу поднете документације и тражити додатне информације, али само од Подносиоца пријаве који је испунио услове из Програма и јавног позива. </p>
				<p>У складу са критеријумима за оцењивање и одабир пројекта из главе VIII. овог програма, Комисија врши рангирање пројеката и сачињава нацрт листе одабраних пројеката који доставља на мишљење Јединици за управљање пројектима, коју је образовало Министарство.</p>
				<p>Након давања позитивног мишљења, Јединица за управљање пројектима доставља нацрт листе одабраних пројеката Европској инвестиционој банци на сагласност. </p>
				<p>По добијању сагласности од стране Европске инвестиционе банке, Комисија утврђује Предлог одлуке о распореду и коришћењу средстава за подршку унапређења локалне и регионалне инфраструктуре – Градимо заједно – ЕИБ 8 и доставља га министру привреде.</p>
				<p>Одлуку о распореду и коришћењу средстава за подршку унапређења локалне и регионалне инфраструктуре – Градимо заједно – ЕИБ 8 (у даљем тексту: Одлука) доноси министар привреде.</p>
				<p>Одлука садржи: назив Подносиоца пријаве, назив пројекта, место улагања и висину одобреног износа средстава за реализацију пројекта и објављује се у „Службеном гласнику Републике Србије” и на интернет страни Министарства.</p>
				<p>У случају да се средства из главе I. овог програма не искористе у потпуности, односно уколико у току 2016. године дође до уштеде приликом уговарања пројекта или другог разлога који онемогућава почетак реализације пројекта, Одлука се може изменити односно допунити рангираним пројектима према већ утврђеном редоследу, а уколико то из било ког разлога није могуће, Министарство може расписати нови јавни позив.</p>
				<p>Јавне набавке за потребе реализације пројеката Министарство ће спровести у складу са законом којим се уређују јавне набавке.</p>
				<p>Након спроведеног поступка јавне набавке Министарство, Подносилац пријаве и изабрани понуђач закључују уговор за реализацију пројекта.</p>
				<p class="clan">X. ПРАЋЕЊЕ РЕАЛИЗАЦИЈЕ ПРОЈЕКТА </p>
				<p>Министарство ће путем својих стручних служби, обезбедити праћење реализације сваког одабраног пројекта са свих аспеката реализације (техничке, финансијске, правне и др.).</p>
				<p>Подносилац пријаве обезбеђује стручни надзор над извођењем радова на реализацији одабраног пројекта.</p>
				
				<p>&nbsp;</p>
				<p class="p" style="text-align: left"><a href="http://www.pravno-informacioni-sistem.rs/SlGlasnikPortal/prilozi/obrazac.html&amp;doctype=reg&amp;abc=cba&amp;eli=true&amp;eliActId=410346&amp;regactid=410346" target="_blank"><span class="auto-style3">Образац - Пријава пројекта за Програм подршке унапређења локалне и регионалне инфраструктуре -Градимо заједно - ЕИБ 8</span></a></p>
				<p class="p" style="text-align: left"><span lang="SR-CYR" style="font-size: 0.75rem; line-height: 115%; font-family: &quot;Verdana&quot;,&quot;sans-serif&quot;">
				<a href="http://www.pravno-informacioni-sistem.rs/SlGlasnikPortal/prilozi/prilog.html&amp;doctype=reg&amp;abc=cba&amp;eli=true&amp;eliActId=410346&amp;regactid=410346" target="_blank">
				<span class="auto-style3">Прилог - Критеријуми за оцењивање и 
				одабир пројекта</span></a></span></p>
	</div>


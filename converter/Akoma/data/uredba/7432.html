


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
	margin-top: 0;
}
.auto-style3 {
	text-align: left;
	font-weight: bold;
}
.auto-style4 {
	color: #008000;
}
</style>


	<div class="story">
				<p>На основу члана 10. став 3. Закона о отклањању последица поплава у Републици Србији („Службени гласник РС”, број 75/14),</p>
				<p>Влада доноси </p>
				<p class="naslov">УРЕДБУ</p>
				<p class="naslov" style="margin-top: 0">о начину извештавања о свим финансијским и нефинансијским приливима и одливима средстава намењених за отклањање последица на подручјима погођеним поплавама</p>
				<p class="clan" style="margin-top: 0">"Службени гласник РС", број 105 од 3. октобра 
				2014.</p>
				<p class="clan">Члан 1.</p>
				<p>Овом уредбом ближе се уређује начин достављања и обраде података, као и изглед и садржина образаца на којима корисници јавних средстава извештавају Канцеларију за помоћ и обнову поплављених подручја (у даљем тексту: Канцеларија) о свим финансијским и нефинансијским приливима и одливима средстава намењених за отклањање последица на подручјима погођеним поплавама.</p>
				<p class="clan">Члан 2.</p>
				<p>Корисници јавних средстава подносе Канцеларији извештај о свим финансијским и нефинансијским приливима и одливима средстава намењених за отклањање последица на подручјима погођеним поплавама.</p>
				<p>Корисници јавних средстава који су укључени у консолидовани рачун трезора општине, односно града, односно Аутономне покрајине Војводине, извештаје из става 1. овог члана подносе преко општине, односно града, односно Аутономне покрајине Војводине.</p>
				<p>Извештаји из става 1. овог члана подносе се на следећим обрасцима:</p>
				<p>1) Образац ИФНП;</p>
				<p>2) Образац ИФНО.</p>
				<p>Образац ИФНП и Образац ИФНО одштампани су уз ову уредбу и чине њен саставни део.</p>
				<p>Извештаји из става 1. овог члана подносе се консолидовано, у смислу закона којим се уређује буџетски систем, или појединачно.</p>
				<p class="clan">Члан 3.</p>
				<p>Извештај на обрасцима из члана 2. ове уредбе дужни су да достављају корисници јавних средстава који су носиоци спровођења појединих мера и активности или који предузимају мере ради отклањања последица поплава, у складу са програмом обнове који је донео надлежни орган на основу Закона о отклањању последица поплава у Републици Србији („Службени гласник РС”, број 75/14) (у даљем тексту: Закон).</p>
				<p>Извештај на обрасцима из члана 2. ове уредбе дужни су да достављају и корисници јавних средстава који предузимају мере ради отклањања последица поплава, а који нису обухваћени програмом обнове из става 1. овог члана.</p>
				<p class="clan">Члан 4.</p>
				<p>У заглављу Обрасца ИФНП и Обрасца ИФНО попуњавају се следећи подаци: назив корисника јавних средстава, јединствени број корисника јавних средстава који је утврђен правилником којим се уређује списак корисника јавних средстава и период за који се доставља извештај.</p>
				<p>Подаци у колонама Обрасца ИФНП уносе се на следећи начин:</p>
				<p>– У колону 1 уноси се назив даваоца финансијских или нефинансијских средстава, полазећи од члана 5. став 1. Закона. У случајевима из члана 5. став 1. тач. 4) и 5) Закона, када је давалац непознат или је број давалаца већи, није обавезно наводити назив, односно име даваоца средстава. У случају да су средства буџета или корисника јавних средстава извор финансирања, потребно је навести да ли је у питању буџет Републике Србије, аутономне покрајине, јединице локалне самоуправе, финансијски план корисника средстава организација за обавезно социјално осигурање, односно програм пословања (или финансијски план) корисника јавних средстава из члана 3. ове уредбе;</p>
				<p>– У колону 2 уноси се јединствени матични број, односно ПИБ даваоца средстава у складу са прописима којима се уређује заштита података о личности;</p>
				<p>– У колону 3 уноси се податак о томе да ли је финансијски или нефинансијски прилив; </p>
				<p>– У колону 4, у случају нефинансијског прилива, уноси се опис прилива, прецизним навођењем врсте прилива (грађевински материјал, роба и др.);</p>
				<p>– У колону 5 уноси се да ли финансијски или нефинансијски приливи имају специфичну намену, у смислу да је, на пример одлуком или уговором о донацији или кредиту, прецизирана њихова намена (за куће, за санирање школа и других јавних објеката, за електропривреду и слично);</p>
				<p>– У колону 6 уноси се кратак опис специфичне намене, уколико постоји;</p>
				<p>– У колону 7 уноси се број уговора или одлуке у случају постојања специфичне намене;</p>
				<p>– У колону 8 уносе се извори финансирања, као што су средства донација од иностраних земаља, од међународних организација, финансијска помоћ Европске уније, средства од добровољних трансфера од физичких и правних лица, примања од задуживања, средства буџета, средства корисника јавних средстава;</p>
				<p>– У колону 9 уноси се валута у случају иностраних прилива;</p>
				<p>– У колону 10 уноси се износ у оригиналној валути;</p>
				<p>– У колони 11 уноси се курс на дан попуњавања извештаја, односно у случају да су у извештајном периоду трошена девизна средстава, уноси се курс по коме су девизна средства конвертована у динаре;</p>
				<p>– У колону 12 уноси се износ у динарима. Нефинансијска помоћ примљена за отклањање последица на подручјима погођеним поплавама путем донација, прилога и поклона мора да се евидентира и изрази у новцу, користећи упоредни преглед цена на тржишту, уколико уговором или одлуком није прецизирана вредност.</p>
				<p>Подаци у колонама Обрасца ИФНО уносе се на следећи начин:</p>
				<p>– У колону 1 уноси се назив примаоца средстава (физичка и правна лица) из програма обнове;</p>
				<p>– У колону 2, у случају кад се ради о изградњи, реконструкцији, адаптацији и санацији објеката, уноси се податак о катастарској општини на чијој територији се финансира отклањање последица поплава, односно активирања клизишта;</p>
				<p>– У колону 3 уноси се јединствени матични број, односно ПИБ даваоца средстава у складу са прописима којима се уређује заштита података о личности;</p>
				<p>– У колону 4 уноси се податак о томе да ли је финансијски или нефинансијски одлив;</p>
				<p>– У колону 5 уноси се врста програма, која је донета у складу са Законом, за отклањање последица на подручју погођеном поплавама;</p>
				<p>– У колону 6 уносе се извори финансирања, као што су средства донација од иностраних земаља, од међународних организација, финансијска помоћ Европске уније, средства од добровољних трансфера од физичких и правних лица, примања од задуживања, средства буџета, средства корисника јавних средстава.</p>
				<p class="clan">Члан 5.</p>
				<p>У случају када Канцеларија пренесе средства одређеном кориснику јавних средстава за спровођење мера и активности ради отклањања последица поплава, у складу са чланом 8. Закона, таква средства приказују се само код корисника јавних средстава.</p>
				<p class="clan">Члан 6.</p>
				<p>Општине достављају Канцеларији консолидоване извештаје на Обрасцу ИФНП и Обрасцу ИФНО за кориснике јавних средстава који су укључени у консолидовани рачун трезора општине.</p>
				<p>Градови достављају Канцеларији консолидоване извештаје на Обрасцу ИФНП и Обрасцу ИФНО за кориснике јавних средстава који су укључени у консолидовани рачун трезора града.</p>
				<p>Аутономна покрајина Војводина доставља Канцеларији консолидовани извештај на Обрасцу ИФНП и Обрасцу ИФНО за кориснике јавних средстава који су укључени у консолидовани рачун трезора те покрајине.</p>
				<p>Корисници јавних средстава који нису обухваћени одредбама ст. 1–3. овог члана извештаје подносе појединачно Канцеларији.</p>
				<p class="clan">Члан 7.</p>
				<p>Извештаји на обрасцима из члана 2. ове уредбе подносе се месечно и истовремено, до краја извештајног периода, с тим што први извештај треба да обухвати све финансијске и нефинасијске приливе и одливе средстава за период од 15. маја 2014. године до дана сачињавања тог извештаја.</p>
				<p class="clan">Члан 8.</p>
				<p>Попуњени Образац ИФНП и Образац ИФНО, у складу са овом уредбом, достављају се до 15. у месецу за претходни месец, а по потреби, на захтев Канцеларије, и у краћим роковима.</p>
				<p class="clan">Члан 9.</p>
				<p>У електронском облику Образац ИФНП и Образац ИФНО преузимају се са сајта Канцеларије: www.obnova.gov.rs. </p>
				<p>Попуњени Образац ИФНП и Образац ИФНО достављају се Канцеларији у писаној форми и електронским путем на адресу: kabinet@obnova.gov.rs.</p>
				<p>Канцеларија организује и врши обраду података.</p>
				<p class="clan">Члан 10.</p>
				<p>У случају да јавно предузеће, установа и друго правно лице које је корисник јавних средстава у смислу члана 3. ове уредбе, изузев Републике Србије, аутономне покрајине и јединице локалне самоуправе и њихових органа, не изврши обавезу из члана 3. ове уредбе у прописаном року или не достави тачне податке, казниће се новчаном казном за прекршај у износу од 50.000 до 1.000.000 динара.</p>
				<p>За прекршај из става 1. овог члана казниће се и одговорно лице у правном лицу у износу од 50.000 до 150.000 динара.</p>
				<p class="clan">Члан 11.</p>
				<p>Ова уредба ступа на снагу наредног дана од дана објављивања у „Службеном гласнику Републике Србије”.</p>
				<p class="potpis">05 број 110-11828/2014</p>
				<p class="auto-style1">У Београду, 2. октобра 2014. године</p>
				<p class="auto-style1"><span class="bold">Влада</span></p>
				<p class="auto-style1">Председник, </p>
				<p class="auto-style1"><span class="bold">Александар Вучић,</span> с.р.</p>
				<p class="auto-style3">
				<a href="http://www.pravno-informacioni-sistem.rs/SlGlasnikPortal/prilozi/ifnp.html&amp;doctype=reg&amp;abc=cba&amp;eli=true&amp;eliActId=417878&amp;regactid=417878" target="_blank">
				<span class="auto-style4">Образац ИФНП</span></a></p>
				<p class="auto-style3">
				<a href="http://www.pravno-informacioni-sistem.rs/SlGlasnikPortal/prilozi/ifno.html&amp;doctype=reg&amp;abc=cba&amp;eli=true&amp;eliActId=417878&amp;regactid=417878" target="_blank">
				<span class="auto-style4">Образац ИФНО</span></a></p>
	</div>


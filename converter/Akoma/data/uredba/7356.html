

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: center;
}
</style>


	<div class="story">
			<p class="Basic-Paragraph">На основу члана 37. став 6. Закона о полицији („Службени гласник РС”, бр. 6/16, 24/18 и 87/18),</p>
			<p class="Basic-Paragraph">Влада доноси</p>
			<p class="odluka-zakon">УРЕДБУ </p>
			<p class="odluka-zakon">о изгледу, форми и садржини службене значке и службене легитимације</p>
			<p class="centar">"Службени гласник РС", број 10 од 15. фебруара 
			2019.</p>
			<p class="clan">Члан 1.</p>
			<p class="Basic-Paragraph">Овом уредбом прописује се изглед, форма и садржина службене значке и службене легитимације полицијских службеника, као и службене легитимације државних службеника.</p>
			<p class="clan">Члан 2.</p>
			<p class="Basic-Paragraph">Полицијски службеници у статусу овлашћених службених лица, поред службене легитимације, имају и службену значку, коју носе у кожним корицама на склапање. Службена значка је фиксирана на унутрашњу страну кожних корица, а у другом делу корица налази се отвор од провидне фолије за службену легитимацију.</p>
			<p class="Basic-Paragraph">Поред службене значке из става 1. овог члана, полицијски службеници у статусу овлашћених службених лица, који полицијске послове обављају у униформи, носе на левој страни горњег дела униформе значку као ознаку на униформи, која је истог изгледа као службена значка, осим што не садржи број службене значке.</p>
			<p class="clan">Члан 3.</p>
			<p class="Basic-Paragraph">Службена легитимација је израђена од поликарбонатних слојева са уграђеним заштитним елементима у форми смарт картице величине 85,6 x 53,98 mm и дебљине 0,76 mm.</p>
			<p class="Basic-Paragraph">Предња страна службене легитимације има тонску подлогу заставе Републике Србије и у подлози је, поред заштитних Guilloche линија, имплементиран Мали грб Републике Србије. У горњем делу садржи натпис, у два реда, белим словима: „МИНИСТАРСТВО УНУТРАШЊИХ ПОСЛОВА РЕПУБЛИКА СРБИЈА”. Испод овог натписа налази се плава хоризонтална трака висине 9 mm, која садржи натпис белим словима: „СЛУЖБЕНА ЛЕГИТИМАЦИЈА”, у два реда. Испод овог натписа са леве стране налази се место за фотографију величине 25 x 30 mm, а испод фотографије са леве стране вертикално налазе се места за следеће податке: име и презиме полицијског/државног службеника, број службене значке (уколико је полицијски службеник поседује, односно празан простор на службеној легитимацији државног службеника), регистарски број, датум издавања и потпис полицијског/државног службеника. На средини картице налази се заштитни елемент кинеграм, пречника 23 mm, који једним делом прелази преко фотографије. Поред фотографије са десне стране налази се графички приказ службене значке висине 23 mm, у златној боји са натписом: „МИНИСТАРСТВО УНУТРАШЊИХ ПОСЛОВА”, испод које се налази место за потпис министра унутрашњих послова, а испод, у доњем десном углу налази се место за податак о статусу полицијског службеника – ОСЛ, полицијском службенику у статусу овлашћеног службеног лица или ПД, полицијском службенику на посебним дужностима.</p>
			<p class="Basic-Paragraph">На предњој страни службене легитимације полицијских службеника Сектора унутрашње контроле, у доњем десном углу налази се натпис „УНУТРАШЊА КОНТРОЛА”.</p>
			<p class="Basic-Paragraph">На предњој страни службене легитимације државног службеника, у доњем десном углу налази се коса црта.</p>
			<p class="Basic-Paragraph">Полеђина службене легитимације има тонску подлогу заставе Републике Србије и у подлози се, поред заштитних Guilloche линија, налази Мали грб Републике Србије. У горњем делу, са десне стране, налази се место за крвну групу полицијског/државног службеника, као опциони податак, а испод серијски број картице и место за ЈМБГ полицијског/државног службеника. Са леве стране на средини налази се ПКИ (Public Key Infrastructure) контактни чип, а у доњем делу централно машински читљива зона.</p>
			<p class="Basic-Paragraph">Подаци у машински читљивој зони су: тип документа, регистарски број, ЈМБГ, датум рођења, пол, датум издавања документа, држава, име и презиме.</p>
			<p class="Basic-Paragraph">Образац службене легитимације одштампан је уз ову уредбу и чини њен саставни део.</p>
			<p class="clan">Члан 4.</p>
			<p class="Basic-Paragraph">Службена легитимација је смарт картица која садржи „Dual interface” чип.</p>
			<p class="Basic-Paragraph">„Dual interface” чип садржи идентификационе податке: име и презиме полицијског, односно државног службеника, датум рођења, орган у коме је лице запослено, организациону јединицу у којој полицијски/државни службеник ради, звање полицијског/државног службеника, радно место полицијског/државног службеника, фотографију полицијског/државног службеника, број службене значке (уколико је поседује полицијски службеник), регистарски број службене легитимације, ЈМБГ, орган који је издао картицу, датум издавања, статус, крвну групу (опционо), пол, биометријске податке једног отиска прста, ПКИ податке: пар приватни кључ и сертификат за аутентикацију и шифровање, пар приватни кључ и сертификат за дигитално потписивање, пар приватни кључ и сертификат за будуће намене, криптографске параметре Министарства, потребне ПИН кодове, лозинке и корисничка имена, податке о службеном оружју на личну употребу (пиштољ) и додатна поља.</p>
			<p class="clan">Члан 5.</p>
			<p class="Basic-Paragraph">Електронски потпис формиран помоћу службене легитимације је квалификован, јер је добијен применом средстава за формирање квалификованог електронског потписа и проверава се помоћу квалификованог електронског сертификата које је издало квалификовано сертификационо тело Министарства евидентирано у Регистру квалификованих сертификационих тела. </p>
			<p class="clan">Члан 6.</p>
			<p class="Basic-Paragraph">Службена значка полицијских службеника може бити израђена у златно-жутој и у сребрно-сивој боји. Службену значку израђену у златно-жутој боји носе министар унутрашњих послова и полицијски службеници у статусу овлашћеног службеног лица са чином генерала полиције.</p>
			<p class="Basic-Paragraph">Службена значка министра унутрашњих послова састоји се од златног штита са девет вертикала различите висине, симетрично постављених, ленте у плавој боји са натписом: „МИНИСТАРСТВО УНУТРАШЊИХ ПОСЛОВА” у златној боји, малог централног штита у чијем средишту је лоциран кружни прстен у плавој боји који обавија Мали грб Републике Србије са текстом у златној боји: „РЕПУБЛИКА СРБИЈА”, малих застава Републике Србије са леве и десне стране централног штита, плаве ленте са натписом: „МИНИСТАР” у златној боји и система линија (зракова) који централно полазе од Малог грба Републике Србије и припадају централном штиту.</p>
			<p class="Basic-Paragraph">Димензије службене значке министра унутрашњих послова су 81 x 64 mm. Димензије малог штита су 52 x 43 mm. Пречник кружног прстена са натписом: „РЕПУБЛИКА СРБИЈА” је 28 mm. Димензије грба Републике Србије без натписа „РЕПУБЛИКА СРБИЈА” су 29 x 15,5 mm. Димензије грба Републике Србије са натписом: „РЕПУБЛИКА СРБИЈА” су 35 x 27 mm. Димензије грба Републике Србије без натписа: „РЕПУБЛИКА СРБИЈА” су 30 x 15 mm. Ширина површине натписа: „МИНИСТАРСТВО УНУТРАШЊИХ ПОСЛОВА” је 59 mm, а висина 12 mm. Ширина ленте са натписом: „МИНИСТАР” је 49 mm, а висина 8 mm. Висина слова у натпису: „МИНИСТАРСТВО УНУТРАШЊИХ ПОСЛОВА” је 3 mm, а слова у натпису: „МИНИСТАР” је 4,5 mm.</p>
			<p class="Basic-Paragraph">Службена значка полицијског службеника у статусу овлашћеног службеног лица са чином генерала полиције састоји се од златног штита са девет вертикала различите висине симетрично постављених, ленте у плавој боји са натписом: „ПОЛИЦИЈА” у златној боји, малог централног штита у чијем средишту је лоциран кружни прстен у плавој боји који обавија Мали грб Републике Србије са натписом у златној боји: „РЕПУБЛИКА СРБИЈА”, малих застава Републике Србије са леве и десне стране централног штита, златне ленте са бројем службене значке у плавој боји и система линија (зракова) који централно полазе од грба Републике Србије и припадају централном штиту.</p>
			<p class="Basic-Paragraph">Димензије службене значке полицијског службеника у статусу овлашћеног службеног лица са чином генерала полиције су 81,5 x 64 mm. Димензије малог штита су 52 x 43 mm. Пречник кружног прстена са натписом: „РЕПУБЛИКА СРБИЈА” је 28 mm. Димензије грба Републике Србије без натписа: „РЕПУБЛИКА СРБИЈА” су 29 x 15,5 mm. Ширина површине натписа: „ПОЛИЦИЈА” је 59 mm, а висина 12 mm. Ширина ленте са бројем службене значке је 49 mm, а висина 8 mm. Висина слова: „ПОЛИЦИЈА” је 5 mm, а висина броја службене значке 5 mm. Година „1804” је типографски податак, који је лоциран симетрично испод ленте са бројем службене значке, висине 3 mm.</p>
			<p class="Basic-Paragraph">Службена значка полицијског службеника у статусу овлашћеног службеног лица у Кабинету министра, Секретаријату, Сектору унутрашње контроле и других полицијских службеника са статусом овлашћеног службеног лица у секторима израђена је у облику стилизованог сребрног штита са девет вертикала различите висине, симетрично постављених, ленте у плавој боји са натписом: „МИНИСТАРСТВО УНУТРАШЊИХ ПОСЛОВА” у сребрној боји, малог централног штита у чијем средишту је лоциран кружни прстен у плавој боји који обавија Мали грб Републике Србије са натписом у златној боји „РЕПУБЛИКА СРБИЈА”, малих застава Републике Србије са леве и десне стране централног штита, сребрне ленте са бројем службене значке у плавој боји и система линија (зракова) који централно полазе од грба Републике Србије и припадају централном штиту. </p>
			<p class="Basic-Paragraph">Димензије службене значке полицијског службеника у статусу овлашћеног службеног лица у Кабинету министра, Секретаријату, Сектору унутрашње контроле и других полицијских службеника са статусом овлашћеног службеног лица у секторима су 81,5 x 64 mm. Димензије малог штита су 52 x 43 mm. Пречник кружног прстена са натписом: „РЕПУБЛИКА СРБИЈА” је 28 mm. Димензије грба Републике Србије без натписа: „РЕПУБЛИКА СРБИЈА” су 29 x 15,5 mm. Ширина површине натписа: „МИНИСТАРСТВО УНУТРАШЊИХ ПОСЛОВА” је 59 mm, а висина 12 mm. Ширина ленте са бројем службене значке је 49 mm, а висина 8 mm. Висина слова: „МИНИСТАРСТВО УНУТРАШЊИХ ПОСЛОВА” је 3 mm, а висина броја службене значке 5 mm.</p>
			<p class="Basic-Paragraph">Службена значка полицијског службеника у статусу овлашћеног службеног лица у Дирекцији полиције израђена је у облику стилизованог сребрног штита са девет вертикала различите висине, симетрично постављених, ленте у плавој боји са натписом: „ПОЛИЦИЈА” у сребрној боји, малог централног штита у чијем средишту је лоциран кружни прстен у плавој боји који обавија Мали грб Републике Србије са текстом у златној боји: „РЕПУБЛИКА СРБИЈА”, малих застава Републике Србије са леве и десне стране централног штита, сребрне ленте са бројем службене значке у плавој боји и система линија (зракова) који централно полазе од грба Републике Србије и припадају централном штиту.</p>
			<p class="Basic-Paragraph">Димензије службене значке  полицијског службеника у статусу овлашћеног службеног лица у Дирекцији полиције су 81,5 x 64 mm. Димензије малог штита су 52 x 43 mm. Пречник кружног прстена са натписом: „РЕПУБЛИКА СРБИЈА” је 28 mm. Димензије грба Републике Србије без натписа: „РЕПУБЛИКА СРБИЈА” су 29 x 15,5 mm. Ширина површине натписа: „ПОЛИЦИЈА” је 59 mm, а висина 12 mm. Ширина ленте са бројем службене значке је 49 mm, а висина 8 mm. Висина слова: „ПОЛИЦИЈА” је 5 mm, а висина броја службене значке 5 mm.</p>
			<p class="Basic-Paragraph">Година „1804” је типографски податак, који је лоциран симетрично испод ленте са бројем службене значке, висине 3 mm.</p>
			<p class="Basic-Paragraph">Службена значка министра унутрашњих послова по истеку мандата се не враћа.</p>
			<p class="Basic-Paragraph">Изглед службене значке (Прилог), одштампан је уз ову уредбу и чини њен саставни део.</p>
			<p class="clan">Члан 7.</p>
			<p class="Basic-Paragraph">Број службене значке служи за идентификацију полицијског службеника у статусу овлашћеног службеног лица и не могу се издати две службене значке са истоветним бројем.</p>
			<p class="Basic-Paragraph">Службена значка министра унутрашњих послова, уместо броја, садржи натпис „МИНИСТАР”.</p>
			<p class="Basic-Paragraph">Број службене значке полицијског службеника у статусу овлашћеног службеног лица са чином генерала полиције исписује се на плавој ленти и састоји се од три цифре.</p>
			<p class="Basic-Paragraph">Број службене значке осталих полицијских службеника у статусу овлашћеног службеног лица исписује се на сребрној ленти и садржи четири или шест цифара.</p>
			<p class="Basic-Paragraph">Број службене значке уписује се у образац службене легитимације полицијског службеника на за то предвиђено место, а исти број се урезује и на службену значку.</p>
			<p class="clan">Члан 8.</p>
			<p class="Basic-Paragraph">О издатим службеним легитимацијама и службеним значкама Министарство води јединствену електронску евиденцију, у складу са законом.</p>
			<p class="Basic-Paragraph">Распоређивањем полицијског, односно државног службеника у другу организациону јединицу враћа се службена легитимација, а распоређивањем полицијског службеника у статусу овлашћеног службеног лица у другу организациону јединицу враћају се службена легитимација и службена значка, што се и уписује у јединствену евиденцију и добијају се одговарајуће нове. Уколико распоређивање не утиче на промену визуелних елемената службене легитимације (статус) полицијски, односно државни службеник задржава постојећу службену легитимацију, а податак о називу организационе јединице се мења у чипу.</p>
			<p class="clan">Члан 9.</p>
			<p class="Basic-Paragraph">Ако полицијски или државни службеник оштети, односно изгуби или на други начин остане без службене легитимације, дужан је да о томе одмах писмено обавести непосредног руководиоца.</p>
			<p class="Basic-Paragraph">У случају оштећења службене легитимације и битне промене лика или промене имена и презимена полицијског или државног службеника или губитка службене легитимације издаје се нова службена легитимација са истим бројем службене значке (уколико полицијски службеник поседује службену значку).</p>
			<p class="Basic-Paragraph">У случају оштећења или губитка службене значке, односно кожних корица, издају се нова службена значка и службена легитимација са новим бројем службене значке.</p>
			<p class="Basic-Paragraph">Изгубљене, оштећене или на други начин нестале службене легитимације и службене значке, Министарство оглашава неважећим.</p>
			<p class="Basic-Paragraph">Полицијски, односно државни службеник, који намерно или крајњом непажњом изгуби, односно оштети службену легитимацију и/или службену значку одговара за тешку повреду службене дужности, у складу са законом.</p>
			<p class="clan">Члан 10.</p>
			<p class="Basic-Paragraph">Полицијски, односно државни службеник обавезан је да врати службену легитимацију, а полицијски службеник у статусу овлашћеног службеног лица и службену значку:</p>
			<p class="Basic-Paragraph">а) када му престане радни однос у Министарству;</p>
			<p class="Basic-Paragraph">б) када буде распоређен или премештен на радно место на коме нема статус полицијског, односно државног службеника или мења статус који је имао на претходном радном месту;</p>
			<p class="Basic-Paragraph">в) када буде распоређен у организациону јединицу за чије полицијске службенике је прописана другачија службена легитимација, односно службена значка; </p>
			<p class="Basic-Paragraph">г) за време мировања права и обавеза из радног односа;</p>
			<p class="Basic-Paragraph">д) у другим прописаним случајевима.</p>
			<p class="Basic-Paragraph">Када радни однос полицијском службенику у Министарству престане споразумом или пензионисањем, службена легитимација може се задржати, с тим што се иста поништава перфорирањем.</p>
			<p class="Basic-Paragraph">Када, у складу са одредбама ове уредбе, полицијски службеник у статусу овлашћеног службеног лица стекне право на службену значку израђену у златно-жутој боји, враћа службену значку израђену у сребрној боји.</p>
			<p class="clan">Члан 11.</p>
			<p class="Basic-Paragraph">До обезбеђивања, односно давања на употребу службене значке и службене легитимације израђене у складу са одредбама ове уредбе, полицијски службеници дужни су да носе службене значке и службене легитимације обезбеђене, односно дате на употребу и израђене сагласно прописима који су важили до дана ступања на снагу ове уредбе.</p>
			<p class="clan">Члан 12.</p>
			<p class="Basic-Paragraph">Даном ступања на снагу ове уредбе престаје да важи Уредба о изгледу, форми и садржини службене значке и службене легитимације („Службени гласник РС”, број 63/17).</p>
			<p class="clan">Члан 13.</p>
			<p class="Basic-Paragraph">Ова уредба ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 110-239/2019-2</p>
			<p class="potpis">У Београду, 14. фебруара 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић,</span> с.р.</p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/znacke_Page_1.png&amp;doctype=reg&amp;abc=cba&amp;eli=true&amp;eliActId=427847&amp;regactid=427847" alt=""></p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/znacke_Page_2.png&amp;doctype=reg&amp;abc=cba&amp;eli=true&amp;eliActId=427847&amp;regactid=427847" alt=""></p>
	</div>


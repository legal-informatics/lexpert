


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
.auto-style3 {
	text-align: left;
}
a {
	color: #008000;
}
</style>


	<div class="story">
				<p class="broj">&nbsp;</p>
				<p>На основу члана 47. став 2. Закона о заштити ваздуха („Службени гласник РС”, бр. 36/09 и 10/13) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p>&nbsp;</p>
				<p class="odluka-zakon">УРЕДБУ</p>
				<p class="naslov">о методологији за израду инвентара емисија и пројекција загађујућих материја у ваздух</p>
				<p class="auto-style1">"Службени гласник РС", број 3 од 15. јануара 
				2016.</p>
				<p class="auto-style1">&nbsp;</p>
				<p class="clan">Члан 1.</p>
				<p>Овом уредбом утврђује се методологија за израду инвентара емисија и пројекција загађујућих материја у ваздух и обавеза ажурирања инвентара емисија и пројекција на годишњем нивоу.</p>
				<p class="clan">Члан 2.</p>
				<p>Поједини изрази употребљени у овој уредби имају следеће значење:</p>
				<p>1) <span class="italik">емисија </span>је испуштање загађујућих материја из тачкастих или дифузних извора у атмосферу;</p>
				<p>2) <span class="italik">инвентар емисија </span>је база података о изворима емисија по секторима, категоријама и делатностима, додатним информацијама, претпоставкама и другим подацима који се користе за прорачун емисија и пројекције емисија загађујућих материја;</p>
				<p>3) <span class="italik">EMEP </span>је међународни Програм сарадње за праћење и процену прекограничног преноса загађујућих материја у ваздуху на великим удаљеностима у Европи (Cooperative program for monitoring and evaluation of the long-range trasmision of air pollutants in Europe – EMEP);</p>
				<p>4) <span class="italik">EEA </span>jе скраћеница за Европску агенцију за животну средину (European Environment Agency – ЕЕА);</p>
				<p>5) <span class="italik">EMEP/EEA упутство </span>је документ који прописује методологију за прорачун емитованих количина загађујућих материја у ваздух у циљу израде инвентара емисија и извештавања у складу са Конвенцијом о прекограничном загађивању ваздуха на великим удаљеностима („Службени лист СФРЈ – Међународни уговори”, број 11/86 – у даљем тексту: Конвенција) и Директивом о максималним националним емисијама (EMEP/EEA Air Pollutant Emission Inventory Guidebook);</p>
				<p>6) <span class="italik">прорачун емисија загађујућих материја у ваздух </span>је секторски организована база података која садржи податке потребне за израчунавање и извештавање о свим емисијама загађујућих материја, а нарочито емисионе факторе, податке о делатностима, прорачунате вредности емисија, главне категорије извора емисија, додатне информације и претпоставке које се користе за прорачун, укључујући и податке о поновном прорачуну емисија; </p>
				<p>7) <span class="italik">референтна година </span>је година за коју се у складу са захтевима Конвенције и њених протокола утврђује ниво емисија загађујућих материја и према којој се поставља обавеза смањивања укупних годишњих емисија загађујућих материја; </p>
				<p>8) <span class="italik">емисиони фактор </span>је бројчана вредност која изражава количину емитоване загађујуће материје по јединици делатности исказане количином производа, потрошеног енергента или сировине или величином обављеног посла за одређену делатност. Исказује се у јединицама масе загађујуће материје по јединици активности извора (нпр. kg/t производа, kg/t сировине, kg/t потрошеног горива, kg/GJ или kg/MWh произведене енергије, kg/становнику и сл.);</p>
				<p>9) <span class="italik">NFR </span>је скраћеница за номенклатуру за извештавање у складу са Конвенцијом (енглески еквивалент овог термина „Nomenclature For Reporting”);</p>
				<p>10) <span class="italik">податак о делатности </span>је бројчана вредност која даје укупну количину производа, потрошеног енергента или сировине или количину обављеног посла за одређену делатност; </p>
				<p>11) <span class="italik">извештај о годишњим емисијама </span>је извештај о свим емисијама загађујућих материја у ваздух на територији Републике Србије који се припрема на годишњем нивоу у обиму и формату задатим Конвенцијом и њеним протоколима као и одлукама и смерницама Извршног органа ове конвенције;</p>
				<p>12) <span class="italik">осигурање квалитета (quality assurance QA) </span>је претходно успостављен систем процедура прегледа инвентара који обављају особе које нису директно укључене у процес компилације/развоја инвентара;</p>
				<p>13) <span class="italik">контрола квалитетa (quality control QC) </span>је систем рутинских техничких активности за мерење и контролу квалитета инвентара које спроводе особе које учествују у припреми инвентара;</p>
				<p>14) <span class="italik">план осигурања и контроле квалитета (QA/QC план) </span>је интерни документ који дефинише активности, рокове, одговорности и редослед спровођења активности за осигурање и контролу квалитета прорачуна емисија;</p>
				<p>15) <span class="italik">Е-PRTR регистар </span>је регистар који садржи податке који се достављају у Национални регистар извора загађивања у складу са Протоколом о регистрима испуштања и преноса загађујућих материја (Protocol on Pollutant Release and Transfer Registers PRTR) уз Конвенцију о доступности информација, учешћу јавности у доношењу одлука и праву на правну заштиту у питањима животне средине – Архуска конвенција („Службени гласник РС – Међународни уговори”, број 38/09);</p>
				<p>16) <span class="italik">FAOSTAT </span>је база података Организације Уједињених нација за храну и пољопривреду која дистрибуира прикупљене статистичке податке;</p>
				<p>17) <span class="italik">IEA </span>jе скраћеница за Међународну агенцију за енергетику (International Energy Agency).</p>
				<p class="clan">Члан 3.</p>
				<p>За израду инвентара емисија и пројекција емисија загађујућих материја у ваздух примењује се EMEP/EEA упутство.</p>
				<p>Агенција за заштиту животне средине (у даљем тексту: Агенција) израђује и на годишњем нивоу ажурира инвентар емисија загађујућих материја у ваздух и врши прорачун и ажурирање пројекција емисија, при чему се примењује последње издање EMEP/EEA упутства.</p>
				<p class="clan">Члан 4.</p>
				<p>Активности израде и ажурирања инвентара емисија и пројекција у складу са EMEP/EEA упутством обухватају:</p>
				<p>1) прорачун емисија из свих категорија извора у секторима и по загађујућој материји;</p>
				<p>2) квантитативну процену несигурности прорачуна емисија из тачке 1) овог става за сваку категорију извора као и за прорачун емисија у целини;</p>
				<p>3) идентификацију главних извора емисија загађујућих материја у ваздух;</p>
				<p>4) поновни прорачун емисија (рекалкулација) у случајевима унапређења методологије, емисионих фактора, података о делатности или укључивања нових категорија извора емисија;</p>
				<p>5) спровођење и извештавање о поступцима контроле квалитета у складу са планом осигурања и контроле квалитета;</p>
				<p>6) припрему извештаја о годишњим емисијама укључујући и додатне захтеве у складу са Конвенцијом;</p>
				<p>7) архивирање података о секторима за прорачун емисија, емисионим факторима и документима коришћеним за планирање, израду, контролу и осигурање квалитета прорачуна емисија;</p>
				<p>8) прорачун, израду и ажурирање пројекција емисија, у складу са методологијом и захтевима EMEP/EEA упутства;</p>
				<p>9) извештавање међународних организација, у складу са преузетим међународним обавезама како током претприступног периода тако и након приступања Европској унији;</p>
				<p>10) припрему и извештавање о инвентару емисија и пројекција емисија тако да се обезбеди транспарентност, тачност, потпуност, упоредивост и доследност.</p>
				<p>Инвентар емисија обухвата емисије загађујућих материја у ваздух за временски интервал од референтне године до године N-2, где N представља текућу годину у којој се врши извештавање у складу са Конвенцијом.</p>
				<p class="clan">Члан 5.</p>
				<p>Прикупљање података о делатности по појединим секторима врши се ради прорачуна емисија и израде извештаја о годишњим емисијама загађујућих материја у ваздух, у складу са захтевима Конвенције.</p>
				<p>Прикупљање података о делатности из става 1. овог члана врши се у складу са Прилогом – Подаци за израду инвентара емисија загађујућих материја у ваздух (у даљем тексту: Прилог), који је одштампан уз ову уредбу и чини њен саставни део.</p>
				<p class="clan">Члан 6.</p>
				<p>Податке из члана 5. ове уредбе субјекти извештавања наведени у Прилогу ове уредбе достављају Агенцији једном годишње за претходну годину и то најкасније до истека рокова наведених у Прилогу ове уредбе.</p>
				<p class="clan">Члан 7.</p>
				<p>Ова уредба ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis">05 број 110-14235/2015</p>
				<p class="auto-style2">У Београду, 8. јануара 2015. године</p>
				<p class="auto-style2"><span class="bold">Влада</span></p>
				<p class="auto-style2">Председник,</p>
				<p class="auto-style2"><span class="bold">Александар Вучић, </span>с.р.</p>
				<p>&nbsp;</p>
				<p class="potpis"><strong>Прилози</strong></p>
				<p class="auto-style3">Прилог -
				<a href="http://www.pravno-informacioni-sistem.rs/SlGlasnikPortal/prilozi/p1.html&amp;doctype=reg&amp;abc=cba&amp;eli=true&amp;eliActId=422172&amp;regactid=422172" target="_blank">Подаци за израду 
				инвентара емисија загађујућих материја у ваздух</a></p>
				<p>&nbsp;</p>
	</div>


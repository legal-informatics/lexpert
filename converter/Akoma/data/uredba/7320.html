

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: center;
}
</style>


	<div class="story">
			<p class="Basic-Paragraph">На основу члана 67. став 6. и члана 68. став 5. Закона о војној, радној и материјалној обавези („Службени гласник РС”, бр. 88/09, 95/10 и 36/18) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон), </p>
			<p class="Basic-Paragraph">Влада доноси</p>
			<p class="odluka-zakon">УРЕДБУ</p>
			<p class="odluka-zakon">о износу и начину исплате накнада за вршење војне обавезе</p>
			<p class="centar">"Службени гласник РС", број 104 од 28. децембра 
			2018.</p>
			<p class="clan">Члан 1.</p>
			<p class="Basic-Paragraph">Овoм уредбом уређују се износ и начин исплате накнада путних и других трошкова у вези са вршењем војне обавезе, односно обуке за одбрану земље, као и услови за остваривање права, износ и начин обрачуна и исплате накнада за вршење службе у резервном саставу, односно обуке за одбрану земље.</p>
			<p class="clan">Члан 2.</p>
			<p class="Basic-Paragraph">Под накнадом за вршење службе у резервном саставу, односно обуке за одбрану земље из члана 1. ове уредбе сматра се накнада зараде или новчана накнада.</p>
			<p class="clan">Члан 3.</p>
			<p class="Basic-Paragraph">Регруту, односно лицу у резервном саставу које је позвано у вези са вршењем војне обавезе, односно обуке за одбрану земље припада накнада трошкова за превоз средствима јавног саобраћаја од места пребивалишта до места јављања за извршење војне обавезе, односно обуке, као и за превоз од места вршења војне обавезе, односно обуке до места пребивалишта, у складу са законом.</p>
			<p class="Basic-Paragraph">Војнику на служењу војног рока припадају трошкови путовања приликом коришћења редовног и наградног одсуства и отпуста, односно прекида служења војног рока, у складу са законом.</p>
			<p class="Basic-Paragraph">Војнику на служењу војног рока, односно лицу у резервном саставу припада накнада трошкова превоза средствима јавног саобраћаја за извршавање службених задатака у месту служења војног рока, односно у месту вршења службе у резервном саставу, односно обуке, у складу са законом.</p>
			<p class="Basic-Paragraph">Војнику на служењу војног рока, односно лицу у резервном саставу припада накнада трошкова за службено путовање на које је упућено за време служења војног рока, односно вршења службе у резервном саставу, односно обуке, у складу са законом.</p>
			<p class="clan">Члан 4.</p>
			<p class="Basic-Paragraph">Накнаде из члана 3. ове уредбе обрачунавају се и исплаћују у износу и на начин утврђен одредбама прописа којим се прописују услови, начин остваривања и висина накнаде путних и других трошкова и других примања у Војсци Србије.</p>
			<p class="clan">Члан 5.</p>
			<p class="Basic-Paragraph">Лицу у резервном саставу које је у радном односу, а позвано је у вези са вршењем службе у резервном саставу, односно обуку, за време вршења те обавезе припада накнада зараде у висини његове просечне зараде у претходних 12 месеци пре позивања, у складу са општим актом или уговором о раду, осим ако то посебним законом није другачије одређено, у складу са законом.</p>
			<p class="Basic-Paragraph">Ако је лице у резервном саставу у радном односу мање од 12 месеци пре позивања у вези са вршењем службе у резервном саставу, односно обуке, припада му накнада зараде у висини његове просечне месечне зараде за време које је у радном односу.</p>
			<p class="Basic-Paragraph">Накнаду зараде из става 1. овог члана лицу у резервном саставу исплаћује послодавац.</p>
			<p class="Basic-Paragraph">Послодавац подноси команди, јединици и установи Војске Србије, односно војној јединици и војној установи Министарства одбране (у даљем тексту: команда, јединица и установа) у којој је лице вршило службу у резервном саставу, односно обуку захтев за рефундацију исплаћене накнаде зараде и плаћених доприноса на терет послодавца.</p>
			<p class="Basic-Paragraph">Захтев за рефундацију из става 3. овог члана подноси се на Обрасцу РНЛРС који је дат у Прилогу 1. ове уредбе и чини њен саставни део.</p>
			<p class="clan">Члан 6.</p>
			<p class="Basic-Paragraph">Лицу у резервном саставу које, у смислу закона којим се уређује пензијско и инвалидско осигурање, самостално обавља делатност, за време вршења службе у резервном саставу, односно обуке припада накнада у висини основице од које плаћа допринос за обавезно социјално осигурање, у складу са законом. </p>
			<p class="Basic-Paragraph">Ако је за лице из става 1. овог члана основица за обрачун и уплату доприноса паушално утврђен приход у складу са законом којим се уређује порез на доходак грађана, износ накнаде обрачунава се на основу решења надлежног пореског органа којим је утврђена висина основице од које лице плаћа допринос за обавезно социјално осигурање.</p>
			<p class="Basic-Paragraph"> Ако је за лице из става 1. овог члана основица за обрачун и уплату доприноса опорезива добит, износ накнаде обрачунава се на основу потврде надлежног пореског органа о висини основице за обрачун и уплату доприноса. </p>
			<p class="Basic-Paragraph">Ако се лицу из става 1. овог члана исплаћује месечна лична зарада, накнада се обрачунава у висини просечне зараде у претходних 12 месеци пре позивања, укључујући и доприносе плаћене на терет послодавца, а на основу извода из појединачне пореске пријаве.</p>
			<p class="Basic-Paragraph">Ако се лицу из става 1. овог члана лична зарада исплаћује мање од 12 месеци пре позивања у вези са вршењем службе у резервном саставу, односно обуке, накнада се обрачунава у висини његове просечне месечне зараде за време за које му се исплаћује лична зарада, укључујући и доприносе плаћене на терет послодавца.</p>
			<p class="clan">Члан 7.</p>
			<p class="Basic-Paragraph">Лицу у резервном саставу које није осигурано по основу запослења или обављања самосталне делатности, осигуранику пољопривреднику, као и лицу у резервном саставу које прима пензију или новчану накнаду због привремене незапослености, за време вршења службе у резервном саставу, односно обуке ради које је позвано, припада новчана накнада и то:</p>
			<p class="Basic-Paragraph">а) резервном официру и резервном подофициру – у висини нето плате по личном чину лица и положајној групи формацијског места ратне јединице на које је то лице постављено, утврђене према пропису о платама професионалних припадника Војске Србије,</p>
			<p class="Basic-Paragraph">б) резервном официру и резервном подофициру – у висини нето плате по личном чину и најнижем положају за тај чин утврђене према пропису о платама професионалних припадника Војске Србије, уколико лице за време вршења службе у резервном саставу није постављено на формацијско место ратне јединице,</p>
			<p class="Basic-Paragraph">в) лицима у резервном саставу чина разводника, десетара и млађег водника – у висини нето плате по чину и дужности професионалног војника чина разводника, десетара, односно млађег водника, према војничком чину који лице има, утврђене према прописима о платама професионалних припадника Војске Србије, односно у висини нето плате према елементима формацијског места ратне јединице на које је то лице постављено, односно распоређено, утврђене према прописима о платама професионалних припадника Војске Србије, уколико је то за њега повољније,</p>
			<p class="Basic-Paragraph">г) осталим лицима у резервном саставу – у висини нето плате по чину и дужности професионалног војника чина разводника, утврђене према прописима о платама професионалних припадника Војске Србије, односно у висини нето плате према елементима формацијског места ратне јединице на које је то лице постављено, односно распоређено, утврђене према прописима о платама професионалних припадника Војске Србије, уколико је то за њега повољније.</p>
			<p class="Basic-Paragraph">Накнадa из става 1. овог члана обрачунава се и исплаћује на основу писане изјаве лица у резервном саставу којом, зависно од категорије којој припада, изјављује:</p>
			<p class="Basic-Paragraph">1) да није осигурано по основу запослења или обављања самосталне делатности; </p>
			<p class="Basic-Paragraph">2) да је осигураник пољопривредник; </p>
			<p class="Basic-Paragraph">3) да прима пензију; </p>
			<p class="Basic-Paragraph">4) да прима новчану накнаду због привремене незапослености.</p>
			<p class="Basic-Paragraph">Изјава из става 2. овог члана подноси се на Обрасцу ИЛРС који је дат у Прилогу 2. ове уредбе и чини њен саставни део.</p>
			<p class="clan">Члан 8.</p>
			<p class="Basic-Paragraph">Лицу у резервном саставу коме је износ накнаде утврђен  према одредбама чл. 5. и 6. ове уредбе мањи од износа накнаде утврђен према одредбама члана 7. ове уредбе исплаћује се разлика.</p>
			<p class="clan">Члан 9.</p>
			<p class="Basic-Paragraph">Лице у резервном саставу из члана 5. ове уредбе дужно је да при доласку на службу у резервном саставу, односно обуку, надлежној команди, јединици и установи достави потврду о висини просечне месечне нето и бруто зараде и доприноса на терет послодавца у претходних 12 месеци пре позивања, односно за време које је у радном односу пре позивања, ако је то време краће од 12 месеци.</p>
			<p class="Basic-Paragraph">Потврду из става 1. овог члана издаје послодавац на обрасцу ПЗЛРС који је дат у Прилогу 3. ове уредбе и чини њен саставни део.</p>
			<p class="clan">Члан 10.</p>
			<p class="Basic-Paragraph">Накнаде према одредбама чл. 6. до 8. ове уредбе исплаћује команда, јединица и установа у којој је лице вршило службу у резервном саставу, односно обуку, месечно уназад, преко текућих рачуна лица у резервном саставу отворених код банака, а ако служба у резервном саставу, односно обука траје краће од месец дана –  сразмерно броју дана проведених у вршењу службе у резервном саставу, односно обуке, по завршетку те службе, односно обуке.</p>
			<p class="Basic-Paragraph">Време које је лице у резервном саставу провело у вршењу службе у резервном саставу, односно обуке утврђује се на основу службене евиденције команде, јединице и установе у којој је вршило ту службу, односно обуку.</p>
			<p class="Basic-Paragraph">По завршетку службе у резервном саставу, односно обуке, команда, јединица и установа издаје потврду о времену проведеном у вршењу те службе, односно обуке.</p>
			<p class="Basic-Paragraph">Потврда из става 3. овог члана издаје се на Обрасцу ПЛРС који је дат у Прилогу 4. ове уредбе и чини њен саставни део.</p>
			<p class="clan">Члан 11.</p>
			<p class="Basic-Paragraph">Даном ступања на снагу ове уредбе престаје да важи Уредба о износу и начину исплате накнада за вршење војне обавезе („Службени гласник РС”, број 16/13).</p>
			<p class="clan">Члан 12.</p>
			<p class="Basic-Paragraph">Ова уредба ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 110-12674/2018</p>
			<p class="potpis">У Београду, 27. децембра 2018. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић</span><span class="bold">, </span>с.р.</p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/Vojska_Page_1.png&amp;doctype=reg&amp;abc=cba&amp;eli=true&amp;eliActId=427558&amp;regactid=427558" alt=""></p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/Vojska_Page_2.png&amp;doctype=reg&amp;abc=cba&amp;eli=true&amp;eliActId=427558&amp;regactid=427558" alt=""></p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/Vojska_Page_3.png&amp;doctype=reg&amp;abc=cba&amp;eli=true&amp;eliActId=427558&amp;regactid=427558" alt=""></p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/Vojska_Page_4.png&amp;doctype=reg&amp;abc=cba&amp;eli=true&amp;eliActId=427558&amp;regactid=427558" alt=""></p>
	</div>


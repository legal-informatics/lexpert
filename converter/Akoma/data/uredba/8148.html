

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: center;
}
</style>


	<div class="story">
			<p class="Basic-Paragraph">На основу члана 5. став 2. Закона о путевима („Службени гласник РС”, бр. 41/18 и 95/18 – др. закон) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон), </p>
			<p class="Basic-Paragraph">Влада доноси</p>
			<p class="odluka-zakon">УРЕДБУ</p>
			<p class="odluka-zakon">о критеријумима за категоризацију јавних путева</p>
			<p class="auto-style1">"Службени гласник РС", број 38 од 31. маја 
			2019.</p>
			<p class="clan">I. УВОДНЕ ОДРЕДБЕ </p>
			<p class="clan">Члан 1.</p>
			<p class="Basic-Paragraph">Овом уредбом утврђују се критеријуми за категоризацију јавних путева Републике Србије.</p>
			<p class="clan">Члан 2.</p>
			<p class="Basic-Paragraph">Поједини изрази употребљени у овој уредби имају следеће значење:</p>
			<p class="Basic-Paragraph">1) <span class="italik">макрорегионална саобраћајна</span><span class="italik"> тежишта </span>су насеља са више од 100.000 становника у континуално изграђеном подручју са временским радијусом свакодневне гравитације становништва из ширег подручја 45–60 минута, а која су административни, културни, образовни, привредни, снабдевачки, здравствени и сл. центри више региона и/или Републике Србије са бројним функцијама међународног значаја;</p>
			<p class="Basic-Paragraph">2) <span class="italik">регионална саобраћајна</span><span class="italik"> тежишта </span>су насеља са 50.000 до 100.000 становника у гравитационом подручју са временским радијусом свакодневне гравитације становништва 30–45 минута, а која су административни, културни, образовни, привредни, снабдевачки, здравствени и сл. центри региона и/или више општина;</p>
			<p class="Basic-Paragraph">3) <span class="italik">подручна саобраћајна тежишта </span>су насеља са 10.000 до 50.000 становника која својим садржајима покривају увећани ниво свакодневних потреба становништва, као и ограничени број и обим повремених потреба са временским радијусом свакодневне гравитације становништва 15–30 минута, а која су мањи центри производње, занатства и делатности услуга са ограниченим нивоом административних, културних, образовних, здравствених функција;</p>
			<p class="Basic-Paragraph">4) <span class="italik">локална (општинска) саобраћајна тежишта </span>су насеља са 500 до 10.000 становника, која својим садржајима покривају свакодневне и ограничене повремене потребе становништва са временским радијусом свакодневне гравитације мањим од 15 минута;</p>
			<p class="Basic-Paragraph">5) <span class="italik">степен </span><span class="italik">опслуживања територије и становништва уз државни пут I реда </span>је непосредна гравитациона зона путног потеза државног пута I реда која обухвата већи број саобраћајних тежишта вишег реда (макрорегионална и регионална);</p>
			<p class="Basic-Paragraph">6) <span class="italik">степен опслуживања територије и становништва уз државни пут II реда </span>је непосредна гравитациона зона путног потеза државног пута II реда која обухвата већи број саобраћајних тежишта нижег реда (регионална, подручна, општинска);</p>
			<p class="Basic-Paragraph">7) <span class="italik">степен директности међусобног повезивања саобраћајних тежишта </span>је фактор одступања (обилазни фактор) дужине путног потеза у односу на идеалну дужину између два саобраћајна тежишта (предност има потез са мањим фактором);</p>
			<p class="Basic-Paragraph">8) <span class="italik">урбанистички садржај </span>представља локације различитих намена (привредни центри, саобраћајни терминали, туристички центри, подручја за одмор и рекреацију, паркиралишта и сл.).</p>
			<p class="clan">II. КРИТЕРИЈУМИ ЗА КАТЕГОРИЗАЦИЈУ ДРЖАВНИХ ПУТЕВА IА РЕДА</p>
			<p class="clan">Члан 3.</p>
			<p class="Basic-Paragraph">Путеви се категоришу као државни путеви IА реда ако:</p>
			<p class="Basic-Paragraph">1) су део мреже међународних европских путева (Е – путеви) на територији Републике Србије, сходно Европском споразуму о главним међународним саобраћајним артеријама (AGR);</p>
			<p class="Basic-Paragraph">2) су саобраћајно повезани са путевима на територијама суседних држава;</p>
			<p class="Basic-Paragraph">3) повезују макрорегионална саобраћајна тежишта;</p>
			<p class="Basic-Paragraph">4) обезбеђују степен опслуживања територије и становништва уз државни пут I реда;</p>
			<p class="Basic-Paragraph">5) испуњавају техничке карактеристике за аутопут.</p>
			<p class="clan">III. КРИТЕРИЈУМИ ЗА КАТЕГОРИЗАЦИЈУ ДРЖАВНИХ ПУТЕВА IБ РЕДА</p>
			<p class="clan">Члан 4.</p>
			<p class="Basic-Paragraph">Путеви се категоришу као државни путеви IБ реда ако кумулативно испуњавају један од примарних и један од секундарних критеријума.</p>
			<p class="Basic-Paragraph">Примарни критеријуми:</p>
			<p class="Basic-Paragraph">1) да повезују макрорегионална, односно макрорегионална и регионална саобраћајна тежишта;</p>
			<p class="Basic-Paragraph">2) да су део мреже међународних европских путева (Е – путеви) на територији Републике Србије, сходно Европском споразуму о главним међународним саобраћајним артеријама (AGR);</p>
			<p class="Basic-Paragraph">3) да су саобраћајно повезани са путевима на територијама суседних држава који одговарају категорији државног пута I реда.</p>
			<p class="Basic-Paragraph">Секундарни критеријуми:</p>
			<p class="Basic-Paragraph">1) да обезбеђују степен опслуживања територије и становништва уз државни пут I реда;</p>
			<p class="Basic-Paragraph">2) да обезбеђују просечан годишњи дневни саобраћај (ПГДС) за 2017. годину већи од 5.000 возила на дан, на основу података о бројању саобраћаја ЈП ,,Путеви Србије”;</p>
			<p class="Basic-Paragraph">3) да обезбеђују степен директности међусобног повезивања макрорегионалних и регионалних саобраћајних тежишта.</p>
			<p class="clan">IV. КРИТЕРИЈУМИ ЗА КАТЕГОРИЗАЦИЈУ ДРЖАВНИХ ПУТЕВА IIА РЕДА</p>
			<p class="clan">Члан 5.</p>
			<p class="Basic-Paragraph">Путеви се категоришу као државни путеви IIA реда ако кумулативно испуњавају један од примарних и један од секундарних критеријума.</p>
			<p class="Basic-Paragraph">Примарни критеријуми:</p>
			<p class="Basic-Paragraph">1) да међусобно повезују регионална саобраћајна тежишта, регионална саобраћајна </p>
			<p class="Basic-Paragraph">тежишта и подручна саобраћајна тежишта, односно да међусобно повезују подручна саобраћајна тежишта;</p>
			<p class="Basic-Paragraph">2) да повезују регионална саобраћајна тежишта подручна саобраћајна тежишта са мрежом државних путева I реда;</p>
			<p class="Basic-Paragraph">3) да су саобраћајно повезани са путевима на територијама суседних држава који одговарају категорији државног пута II реда.</p>
			<p class="Basic-Paragraph">Секундарни критеријуми:</p>
			<p class="Basic-Paragraph">1) да је просечан годишњи дневни саобраћај (ПГДС) за 2017. годину већи од 2.000 возила на дан, на основу података о бројању саобраћаја ЈП ,,Путеви Србије”;</p>
			<p class="Basic-Paragraph">2) да обезбеђује степен опслуживања територије и становништва уз државни пут II реда;</p>
			<p class="Basic-Paragraph">3) да обезбеђује степен директности међусобног повезивања регионалних саобраћајних тежишта, односно подручних саобраћајних тежишта међусобно или са мрежом државних путева I реда.</p>
			<p class="clan">V. КРИТЕРИЈУМИ ЗА КАТЕГОРИЗАЦИЈУ ДРЖАВНИХ ПУТЕВА IIБ РЕДА</p>
			<p class="clan">Члан 6.</p>
			<p class="Basic-Paragraph">Путеви се категоришу као државни путеви IIБ реда ако кумулативно испуњавају један од примарних и један од секундарних критеријума.</p>
			<p class="Basic-Paragraph">Примарни критеријуми:</p>
			<p class="Basic-Paragraph">1) да међусобно повезују подручна саобраћајна тежишта, односно подручна саобраћајна тежишта и локална саобраћајна тежишта;</p>
			<p class="Basic-Paragraph">2) да повезују подручна саобраћајна тежишта, односно локална саобраћајна тежишта са мрежом државних путева I реда или IIА реда.</p>
			<p class="Basic-Paragraph">Секундарни критеријуми:</p>
			<p class="Basic-Paragraph">1) да је просечан годишњи дневни саобраћај (ПГДС) за 2017. годину већи од 1.000 возила на дан, на основу података о бројању саобраћаја ЈП ,,Путеви Србије”;</p>
			<p class="Basic-Paragraph">2) да обезбеђује степен опслуживања територије и становништва уз државни пут II реда.</p>
			<p class="clan">VI. КРИТЕРИЈУМИ ЗА КАТЕГОРИЗАЦИЈУ ОПШТИНСКИХ ПУТЕВА </p>
			<p class="clan">Члан 7.</p>
			<p class="Basic-Paragraph">Путеви се категоришу као општински путеви ако испуњавају један од следећих критеријума:</p>
			<p class="Basic-Paragraph">1) да повезују територију општине, односно града са државним путевима;</p>
			<p class="Basic-Paragraph">2) да повезују локална саобраћајна тежишта;</p>
			<p class="Basic-Paragraph">3) да повезују урбанистичке садржаје са државним путевима.</p>
			<p class="clan">VII. КРИТЕРИЈУМИ ЗА КАТЕГОРИЗАЦИЈУ УЛИЦА</p>
			<p class="clan">Члан 8.</p>
			<p class="Basic-Paragraph">Улице у граду се категоришу као примарне I реда ако испуњавају један од следећих критеријума:</p>
			<p class="Basic-Paragraph">1) да су истовремено трасе државних путева које пролазе кроз град;</p>
			<p class="Basic-Paragraph">2) да су истовремено трасе државних путева који почињу, односно завршавају се у граду; </p>
			<p class="Basic-Paragraph">3) да повезују државне путеве у граду.</p>
			<p class="clan">Члан 9.</p>
			<p class="Basic-Paragraph">Улице у граду се категоришу као примарне II реда ако испуњавају један од следећих критеријума:</p>
			<p class="Basic-Paragraph">1) да повезују примарне улице I реда;</p>
			<p class="Basic-Paragraph">2) да повезују деловe града са примарним улицама I реда;</p>
			<p class="Basic-Paragraph">3) да повезују међусобно делове града.</p>
			<p class="clan">Члан 10.</p>
			<p class="Basic-Paragraph">Улице у граду се категоришу као секундарне ако испуњавају један од следећих критеријума:</p>
			<p class="Basic-Paragraph">1) да повезују примарне улице II реда;</p>
			<p class="Basic-Paragraph">2) да повезују урбанистичке садржаје са примарним улицама.</p>
			<p class="clan">Члан 11.</p>
			<p class="Basic-Paragraph">Улице у граду се категоришу као терцијарне ако испуњавају један од следећих критеријума:</p>
			<p class="Basic-Paragraph">1)  да повезују секундарне улице;</p>
			<p class="Basic-Paragraph">2)  да повезују међусобно урбанистичке садржаје;</p>
			<p class="Basic-Paragraph">3) да повезују урбанистичке садржаје са секундарним улицама.</p>
			<p class="clan">Члан 12.</p>
			<p class="Basic-Paragraph">Улице у општинама се категоришу као примарне ако испуњавају један од следећих критеријума:</p>
			<p class="Basic-Paragraph">1)  да су истовремено трасе државних путева;</p>
			<p class="Basic-Paragraph">2) да су истовремено трасе државних путева који почињу, односно завршавају се на територији општине;</p>
			<p class="Basic-Paragraph">3) да повезују државне путеве.</p>
			<p class="clan">Члан 13.</p>
			<p class="Basic-Paragraph">Улице у општинама се категоришу као секундарне ако испуњавају један од следећих критеријума:</p>
			<p class="Basic-Paragraph">1) да повезују примарне улице;</p>
			<p class="Basic-Paragraph">2) да повезују урбанистичке садржаје са примарним улицама.</p>
			<p class="clan">Члан 14.</p>
			<p class="Basic-Paragraph">Улице у општинама се категоришу као терцијарне ако испуњавају један од следећих критеријума:</p>
			<p class="Basic-Paragraph">1) да повезују секундарне улице;</p>
			<p class="Basic-Paragraph">2) да повезују међусобно урбанистичке садржаје;</p>
			<p class="Basic-Paragraph">3) да повезују урбанистичке садржаје са секундарним улицама.</p>
			<p class="clan">VIII. ЗАВРШНЕ ОДРЕДБЕ</p>
			<p class="clan">Члан 15.</p>
			<p class="Basic-Paragraph">Даном ступања на снагу ове уредбе престаје да важи Уредба о критеријумима за категоризацију државних путева (,,Службени гласник РС”, број 37/09).</p>
			<p class="clan">Члан 16.</p>
			<p class="Basic-Paragraph">Ова уредба ступа на снагу осмог дана од дана објављивања у ,,Службеном гласнику Републике Србије”.</p>
			<p class="potpis">05 број 110-5047/2019 </p>
			<p class="potpis">У Београду, 30. маја 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
	</div>




<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	color: #008000;
}
</style>


	<div class="story">
			<p class="Basic-Paragraph">На основу члана 28. став 2. Закона о заштити земљишта („Службени гласник РС”, број 112/15) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влада доноси</p>
			<p class="odluka-zakon">УРЕДБУ</p>
			<p class="odluka-zakon">о систематском праћењу стања и квалитета земљишта</p>
			<p class="centar">“Службени гласник РС”, број 73 од 11. октобра 
			2019.</p>
			<p class="clan">Члан 1.</p>
			<p class="Basic-Paragraph">Овом уредбом ближе се утврђују садржина Програма мониторинга земљишта, методологија за систематско праћење квалитета и стања земљишта, критеријуми за одређивање броја и распореда мерних места, листа параметара за одређени тип земљишта, листа метода и стандарда који се користе за узорковање земљишта, анализу узорака и обраду података, обим и учесталост мерења, индикатори за оцену ризика од деградације земљишта, рокови и начин достављања података.</p>
			<p class="clan">Члан 2.</p>
			<p class="Basic-Paragraph">Програм мониторинга земљишта нарочито садржи:</p>
			<p class="Basic-Paragraph">1) број и распоред локалитета, положај мерних места приказан у UTM координатном систему (Трансверзални Меркаторов координатни систем);</p>
			<p class="Basic-Paragraph">2) број профила који се отвара, односно број узорака који се узима на сваком локалитету;</p>
			<p class="Basic-Paragraph">3) листу параметара који се испитују на местима узорковања земљишта;</p>
			<p class="Basic-Paragraph">4) листу метода и стандарда који се користе за узорковање земљишта и анализу узорака и обраду података;</p>
			<p class="Basic-Paragraph">5) одабране индикаторе за оцену ризика од деградације земљишта за свако мерно место (државна мрежа мониторинга);</p>
			<p class="Basic-Paragraph">6) дефинисану временску динамику узорковања земљишта, анализе узорака, обраде и приказа података.</p>
			<p class="clan">Члан 3.</p>
			<p class="Basic-Paragraph">Методологија за систематско праћење квалитета и стања земљишта и критеријуми за одређивање броја и распореда мерних места дата је у Прилогу 1 – Методологија за систематско праћење квалитета и стања земљишта и критеријуми за одређивање броја и распореда мерних места, који је одштампан уз ову уредбу и чини њен саставни део.</p>
			<p class="clan">Члан 4.</p>
			<p class="Basic-Paragraph">Листа параметара за одређени тип земљишта обухвата физичке, хемијске и микробиолошке параметре за утврђивање квалитета и стања земљишта.</p>
			<p class="Basic-Paragraph">Листа метода и стандарда обухвата списак референтних метода и стандарда који се користе за узорковање земљишта, анализу узорака и обраду података.</p>
			<p class="Basic-Paragraph">Листе са подацима из ст. 1. и 2. овог члана дате су у Прилогу 2 – Листа параметара, метода и стандарда за мониторинг земљишта, који је одштампан уз ову уредбу и чини њен саставни део.</p>
			<p class="clan">Члан 5.</p>
			<p class="Basic-Paragraph">Педолошки профил се отвара ради идентификације систематске јединице земљишта на нивоу типа приликом успостављања мерног места у државној мрежи, а затим на сваких 20 година.</p>
			<p class="Basic-Paragraph">Изузетно, када постоји опасност од деградације физичких својстава, узорковање земљишта у непоремећеном стању из педолошког профила обавља се на сваких пет година.</p>
			<p class="Basic-Paragraph">На нивоу локалне мреже педолошки профил се отвара по потреби, уколико начин коришћења земљишта на ком се врши мониторинг то захтева. </p>
			<p class="Basic-Paragraph">Приликом отварања педолошког профила, узорци земљишта се узимају из сваког утврђеног педолошког хоризонта и по фиксним дубинама. </p>
			<p class="Basic-Paragraph">Узорковање земљишта ради испитивањa физичких, хемијских и микробиолошких својстава, врши се на сваких пет година, по фиксним дубинама од 0 до 30 cm и од 30 до 60 cm.</p>
			<p class="Basic-Paragraph">Узорци земљишта у локалној мрежи могу се узимати и на дубини од 0 до10 cm, у зависности од начина коришћења земљишта.</p>
			<p class="clan">Члан 6.</p>
			<p class="Basic-Paragraph">Индикатори за оцену ризика од деградације земљишта су:</p>
			<p class="Basic-Paragraph">1) степен угрожености земљишта од ерозије;</p>
			<p class="Basic-Paragraph">2) степен угрожености земљишта од смањења органске материје; </p>
			<p class="Basic-Paragraph">3) степен угрожености земљишта од збијања;</p>
			<p class="Basic-Paragraph">4) степен угрожености земљишта од заслањивања и/или алкализације;</p>
			<p class="Basic-Paragraph">5) степен угрожености земљишта од клизишта, осим клизишта и одрона који могу настати рударским активностима за време трајања активности; </p>
			<p class="Basic-Paragraph">6) степен угрожености земљишта од ацидификације;</p>
			<p class="Basic-Paragraph">7) степен угрожености земљишта од хемијског загађења.</p>
			<p class="Basic-Paragraph">Индикатори за оцену ризика од деградације земљишта прате се у државној мрежи.</p>
			<p class="Basic-Paragraph">Избор индикатора за оцену ризика од деградације земљишта врши се на основу очекиваног стања или резултата претходних истраживања.</p>
			<p class="Basic-Paragraph">Индикатори из ст. 1–3. овог члана утврђују се на основу општих елемената за оцену ризика од деградације земљишта који су дати у Прилогу 3 – Општи елементи за оцену ризика од деградације земљишта, који је одштампан уз ову уредбу и чини њен саставни део. </p>
			<p class="Basic-Paragraph">Степен угрожености земљишта од хемијског загађења одређује се на основу вредности загађујућих, штетних и опасних материја у земљишту датих у пропису којим се утврђују граничне вредности загађујућих, штетних и опасних материја у земљишту и на основу вредности опасних и штетних материја у подземним водама, датих у пропису којим се утврђују граничне вредности опасних и штетних материја у подземним водама.</p>
			<p class="clan">Члан 7.</p>
			<p class="Basic-Paragraph">Подаци добијени мониторингом на нивоу државне и локалне мреже достављају се у форми извештаја о мониторингу земљишта, у складу са законом којим се уређује заштита земљишта.</p>
			<p class="Basic-Paragraph">Подаци из става 1. овог члана достављају се најкасније до 31. марта текуће године за претходну годину, у складу са законом којим се уређујe заштита земљишта.</p>
			<p class="clan">Члан 8.</p>
			<p class="Basic-Paragraph">Даном ступања на снагу ове уредбе престаје да важи Уредба о програму системског праћења квалитета земљишта, индикаторима за оцену ризика од деградације земљишта и методологији за израду ремедијационих програма („Службени гласник РС”, број 88/10).</p>
			<p class="clan">Члан 9.</p>
			<p class="Basic-Paragraph">Ова уредба ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 110-10122/2019</p>
			<p class="potpis">У Београду, 10. октобра 2019. године</p>
			<p class="potpis"><span class="bold">Влада </span></p>
			<p class="potpis">Председник,</p>
			<p class="potpis"><span class="bold">Ана Брнабић,</span> с.р.</p>
			<p class="potpis">&nbsp;Прилози</p>
			<p>
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog1.html&amp;doctype=reg&amp;abc=cba&amp;eli=true&amp;eliActId=429149&amp;regactid=429149" target="_blank">
			Прилог 1 - Методологија за систематско праћење квалитета и стања 
			земљишта и критеријуми за одређивање броја и распореда мерниох места</a></p>
			<p>
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog2.html&amp;doctype=reg&amp;abc=cba&amp;eli=true&amp;eliActId=429149&amp;regactid=429149" target="_blank">
			Прилог 2 - Листа параметара, метода и стандарда за мониторинг 
			земљишта</a></p>
			<p>
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog3.html&amp;doctype=reg&amp;abc=cba&amp;eli=true&amp;eliActId=429149&amp;regactid=429149" target="_blank">
			Прилог 3 - Општи елементи за оцену ризика од деградације замљишта</a></p>
	</div>




<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	color: #008000;
}
</style>


	<div class="story">
			<p class="Basic-Paragraph">На основу  члана 20, члана 21. став 1. тачкa 17), члана 22. став 6, члана 23. став 3, члана 24. став 2, члана 25. став 10. и члана  27. став 4. Закона о информационој безбедности („Службени гласник РС”, бр. 6/16 и 94/17) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон), </p>
			<p class="Basic-Paragraph">Влада доноси</p>
			<p class="odluka-zakon">УРЕДБУ</p>
			<p class="odluka-zakon">о криптобезбедности и заштити од компромитујућег електромагнетног зрачења</p>
			<p class="centar">"Службени гласник РС", број 57 од 9. августа 2019.</p>
			<p class="clan">I. УВОДНЕ ОДРЕДБЕ</p>
			<p class="bold">1. Предмет уређивања</p>
			<p class="clan">Члан 1.</p>
			<p class="Basic-Paragraph">Овом уредбом уређују се ближи услови за криптографска решења, криптографске производе, вођење регистара из области криптобезбедности, проверу компромитујућег електромагнетног зрачења и пружање услуга уз накнаду правним и физичким лицима изван система јавне власти у области криптобезбедности и заштите од компромитујућег електромагнетног зрачења.</p>
			<p class="bold">Члан 2.</p>
			<p class="Basic-Paragraph">Одредбе ове уредбе односе се на операторе информационо-комуникационих система од посебног значаја, имаоце криптографских производа које је одобрило министарство надлежно за послове одбране који се користе за заштиту преноса и чувања података који су одређени као тајни, у складу са прописима којима се уређује заштита тајних података као и на самосталне операторе информационо-комуникационих система у Републици Србији.</p>
			<p class="Basic-Paragraph">Одредбе ове уредбе не односе се на стране тајне податке.</p>
			<p class="bold">2. Значење појединих појмова</p>
			<p class="clan">Члан 3.</p>
			<p class="Basic-Paragraph">Поједини појмови који се користе у овој уредби имају следеће значење:</p>
			<p class="Basic-Paragraph">1) криптографски алгоритам је сложена математичка функција која се користи у процесу шифровања и дешифровања и представља низ прецизно дефинисаних корака који се реализују како би се извршило шифровање и дешифровање;</p>
			<p class="Basic-Paragraph">2) криптографски параметри су подаци који одређују извршавање криптографског алгоритма;</p>
			<p class="Basic-Paragraph">3) криптографски протокол је скуп правила и конвенција који дефинише комуникациони оквир између два или више ентитета ради успостављања сигурне комуникације; </p>
			<p class="Basic-Paragraph">4) криптографски материјал за израду кључева је бинарни фајл случајног низа;</p>
			<p class="Basic-Paragraph">5) криптографски систем је организационо и технички заокружена целина намењена за примену конкретних мера и поступака за реализацију криптозаштите информација применом криптографског производа;</p>
			<p class="Basic-Paragraph">6) on line криптографска заштита је криптографска заштита података у току преноса комуникационим каналом; </p>
			<p class="Basic-Paragraph">7) off line криптографска заштита је криптографска заштита података пре преноса комуникационим каналом; </p>
			<p class="Basic-Paragraph">8) Фарадејев кавез је простор оклопљен посебним материјалом који ефикасно спречава пролазак електромагнетних сигнала;</p>
			<p class="Basic-Paragraph">9) зоне заштићености од КЕМЗ су простори, у објектима и око објеката у којима се врши обрада тајних информација, дефинисани према слабљењу сигнала који потиче са места обраде информација.</p>
			<p class="clan">II. КРИПТОБЕЗБЕДНОСТ</p>
			<p class="bold">1. Технички услови за криптографске алгоритме, параметре, протоколе и информациона добра у области криптозаштите који се у Републици Србији користе у криптографским производима ради заштите тајности, интегритета, аутентичности, односно непорецивости података</p>
			<p class="clan">Члан 4.</p>
			<p class="Basic-Paragraph">За криптографску заштиту података који су одређени као тајни, у складу са прописима којима се уређује заштита тајних података, користе се криптографска решења на бази криптографских алгоритама, параметара и протокола који се имплементирају у криптографски производ. </p>
			<p class="clan">Члан 5.</p>
			<p class="Basic-Paragraph">За криптографску заштиту података који су одређени као тајни, у складу са прописима којима се уређује заштита тајних података, степена тајности „ДРЖАВНА ТАЈНА” и „СТРОГО ПОВЕРЉИВО”, оператори ИКТ система користе наменска криптографска решења која израђује министарство надлежно за послове одбране или набављена на тржишту, а које је одобрило министарство надлежно за послове одбране. </p>
			<p class="clan">Члан 6.</p>
			<p class="Basic-Paragraph">За криптографску заштиту података који су одређени као тајни, у складу са прописима којима се уређује заштита тајних података, степена тајности „ПОВЕРЉИВО” и „ИНТЕРНО” оператори ИКТ система користе: </p>
			<p class="Basic-Paragraph">1) наменска криптографска решења која израђује и верификује министарство надлежно за послове одбране;</p>
			<p class="Basic-Paragraph">2) јавна криптографска решења која су у складу са одговарајућим националним и међународним стандардима, документима и препорукама из области криптографије и одобрена од министарства надлежног за послове одбране.</p>
			<p class="clan">Члан 7.</p>
			<p class="Basic-Paragraph">Оператори ИКТ система могу применити мере криптозаштите приликом преноса и чувања података који нису означени као тајни, у складу са прописима којима се уређује заштита тајних података, када је на основу закона или другог правног акта потребно применити техничке мере ограничења приступа подацима и обезбедити заштиту интегритета, аутентичности и непорецивости података.</p>
			<p class="clan">Члан 8.</p>
			<p class="Basic-Paragraph">За реализацију безбедносних сервиса, као што су интегритет, аутентичност и непорецивост, оператори ИКТ система могу користити јавна криптографска решења која су у складу са одговарајућим националним и међународним стандардима, документима и препорукама. </p>
			<p class="clan">Члан 9.</p>
			<p class="Basic-Paragraph">Криптографски производи које је одобрило министарство надлежно за послове одбране употребљавају се искључиво у складу са добијеним препорукама и упутствима уз производ.</p>
			<p class="Basic-Paragraph">Препоруке и упутства из става 1. овог члана обавезно се достављају уз криптографски производ.</p>
			<p class="clan">Члан 10.</p>
			<p class="Basic-Paragraph">Оператор ИКТ система обезбеђује услове за руковање и чување информационих добара у области криптозаштите, зависно од степена тајности који им је додељен, а у складу са прописима којима се уређује заштита тајних података и упутством за употребу. </p>
			<p class="bold">2. Услови које морају да испуњавају криптографски  производи </p>
			<p class="clan">Члан 11.</p>
			<p class="Basic-Paragraph">Криптографске производе који се користе за заштиту преноса и чувања података који су одређени као тајни, у складу са прописима којима се уређује заштита тајних података мора криптолошки верификовати министарство надлежно за послове одбране. </p>
			<p class="Basic-Paragraph">Криптографски производи базирани на јавним комерцијалним криптографским решењима, морају испуњавати одговарајуће националне или међународне стандарде из области криптографије. </p>
			<p class="Basic-Paragraph">Криптографски производи морају да имају имплементиране механизме: </p>
			<p class="Basic-Paragraph">1) ауторизације корисника; </p>
			<p class="Basic-Paragraph">2) аутентификације између медија који носи криптографске параметре и криптографског производа;</p>
			<p class="Basic-Paragraph">3) механизме отпорности (Tamper resistance) на неовлашћено отварање – приликом неовлашћеног отварања уређаја треба да се бришу криптолошки параметри или буду недоступни на други начин – функција Tamper proof;</p>
			<p class="Basic-Paragraph">4) могућност брзог брисања безбедносних и криптолошких параметара или немогућност приступа истим, односно на акцију оператера довођење уређаја у нефункционално стање.</p>
			<p class="Basic-Paragraph">Самостални оператори ИКТ система могу самостално верификовати криптографске производе које користе у сопственим криптографским системима. </p>
			<p class="bold">3. Одобрење за криптографски производ</p>
			<p class="italik">а) Услови за издавање одобрења за криптографски производ</p>
			<p class="clan">Члан 12.</p>
			<p class="Basic-Paragraph">Одобрење за криптографски производ, ради његове примене за заштиту тајних података, могу добити само криптографски производи који су верификовани у министарству надлежном за послове одбране. </p>
			<p class="Basic-Paragraph">Одобрење за криптографски производ издаје министарство надлежно за послове одбране, на основу захтева за издавање одобрења за криптографски производ поднетог од стране оператора ИКТ система, произвођача криптографског производа или другог заинтересованог лица.</p>
			<p class="Basic-Paragraph">Самостални оператори ИКТ система имају опште одобрење за коришћење криптографских производа. </p>
			<p class="italik">б) Садржај захтева за издавање одобрења за криптографски производ</p>
			<p class="clan">Члан 13.</p>
			<p class="Basic-Paragraph">Захтев за издавање одобрења криптографског производа треба да садржи: </p>
			<p class="Basic-Paragraph">1) податке о називу криптографског производа; </p>
			<p class="Basic-Paragraph">2) податке о намени криптографског производа; </p>
			<p class="Basic-Paragraph">3) степен тајности података који се штите криптографским производом;</p>
			<p class="Basic-Paragraph">4) податке о потреби за објављивањем на јавној листи одобрених модела криптографских производа (ако је захтев поднео произвођач или лице које је овластио произвођач предметног криптографског производа).</p>
			<p class="clan">Члан 14.</p>
			<p class="Basic-Paragraph">У опису намене криптографског производа треба да стоје следећи подаци:</p>
			<p class="Basic-Paragraph">1) тип података, односно врста информација које се штите;</p>
			<p class="Basic-Paragraph">2) да ли је у питању криптографска заштита података који се преносе различитим комуникационим каналима или података који се чувају у базама података или меморијским медијима;</p>
			<p class="Basic-Paragraph">3) да ли је у питању online или offline криптографска заштита;</p>
			<p class="Basic-Paragraph">4) брзина преноса података и број учесника при online криптографској заштити.</p>
			<p class="clan">Члан 15.</p>
			<p class="Basic-Paragraph">Уз захтев из члана 13. ове уредбе прилаже се следећа документација о криптографском производу: </p>
			<p class="Basic-Paragraph">1) опис криптографског система у коме је примењен криптографски производ (елементи система, организација криптозаштите и мере безбедности);</p>
			<p class="Basic-Paragraph">2) корисничко упутство за криптографски производ;</p>
			<p class="Basic-Paragraph">3) опис целокупног криптолошког решења (начин имплементације криптографског алгоритма, криптолошка синхронизација, опис свих типова криптографских кључева, начин њиховог генерисања и дистрибуције, чување алгоритама, кључева и других безбедносних параметара, аутентификација и ауторизација итд.);</p>
			<p class="Basic-Paragraph">4) документовани изворни (source) код апликације за шифровање. Хардверске и софтверске алате за верификацију имплементације криптографског алгоритма, као и опис њиховог коришћења;</p>
			<p class="Basic-Paragraph">5) уверења или сертификате за јавна криптографска решења да су у складу са одговарајућим националним и међународним стандардима, документима и препорукама из области криптографије.</p>
			<p class="Basic-Paragraph">У случају потребе министарство надлежно за послове одбране може од подносиоца захтева за издавање одобрења криптографског производа тражити и додатну неопходну документацију која је потребна за оцену испуњености прописаних услова. </p>
			<p class="italik">в) Поступак издавања одобрења за криптографски производ</p>
			<p class="clan">Члан 16.</p>
			<p class="Basic-Paragraph">Потребе за одобрењем криптографских производа у наредној години оператори ИКТ система, произвођачи криптографског производа или друга заинтересована лица достављају министарству надлежном за послове одбране до 1. новембра текуће године.</p>
			<p class="Basic-Paragraph">Министарство надлежно за послове одбране до краја новембра текуће године израђује план верификације криптографских производа за наредну годину, на основу исказаних потреба оператора ИКТ система, произвођача криптографског производа или других заинтересованих лица. Приоритет у планирању верификације криптографских производа имају самостални оператори ИКТ система.</p>
			<p class="clan">Члан 17.</p>
			<p class="Basic-Paragraph">Оператори ИКТ система, произвођачи криптографског производа или друга заинтересована лица, у складу са планом верификације криптографских производа, подносе захтев за издавање одобрења криптографског производа министарству надлежном за послове одбране које доноси решење у року од 45 дана од дана подношења уредног и комплетног захтева. Рок за решавање захтева може се продужити у случају посебне сложености провере највише за још 60 дана.</p>
			<p class="Basic-Paragraph">Против решења из става 1. овог члана жалба није допуштена, али може да се покрене управни спор.</p>
			<p class="Basic-Paragraph">Изузетно од става 1. овог члана, у случају хитности, захтев за издавање одобрења за криптографски производ може се поднети и када није предвиђен планом верификације криптографских производа, с тим да је подносилац захтева дужан да посебно образложи разлоге хитности на које се у захтеву позива и уколико је потребно достави доказе за такве тврдње.</p>
			<p class="clan">Члан 18.</p>
			<p class="Basic-Paragraph">Одобрење за криптографски производ може се односити на појединачни примерак криптографског производа или на одређени модел криптографског производа који се серијски производи.</p>
			<p class="clan">Члан 19.</p>
			<p class="Basic-Paragraph">Одобрење за криптографски производ може имати рок важења који је утврђен у поступку верификације криптографског производа. Рок важења одобрења на захтев оператора ИКТ система, произвођача криптографског производа или другог заинтересованог лица може се продужити ако нема нових сазнања везаних за техничка решења примењена у производу, а која утичу на оцену степена заштите који пружа производ.</p>
			<p class="clan">Члан 20.</p>
			<p class="Basic-Paragraph">Министарство надлежно за послове одбране, у складу са законом, претходно издато одобрење за криптографски производ може повући или променити из разлога нових сазнања везаних за техничка решења која утичу на степен криптографске заштите коју пружа криптографски производ.</p>
			<p class="Basic-Paragraph">Одобрење за криптографски производ обавезно се повлачи у случају компромитације криптографског производа којом је угрожен степен криптографске заштите коју пружа криптографски производ. </p>
			<p class="Basic-Paragraph">Под компромитацијом криптографског производа подразумева се сваки његов нестанак због губљења или крађе, отварање криптографског производа од стране неовлаштених лица, као и неовлаштено умножавање криптографских производа и његове техничке документације.</p>
			<p class="italik">г) Јавна листа одобрених модела криптографских производа</p>
			<p class="clan">Члан 21.</p>
			<p class="Basic-Paragraph">Министарство надлежно за послове одбране објављује јавну листу одобрених модела криптографских производа за све моделе криптографских производа за које је у захтеву за издавање одобрења наглашено да модел криптографског производа треба да буде на јавној листи и ако је захтев поднео произвођач или лице које је овластио произвођач предметног криптографског производа.</p>
			<p class="Basic-Paragraph">Јавна листа објављује се јавно и садржи основне податке о криптографском производу (намена и технички подаци), податке о произвођачу криптографског производа и податак о највишем степену тајности информација који се могу штитити криптографским производом.</p>
			<p class="bold">4. Регистри и евиденције</p>
			<p class="italik">а) Устројавање и вођење регистара </p>
			<p class="clan">Члан 22.</p>
			<p class="Basic-Paragraph">Устројавају се и воде следећи регистри:</p>
			<p class="Basic-Paragraph">1) Регистaр криптоматеријала;</p>
			<p class="Basic-Paragraph">2) Регистар издатих одобрења за криптографске производе; </p>
			<p class="Basic-Paragraph">3) Регистар правила и прописа у криптозаштити;</p>
			<p class="Basic-Paragraph">4) Регистар лица која обављају послове криптозаштите.</p>
			<p class="clan">Члан 23.</p>
			<p class="Basic-Paragraph">Устројавање и вођење регистара из члана 22. ове уредбе врши се у електронској форми на рачунару. Сваки регистар устројава се и води посебно. У случају да нема услова за устројавање и вођење регистара у електронској форми, за вођење регистара користе се књиге. </p>
			<p class="Basic-Paragraph">Када се вођење регистара врши у електронској форми обавезно се обезбеђују копије евиденција на екстерним меморијским јединицама које се чувају у складу са законом.  </p>
			<p class="Basic-Paragraph">Када се за устројавање и вођење регистара користе књиге, садржај рубрика је идентичан као и у електронској форми, стране књиге морају бити нумерисане и оверене, а књигама додељен и уписан евиденциони број.</p>
			<p class="italik">б) Регистaр криптоматеријала</p>
			<p class="clan">Члан 24.</p>
			<p class="Basic-Paragraph">Регистар криптоматеријала устројава се за вођење евиденција о криптографским производима, техничкој документацији криптографских производа, криптографским кључевима, криптомодулима и алгоритмима у криптографским производима за заштиту преноса и чувања података који су одређени као тајни, у складу са прописима којима се уређује заштита тајних података.</p>
			<p class="clan">Члан 25.</p>
			<p class="Basic-Paragraph">Самостални оператори ИКТ система, у обавези су да воде евиденцију криптоматеријала од тренутка пријема, у току употребе до завршетка циклуса употребе криптоматеријала. </p>
			<p class="clan">Члан 26.</p>
			<p class="Basic-Paragraph">Регистар криптоматеријала садржи:</p>
			<p class="Basic-Paragraph">1) Евиденцију криптографских производа;</p>
			<p class="Basic-Paragraph">2) Евиденцију техничке документације криптографских производа;</p>
			<p class="Basic-Paragraph">3) Евиденцију криптографских кључева и криптомодула.</p>
			<p class="italik">в) Евиденција криптографских производа</p>
			<p class="clan">Члан 27.</p>
			<p class="Basic-Paragraph">Евиденција криптографских производа устројава се и води на нивоу самосталних оператора ИКТ система.</p>
			<p class="Basic-Paragraph">На нижим нивоима у оквиру самосталних оператора ИКТ система воде се подрегистри криптоматеријала са евиденцијом криптопроизвода по истом обрасцу. </p>
			<p class="Basic-Paragraph">Евиденција криптографских производа садржи следеће податке: назив криптографског производа, датум од када је криптографски производ на употреби, рок важења одобрења за криптографски производ, назив и место корисника криптографског производа, број криптографских производа и проценат попуне.</p>
			<p class="Basic-Paragraph">Евиденција криптографских производа (Образац 1.) одштампан је уз ову уредбу и чини њен саставни део.</p>
			<p class="italik">г) Евиденција техничке документације криптографских производа</p>
			<p class="clan">Члан 28.</p>
			<p class="Basic-Paragraph">Евиденција техничке документације криптографских производа устројава се и води на нивоу самосталних оператора ИКТ система који имају ову документацију.</p>
			<p class="Basic-Paragraph">Техничка документација криптографских производа обухвата: конструкциону документацију за производњу, технолошку документацију коју израђује произвођач, документацију за употребу и одржавање, техничке услове за модификацију, ремонтну документацију и документацију о квалитету производа.</p>
			<p class="Basic-Paragraph">Евиденција техничке документације криптографских производа мора да садржи следеће податке: назив документа, степен тајности, место, деловодни број и време издавања документа.</p>
			<p class="Basic-Paragraph">Евиденција техничке документације криптографских производа (Образац 2.) одштампан је уз ову уредбу и чини њен саставни део.</p>
			<p class="italik">д) Евиденција криптографских кључева и криптомодула</p>
			<p class="clan">Члан 29.</p>
			<p class="Basic-Paragraph">Евиденција криптографских кључева и криптомодула устројава се и води на нивоу самосталних оператора ИКТ који имају криптолошке кључеве и криптомодуле за заштиту тајних података.</p>
			<p class="Basic-Paragraph">На нижим нивоима у оквиру самосталних оператора ИКТ система воде се подрегистри са евиденцијом криптолошких кључева и криптомодула по истом обрасцу. </p>
			<p class="Basic-Paragraph">Евиденција криптографских кључева и криптомодула садржи следеће податке: серијски или евиденциони број медија на којем се налазе криптографски кључеви или криптомодул, степен тајности и датум почетка и завршетка употребе. Поред наведених података евиденција може да садржи и друге податке од значаја за оператора ИКТ система.</p>
			<p class="Basic-Paragraph">Евиденција криптографских кључева и криптомодула (Образац 3.) одштампан је уз ову уредбу и чини њен саставни део.</p>
			<p class="italik">ђ) Регистар издатих одобрења за криптографске производе</p>
			<p class="clan">Члан 30.</p>
			<p class="Basic-Paragraph">Министарство надлежно за послове одбране устројава и води Регистар издатих одобрења за криптографске производе.</p>
			<p class="Basic-Paragraph">Регистар издатих одобрења за криптографске производе је намењен за јединствену евиденцију издатих одобрења за криптографске производе за кориснике у Републици Србији. </p>
			<p class="Basic-Paragraph">Регистар издатих одобрења за криптографске производе садржи: назив и седиште (адреса) оператора ИКТ система за који је издато одобрење за криптографски производ, податке о одговорном лицу оператора ИКТ система (име и презиме, функција, адреса, број телефона и адреса електронске поште), назив криптографског производа, тип криптографског производа (уређај или софтвер), број и датум захтева за верификацију и одобрење криптографског производа, број и датум одобрења криптографског производа, рок важења криптографског производа, податке о намени криптографског производа (тип односно врста података који се штите, опис типа примењене криптографске заштите, да ли је у питању криптографска заштита у локалу (offline) или на линији (online), брзина преноса података, број учесника и учесталост саобраћаја при криптографској заштити у локалу и на линији), податке везане за продужење рока важења криптографског производа и податке о повлачењу или промени одобрења за криптографски производ.</p>
			<p class="Basic-Paragraph">Регистар издатих одобрења за криптографске производе (Образац 4.) одштампан је уз ову уредбу и чини њен саставни део.</p>
			<p class="italik">е) Регистар правила и прописа у криптозаштити</p>
			<p class="clan">Члан 31.</p>
			<p class="Basic-Paragraph">Регистар правила и прописа у криптозаштити устројава се за вођење евиденција о издатим и имајућим правилима и прописима у криптозаштити.</p>
			<p class="clan">Члан 32.</p>
			<p class="Basic-Paragraph">Регистар правила и прописа у криптозаштити устројавају и воде самостални оператори ИКТ система у Републици Србији у складу са прописима којима се уређује заштита тајних података.</p>
			<p class="clan">Члан 33.</p>
			<p class="Basic-Paragraph">Регистар правила и прописа у криптозаштити садржи: Евиденцију издатих правила и прописа криптозаштите и Евиденцију имајућих правила и прописа криптозаштите.</p>
			<p class="Basic-Paragraph">Евиденција издатих правила и прописа криптозаштите води се на нивоу организационе јединице надлежне за послове криптозаштите самосталних оператора ИКТ система у Републици Србији за ажурирање података о свим издатим правилима и прописима у криптозаштити на нивоу ИКТ система.</p>
			<p class="Basic-Paragraph">Евиденција имајућих правила и прописа криптозаштите води се на нивоу самосталних оператера ИКТ система у Републици Србији и на свим нивоима који имају правила и прописе у криптозаштити.</p>
			<p class="clan">Члан 34.</p>
			<p class="Basic-Paragraph">На нижим нивоима у оквиру самосталних оператора ИКТ система воде се подрегистри правила и прописа у криптозаштити који садржи само евиденцију о имајућим правилима и прописима у криптозаштити.</p>
			<p class="Basic-Paragraph">Евиденција издатих правила и прописа криптозаштите (Образац 5.) и Евиденција имајућих правила и прописа криптозаштите (Образац 6.) одштампани су уз ову уредбу и чине њен саставни део.</p>
			<p class="italik">ж) Регистар лица која обављају послове криптозаштите</p>
			<p class="clan">Члан 35.</p>
			<p class="Basic-Paragraph">Регистар лица која обављају послове криптозаштите устројава се за вођење евиденција о лицима која се баве пословима криптозаштите.</p>
			<p class="Basic-Paragraph">Устројавају га и воде самостални оператори у складу са прописима којима се уређује заштита тајних података и заштита података о личности.</p>
			<p class="Basic-Paragraph">Регистар лица која обављају послове криптозаштите садржи следеће податке: презиме, име оца и име, датум и место рођења, матични број, број телефона, адресу електронске поште, школску спрему, податке о завршеном стручном оспособљавању за послове криптозаштите, назив радног места, као и датум почетка и завршетка рада на пословима криптозаштите. </p>
			<p class="Basic-Paragraph">Самостални оператори ИКТ система у Републици Србији устројавају регистре лица која обављају послове криптозаштите. </p>
			<p class="Basic-Paragraph">На нижим нивоима у оквиру самосталних оператора ИКТ система воде се подрегистри лица која обављају послове криптозаштите. </p>
			<p class="Basic-Paragraph">Регистар лица која обављају послове криптозаштите (Образац 7.) одштампан је уз ову уредбу и чини њен саставни део.</p>
			<p class="clan">III. ЗАШТИТА ОД КОМПРОМИТУЈУЋЕГ ЕЛЕКТРОМАГНЕТНОГ ЗРАЧЕЊА</p>
			<p class="clan">Члан 36.</p>
			<p class="Basic-Paragraph">Министарство надлежно за послове одбране надлежно је за послове информационе безбедности који се односе на заштиту од КЕМЗ.</p>
			<p class="clan">Члан 37.</p>
			<p class="Basic-Paragraph">Оператори ИКТ система у току рада са подацима у ИКТ систему који су одређени као тајни, у обавези су да обезбеде заштиту од КЕМЗ у складу са прописима којима се уређујe тајност података и који дефинишу посебне мере заштите у информационо-телекомуникационим системима.</p>
			<p class="clan">Члан 38.</p>
			<p class="Basic-Paragraph">Самостални оператори ИКТ система могу вршити проверу КЕМЗ за своје потребе, уколико поседују техничке, људске и материјалне ресурсе за ту намену. Провера КЕМЗ врши се на основу процене ризика од отицања података путем КЕМЗ.</p>
			<p class="clan">Члан 39.</p>
			<p class="Basic-Paragraph">Процена ризика од отицања података путем КЕМЗ врши се на:</p>
			<p class="Basic-Paragraph">1) уређајима или системима који се користе за електронску обраду, меморисање, пренос или криптозаштиту тајних информација;</p>
			<p class="Basic-Paragraph">2) просторима у којима се електронски обрађују тајне информације у смислу одређивање зона заштићености од КЕМЗ;</p>
			<p class="Basic-Paragraph">3) Фарадејевим кавезима који служе за заштиту простора од КЕМЗ.</p>
			<p class="clan">Члан 40.</p>
			<p class="Basic-Paragraph">Процену ризика отицања података путем КЕМЗ на уређајима, просторима и Фарадејевим кавезима врши министарство надлежно за послове одбране на захтев оператора ИКТ система.</p>
			<p class="clan">Члан 41.</p>
			<p class="Basic-Paragraph">Министарство надлежно за послове одбране, на основу добијених захтева оператора ИКТ система, на годишњем нивоу израђује годишњи план активности на процени ризика од отицања података путем КЕМЗ. </p>
			<p class="clan">Члан 42.</p>
			<p class="Basic-Paragraph">Министарство надлежно за послове одбране разрађује сопствене процедуре за процену ризика отицања података путем КЕМЗ на уређајима и просторима. </p>
			<p class="clan">Члан 43.</p>
			<p class="Basic-Paragraph">Министарство надлежно за послове одбране, приликом процене ризика од отицања података путем КЕМЗ на уређајима или просторима, може прихватити сертификате за одређени ниво заштите од КЕМЗ националних или међународних акредитованих лабораторија или надлежних институција. </p>
			<p class="clan">Члан 44.</p>
			<p class="Basic-Paragraph">Процена отицања података путем КЕМЗ на Фарадејевим кавезима, односно мерење ефикасности Фарадејевих кавеза врши се на основу јавно доступних стандарда.</p>
			<p class="clan">IV. ПРУЖАЊЕ УСЛУГА ИЗ ОБЛАСТИ КРИПТОБЕЗБЕДНОСТИ И ЗАШТИТЕ ОД КОМПРОМИТУЈУЋЕГ ЕЛЕКТРОМАГНЕТНОГ ЗРАЧЕЊА УЗ НАКНАДУ ПРАВНИМ И ФИЗИЧКИМ ЛИЦИМА ИЗВАН СИСТЕМА ЈАВНЕ ВЛАСТИ</p>
			<p class="clan">Члан 45.</p>
			<p class="Basic-Paragraph">Министарство надлежно за послове одбране пружа услуге уз накнаду правним и физичким лицима, изван система јавне власти у области криптобезбедности и заштите од КЕМЗ које се односе на:</p>
			<p class="Basic-Paragraph">1) израду наменских криптографских решења;</p>
			<p class="Basic-Paragraph">2) верификацију криптографских производа;</p>
			<p class="Basic-Paragraph">3) генерисање криптографског материјала за израду криптографских кључева;</p>
			<p class="Basic-Paragraph">4) процену ризика отицања података путем КЕМЗ.</p>
			<p class="Basic-Paragraph">Лица из става 1. овог члана у обавези су да примењују посебне мере за безбедност  наменских криптографских решења, производа, материјала и кључева у складу са прописима којима се уређује заштита тајних података и  упутствима за рад конкретног криптографског производа. </p>
			<p class="Basic-Paragraph">Средства остварена од накнаде за пружање услуга из става 1. овог члана су приход буџета Републике Србије.</p>
			<p class="clan">V. ПРЕЛАЗНЕ И ЗАВРШНЕ ОДРЕДБЕ</p>
			<p class="clan">Члан 46.</p>
			<p class="Basic-Paragraph">Регистри и евиденције из чл. 22–35. ове уредбе устројиће се у року од 12 месеци од дана ступања на снагу ове уредбе. </p>
			<p class="clan">Члан 47.</p>
			<p class="Basic-Paragraph">Ступањем на снагу ове уредбе престаје да важи члан 46. Уредбе Савета министара Државне заједнице Србија и Црна Гора о криптозаштити. </p>
			<p class="clan">Члан 48.</p>
			<p class="Basic-Paragraph">Ова уредба ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05  број 110-7863/2019</p>
			<p class="potpis">У Београду, 8. августа 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
			<p class="clan" style="text-align: right">Прилози</p>
			<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=428883&amp;regactid=428883" target="_blank">
			Образац 1. - Евиденција криптографских производа</a></p>
			<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=428883&amp;regactid=428883" target="_blank">
			Образац 2. - Евиденција техничке документације криптографских 
			производа</a></p>
			<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/3.html&amp;doctype=reg&amp;abc=cba&amp;eli=true&amp;eliActId=428883&amp;regactid=428883" target="_blank">
			Образац 3. - Евиденција криптографских кључева и криптомодула</a></p>
			<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/4.html&amp;doctype=reg&amp;abc=cba&amp;eli=true&amp;eliActId=428883&amp;regactid=428883" target="_blank">
			Образац 4. - Регистар издатих одобрења за криптографске производе</a></p>
			<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/5.html&amp;doctype=reg&amp;abc=cba&amp;eli=true&amp;eliActId=428883&amp;regactid=428883" target="_blank">
			Образац 5. - Евиденција издатих правила и прописа криптозаштите</a></p>
			<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/6.html&amp;doctype=reg&amp;abc=cba&amp;eli=true&amp;eliActId=428883&amp;regactid=428883" target="_blank">
			Образац 6. - Евиденција имајућих правила и прописа криптозаштите</a></p>
			<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/7.html&amp;doctype=reg&amp;abc=cba&amp;eli=true&amp;eliActId=428883&amp;regactid=428883" target="_blank">
			Образац 7. - Регистар лица која обављају послове криптозаштите</a></p>
	</div>


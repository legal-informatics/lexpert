


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p class="redakcijskipreciscentekst">Редакцијски пречишћен текст</p>
				<p>&nbsp;</p>
				<p>&nbsp;</p>
				<p>На основу члана 76. став 13. Закона о култури („Службени гласник РС”, бр. 72/09, 13/16 и 30/16 – исправка) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p class="odluka-zakon">УРЕДБУ</p>
				<p class="odluka-zakon">о критеријумима, мерилима и начину избора пројеката у култури који се финансирају и суфинансирају из буџета Републике Србије, аутономне покрајине, односно јединица локалне самоуправе</p>
				<p class="auto-style1">"Службени гласник РС", бр. 105 од 26. 
				децембра 2016, 112 од 15. децембра 2017.</p>
				<p class="bold">Садржај Уредбе</p>
				<p class="clan">Члан 1.</p>
				<p>Овом уредбом, у складу са начелима културног развоја и у циљу остваривања општег интереса у култури, уређују се ближа мерила, критеријуми и начин избора пројеката у култури који се финансирају и суфинансирају из буџета Републике Србије, аутономне покрајине, односно јединица локалне самоуправе.</p>
				<p>Финансирање и суфинансирање пројеката у култури обавља се у складу са прописима којима се уређује контрола државне помоћи, у складу са законом.</p>
				<p>Министарство надлежно за културу, орган аутономне покрајине, односно орган јединице локалне самоуправе (у даљем тексту: орган који расписује конкурс) надлежној служби за контролу државне помоћи доставља годишњи извештај о додељеним средствима, у складу са прописима о методологији израде годишњег извештаја о додељеној државној помоћи.</p>
				<p class="hide-change" style="text-align: center"><em>Расписивање конкурса</em></p>
				<p class="hide-change" style="text-align: center"><em>Члан 2.</em></p>
				<p class="hide-change" style="text-align: center"><em>Брисан је 
				(види члан 1. Уредбе - 112/2017-8)</em></p>
				<p class="bold">Критеријуми за избор пројеката</p>
				<p class="clan">Члан 3.</p>
				<p>Критеријуми на основу којих ће се оцењивати пројекти пријављени на јавни конкурс су:</p>
				<p>1) усклађеност пројекта са општим интересом у култури и циљевима и приоритетима конкурса;</p>
				<p>2) квалитет и садржајна иновативност пројекта;</p>
				<p>3) капацитети потребни за реализацију пројекта и то:</p>
				<p>(1) стручни, односно уметнички капацитети,</p>
				<p>(2) неопходни ресурси;</p>
				<p>4) финансијски план – разрађеност, усклађеност са планом активности пројекта, економичност и укљученост више извора финансирања;</p>
				<p>5) степен утицаја пројекта на квалитет културног живота заједнице. </p>
				<p>Критеријуми из става 1. овог члана примењују се на појединачне области културне делатности уз поштовање специфичности тих области.</p>
				<p class="bold">Мерила за избор пројеката</p>
				<p class="clan">Члан 4.</p>
				<p>Комисија врши оцену сваког пројекта на основу вредновања критеријума утврђених у члану 3. ове уредбе.</p>
				<p>Оцењивање пројеката на основу критеријума из члана 3. ове уредбе, врши посебно сваки члан комисије, за сваки пројекат појединачно.</p>
				<p>Комисија је обавезна да за сваки пројекат који се разматра сачини писмено образложење у коме се наводе разлози за прихватање или неприхватање пројекта.</p>
				<p class="bold">Начин избора пројекта</p>
				<p class="clan">Члан 5.</p>
				<p>Конкурс се објављује на званичној интернет страни органа који расписује конкурс, као и у најмање једном дневном штампаном медију који излази на територији Републике Србије, односно територији аутономне покрајине, односно територији јединице локалне самоуправе.</p>
				<p>Рок за подношење пријава на конкурс из става 1. овог члана не може бити краћи од 30 дана од дана објављивања у дневном штампаном медију који излази на територији Републике Србије, односно територији аутономне покрајине, односно територији јединице локалне самоуправе.</p>
				<p class="clan">Члан 6.</p>
				<p>Право учешћа на конкурсу имају установе, уметничка и друга удружења регистрована за обављање делатности културе, појединци (уметници, сарадници, односно стручњаци у култури), као и други субјекти у култури, осим установа културе чији је оснивач Република Србија, аутономна покрајина или јединица локалне самоуправе, који се финансирају сходно члану 74. Закона о култури и не могу учествовати на конкурсима које расписују њихови оснивачи.</p>
				<p>Право учешћа на конкурсима који су намењени очувању и промоцији српске културе у иностранству имају установе, удружења, органи српских самоуправа и други субјекти у култури, који су у иностранству регистровани за обављање културне делатности.</p>
				<p class="clan">Члан 7.</p>
				<p>О избору пројеката по расписаном конкурсу одлучују стручне комисије за избор пројеката (у даљем тексту: Комисија).</p>
				<p>За области културне делатности образују се посебне комисије, а сходно Закону о култури, културне области су:</p>
				<p>1) књижевност (стваралаштво, преводилаштво);</p>
				<p>2) музика (стваралаштво, продукција, интерпретација);</p>
				<p>3) ликовне, примењене, визуелне уметности, дизајн и архитектура;</p>
				<p>4) позоришна уметност (стваралаштво, продукција и интерпретација);</p>
				<p>5) уметничка игра – класичан балет, народна игра, савремена игра (стваралаштво, продукција и интерпретација);</p>
				<p>6) филмска уметност и остало аудио-визуелно стваралаштво;</p>
				<p>7) манифестације везане за филмску уметност и остало аудио-визуелно стваралаштво;</p>
				<p>8) дигитално стваралаштво и мултимедији;</p>
				<p>9) остала извођења културних програма и културних садржаја (мјузикл, циркус, пантомима, улична уметност и сл.);</p>
				<p>10) откривање, прикупљање, истраживање, документовање, проучавање, вредновање, заштита, очување, представљање, интерпретација, коришћење и управљање културним наслеђем;</p>
				<p>11) библиотечко-информационе делатности;</p>
				<p>12) научноистраживачке и едукативне делатности у култури;</p>
				<p>13) менаџмент у култури.</p>
				<p>Комисије образује орган који расписује конкурс, и сваку комисију чине председник и најмање два члана.</p>
				<p>Чланови Комисије бирају се из реда угледних и афирмисаних уметника и стручњака у култури за област културне делатности за коју се конкурс расписује.</p>
				<p>Орган који расписује конкурс образује комисије сходно специфичностима и потребама сваке културне области.</p>
				<p>Комисије се могу формирати и на основу заједничких потреба у оквиру више културних делатности.</p>
				<p class="clan">Члан 8.</p>
				<p>Комисија на првој седници бира председника комисије, који координира рад Комисије и води седнице.</p>
				<p>Комисија доноси и усваја Пословник о раду.</p>
				<p>Руководилац органа који је расписао конкурс одређује лице које обавља стручне и административно-техничке послове за потребе комисије.</p>
				<p>О раду комисије води се записник.</p>
				<p>Комисија доноси одлуку која садржи списак изабраних пројеката и износе финансијских средстава.</p>
				<p class="clan">Члан 9.</p>
				<p>Резултати јавног конкурса објављују се на званичној интернет страни органа који расписује јавни конкурс, најкасније 60 дана од дана завршетка подношења пријава.</p>
				<p class="clan">Члан 10.</p>
				<p>Министарство надлежно за културу, орган аутономне покрајине и орган јединице локалне самоуправе надлежан за културу може закључивати уговоре о суфинансирању пројеката у култури и без јавног конкурса, ако се ради о изузетно значајном пројекту који није било могуће унапред планирати и уколико тај пројекат испуњава најмање три критеријума утврђена у члану 3. ове уредбе, у складу са Законом о култури.</p>
				<p class="clan">Члан 11.</p>
				<p>Учесници конкурса који су добили средства, као и лица којима су одобрена средства на основу појединачног давања, извештај о реализацији пројекта достављају органу који је доделио средства, а у складу са Законом о култури и закљученим уговором.</p>
				<p>Извештај из става 1. овог члана мора бити потписан од стране овлашћеног лица и оверен печатом.</p>
				<p class="clan">Члан 12.</p>
				<p>Пријаве на конкурс подносе се на посебном пријавном обрасцу који је саставни део конкурсне документације, а који се објављује на званичној интернет страници органа који расписује конкурс.</p>
				<p>Под потпуном пријавом подразумева се:</p>
				<p>1) уредно попуњен и оверен образац пријаве;</p>
				<p>2) детаљни опис пројекта;</p>
				<p>3) детаљно разрађен буџет пројекта;</p>
				<p>4) подаци о стручним, односно уметничким капацитетима подносиоца, односно реализатора пројекта;</p>
				<p>5) као и други документи наведени у тексту конкурса.</p>
				<p>Непотпуне и неблаговремене пријаве, као и пријаве које нису у складу са условима јавног конкурса не разматрају се.</p>
				<p>Једнократни пројекти који су већ подржани на претходним конкурсима органа који је расписао конкурс, неће се разматрати.</p>
				<p class="clan">Члан 13.</p>
				<p>Кориснику средстава који не достави у року извештај о реализацији пројекта, орган који додељује средства упућује захтев за повраћај средстава.</p>
				<p>Повраћај средстава из става 1. овог члана врши се у року који је предвиђен уговором.</p>
				<p>Информација о корисницима средстава који нису доставили извештај о реализацији пројекта, односно који нису извршили повраћај средстава, објављује се на званичној интернет страници органа.</p>
				<p class="clan">Члан 14.</p>
				<p>Даном ступања на снагу ове уредбе престаје да важи Правилник о начину, мерилима и критеријумима за избор пројеката у култури који се финансирају и суфинансирају из буџета Републике Србије („Службени гласник РС”, број 10/16).</p>
				<p class="clan">Члан 15.</p>
				<p>Ова уредба ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">05 број 110-11408/2016-1</p>
				<p class="potpis">У Београду, 23. децембра 2016. године</p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Александар Вучић,</span> с.р.</p>
	</div>


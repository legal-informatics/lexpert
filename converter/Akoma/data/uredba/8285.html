


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p>На основу члана 18. став 5. Закона о метеоролошкој и хидролошкој делатности („Службени гласник РС”, брoj 88/10) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12),</p>
	<p>Влада доноси </p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">УРЕДБУ</p>
	<p class="naslov" style="margin-top: 0">о утврђивању државних мрежа метеоролошких станица, програма рада и начина извештавања државних мрежа метеоролошких станица</p>
	<p class="naslov" style="margin-top: 0">
	<span lang="hr" style="font-weight: 400">"Службени гласник РС", 
				број 123 од 28. децембра 2012.</span></p>
	<p class="naslov" style="margin-top: 0">&nbsp;</p>
	<p class="clan">I. УВОДНЕ ОДРЕДБЕ</p>
	<p class="clan">Члан 1.</p>
	<p>Овом уредбом утврђују се државне мреже метеоролошких станица, као и програми рада и начин извештавања државних мрежа метеоролошких станица. 
	</p>
	<p class="clan">Члан 2.</p>
	<p>Поједини изрази који су употребљени у овој уредби имају следеће значење: 
	</p>
	<p><span class="italik">1) аутоматска станица</span> јесте станица на којој инструменти аутоматски мере, бележе и/или преносе измерене податке; 
	</p>
	<p><span class="italik">2) висинска осматрања</span> су метеоролошка осматрања која се изводе у слободној атмосфери директно или индиректно; 
	</p>
	<p><span class="italik">3) GAW станица</span> јесте станица за праћење хемијског састава и физичких особина атмосфере у оквиру светског програма глобалног атмосферског бдења (Global Atmospherere Watch – GAW) Светске метеоролошке организације;</p>
	<p><span class="italik">4) глобални осматрачки систем</span> јесте координисан систем метода, техника и средстава за мерења и осматрања у светским размерама, у оквиру програма Светског метеоролошког бдења Светске метеоролошке организације (СМО);</p>
	<p><span class="italik">5) земаљски осматрачки подсистем</span> је део Глобалног осматрачког система у коме се уређаји за осматрање налазе на површини Земље или у атмосфери; 
	</p>
	<p><span class="italik">6) климатска област</span> јесте област на Земљи са претежно хомогеним климатским условима;</p>
	<p><span class="italik">7) космички осматрачки подсистем</span> јесте део Глобалног осматрачког система који чине поларно-орбитални и геостационарни сателити и станице за пријем података на Земљи;</p>
	<p><span class="italik">8) метеоролошка опсерваторија</span> јесте опсерваторија на којој се врше комплексна инструментална мерења и истраживања процеса у атмосфери и изводи више врста програма метеоролошких осматрања;</p>
	<p><span class="italik">9) метеоролошко мерење и осматрање</span> јесте инструментално мерење и/или одређивање вредности једног или више метеоролошких елемената; 
	</p>
	<p><span class="italik">10) метеоролошки извештај</span> јесте извештај о метеоролошким условима осмотреним на одређеном месту у одређено време; 
	</p>
	<p><span class="italik">11) метеоролошки елемент</span> јесте атмосферска променљива или појава која карактерише физичко стање атмосфере на одређеном месту у датом тренутку;</p>
	<p><span class="italik">12) приземна метеоролошка осматрања</span> су метеоролошка мерења и осматрања која се врше на датој тачки на површини Земље ради одређивања или процене метеоролошких елемената и појава у слоју ваздуха непосредно око и изнад тачке осматрања;</p>
	<p><span class="italik">13) приземна метеоролошка станица</span> јесте станица на којој се врше приземна осматрања; 
	</p>
	<p><span class="italik">14) висинска </span>(<span class="italik">радиосондажна) станица</span> јесте станица на којој се врше висинска осматрања; 
	</p>
	<p><span class="italik">15) стандардно време осматрања</span> јесте време очитавања барометра у случају приземних синоптичких осматрања, односно време лансирања балона/радио сонде у случају висинских синоптичких осматрања;</p>
	<p><span class="italik">16) UTC </span>јесте универзално рачунање времена (Universal Time Counting).</p>
	<p class="clan">II. УТВРЂИВАЊЕ ДРЖАВНИХ МРЕЖА МЕТЕОРОЛОШКИХ СТАНИЦА</p>
	<p class="bold">1. Састав државних мрежа метеоролошких станица</p>
	<p class="clan">Члан 3.</p>
	<p>Државне мреже метеоролошких станица у складу са законом којим се уређује метеоролошка и хидролошка делатност, обухватају: 
	</p>
	<p>1) мрежу синоптичких станица; </p>
	<p>2) мрежу радиосондажних станица;</p>
	<p>3) мрежу аеродромских (ваздухопловних) метеоролошких станица;</p>
	<p>4) мрежу климатолошких станица; </p>
	<p>5) мрежу метеоролошких опсерваторија;</p>
	<p>6) мрежу агрометеоролошких станица;</p>
	<p>7) мрежу падавинских станица;</p>
	<p>8) мрежу фенолошких станица;</p>
	<p>9) мрежу метеоролошких радарских центара;</p>
	<p>10) мрежу станица за зрачење и атмосферски озон.</p>
	<p class="bold">2. Државнe мрежe синоптичких и радиосондажних станица</p>
	<p class="clan">Члан 4.</p>
	<p>Државну мрежу синоптичких станица чине приземне синоптичке станице, које се распоређују на растојању од 50 до 60 km, осим у планинским деловима земље, где растојање између станица треба да буде краће. 
	</p>
	<p>Државну мрежу синоптичких станица из става 1. овог члана чини и примарна станица за пријем сателитских података. 
	</p>
	<p>Државну мрежу радиосондажних станица чине радиосондажне (висинске синоптичке) станице које се распоређују на растојању од око 250 km.</p>
	<p class="bold">3. Државна мрежа аеродромских (ваздухопловних) метеоролошких станица</p>
<p class="clan">Члан 5.</p>
	<p>Државну мрежу ваздухопловних (аеродромских) метеоролошких станица чине метеоролошке станице које се распоређују на аеродромима. 
	</p>
	<p class="bold">4. Државне мреже климатолошких станица, метеоролошких опсерваторија и падавинских станица</p>
	<p class="clan">Члан 6.</p>
	<p>Државна мрежа климатолошких станица коју чине главне климатолошке станице, климатолошке станице за посебне намене и обичне климатолошке станице, утврђује се на следећи начин: 
	</p>
	<p>1) главне климатолошке станице су станице које се распоређују на растојању од око 50 km, али не већем од 60 km; 
	</p>
	<p>2) обичне климатолошке станице су станице које се распоређују зависно од топографије, по правилу на растојању од око 30 km; 
	</p>
	<p>3) климатолошке станице за посебне намене су станице које се распоређују на језерима/акумулацијама пресеченим државном границом и другим областима где су потребна посебна метеоролошка мерења и осматрања; 
	</p>
	<p>Државну мрежу метеоролошких опсерваторија чине метеоролошке опсерваторије распоређене у великим градовима (насеља са преко 100 000 становника) и/или високим планинским регијама. 
	</p>
	<p>Државну мрежу падавинских станица чине станице које се распоређују на растојању од 10 до 15 km, осим у планинским деловима земље, где растојање између станица треба да буде краће.</p>
	<p>За сваку климатску област одређује се најмање једна климатолошка станица као референтна станица за ту област са програмом главне климатолошке станице. 
	</p>
	<p>Референтне климатолошке станице утврђују се на основу анализе хомогености историјских низова метеоролошких података. 
	</p>
	<p class="bold">5. Државне мреже агрометеоролошких и фенолошких станица</p>
	<p class="clan">Члан 7.</p>
	<p>Државна мрежа агрометеоролошких станица коју чине главне и обичне агрометеоролошке станице, утврђује се на следећи начин: 
	</p>
	<p>1) главне агрометеоролошке станице су станице које се распоређују тако да свако фитогеографско подручје има по једну главну агрометеоролошку станицу; 
	</p>
	<p>2) обичне агрометеоролошке станице су станице које се распоређују зависно од топографије и врсте пољопривредне производње (ратарство, воћарство, виноградарство, сточарство и шумарство), по правилу на растојању од око 30 km. 
	</p>
	<p>Државну мрежу фенолошких станица чине станице које се распоређују у зависности од просторне распрострањености пољопривредних култура и шума, климатских и педолошких специфичности подручја, надморске висине и рељефа, и то по правилу на растојању од око 30 до 50 km. 
	</p>
	<p>Распоред станица по висинским зонама треба да омогући добијање вертикалних градијената и профила агрометеоролошких елемената.</p>
	<p class="bold">6. Државна мрежа метеоролошких радарских центара</p>
	<p class="clan">Члан 8.</p>
	<p>Државну мрежу метеоролошких радарских центара за потребе прогнозе времена и вода као и ваздухопловне метеорологије чине радарски центри који се распоређују на просечном растојању од 200 km, осим у планинским крајевима где растојање може бити мање. 
	</p>
	<p>Државну мрежу метеоролошких радарских центара чине и радарски центри система противградне заштите. 
	</p>
	<p class="bold">7. Државне мреже станица за сунчево зрачење и атмосферски озон (GAW станице)</p>
	<p class="clan">Члан 9.</p>
	<p>Државна мрежа станица за сунчево зрачење коју чине главне и обичне станице за сунчево зрачење, утврђује се на следећи начин:</p>
	<p>1) главне станице за сунчево зрачење су станице које се распоређују на растојању од 250 km;</p>
	<p>2) обичне станице за сунчево зрачење су станице које се распоређују на растојању од 50 до 60 km. 
	</p>
	<p>Државну мрежу станица за атмосферски озон (у даљем тексту: GAW станица) чине GAW станице које се распоређују на локацијама које нису директно изложене утицају извора загађења и могу бити распоређене на локацији ЕМЕП станица успостављених у оквиру Програмa за мониторинг и процену атмосферског транспорта загађујућих материја на велике даљине у Европи. 
	</p>
	<p class="clan">III. ПРОГРАМ РАДА И НАЧИН ИЗВЕШТАВАЊА ДРЖАВНИХ МРЕЖА МЕТЕОРОЛОШКИХ СТАНИЦА</p>
	<p class="bold">1. Програм рада државних мрежа метеоролошких станица</p>
	<p class="clan">Члан 10.</p>
	<p>Програм рада државних мрежа метеоролошких станица обухвата: метеоролошке елементе и појаве који се мере и осматрају, термине метеоролошких мерења и осматрања по UTC и средњем локалном времену, евидентирање и контролу података, као и термине, односно време извештавања. 
	</p>
	<p>Програм рада из става један овог члана уредбе утврђује се за сваку државну мрежу појединачно.</p>
	<p class="italik">а) Програм рада државних мрежа синоптичких и радиосондажних станица</p>
<p class="clan">Члан 11.</p>
	<p>Програм рада државне мреже приземних синоптичких станица садржи метеоролошка мерења и осматрања, као и евидентирање података о следећим елементима: 
	</p>
	<p>1) тренутно стање времена (садашње време);</p>
	<p>2) стање времена у претходном периоду (прошло време);</p>
	<p>3) смер и брзина ветра;</p>
	<p>4) количина облака;</p>
	<p>5) врста облака;</p>
	<p>6) висина базе облака;</p>
	<p>7) видљивост;</p>
	<p>8) температура ваздуха;</p>
	<p>9) влажност ваздуха;</p>
	<p>10) атмосферски притисак;</p>
	<p>11) тенденција притиска;</p>
	<p>12) карактеристика тенденције притиска;</p>
	<p>13) екстремне температуре;</p>
	<p>14) количина падавина;</p>
	<p>15) стање тла;</p>
	<p>16) смер кретања облака;</p>
	<p>17) специјалне појаве. </p>
	<p>У планинским крајевима на којима се испод нивоа станице јављају облаци или магла, поред елемената из става 1. овог члана, осматрају се количина и висина горње површине облака и магле.</p>
	<p>На приземним синоптичким станицама у саставу државне мреже метеоролошка мерења и осматрања врше се сваког сата. 
	</p>
	<p>Атмосферски притисак се мери тачно у стандардном времену, док се остали метеоролошки елементи на приземним синоптичким станицама мере или осматрају током десет минута пре стандардног времена. 
	</p>
	<p>Програм рада државне мреже приземних синоптичких станица обухвата и метеоролошка мерења и осматрања по програму главне и обичне климатолошке и падавинске станице.</p>
	<p class="clan">Члан 12.</p>
	<p>Програм рада државне мреже радиосондажних (висинских синоптичких) станица обухвата метеоролошка мерења и осматрања, као и евидентирање података о следећим елементима: 
	</p>
	<p>1) атмосферски притисак; </p>
	<p>2) температура ваздуха;</p>
	<p>3) влажност ваздуха;</p>
	<p>4) смер и брзина ветра. </p>
	<p>Метеоролошка мерења и осматрања на висинским синоптичким станицама врше се редовно четири пута дневно у стандардним синоптичким терминима: 00.00, 6.00, 12.00 и 18.00 сати UTC, а најмање два пута дневно у 00.00 и 12.00 сати UTC. 
	</p>
	<p>Стварно време висинских синоптичких мерења и осматрања треба да буде око 30 минута пре стандардног времена. 
	</p>
	<p>Програм рада државне мреже радиосондажних (висинских синоптичких) станица обухвата и метеоролошка мерења и осматрања по програму главне и обичне климатолошке, агрометеоролошке, падавинске станице и главне станице за Сунчево зрачење.</p>
	<p class="clan">Члан 13.</p>
	<p>На станицама у саставу државне мреже приземних синоптичких станица, извештавања се врше сваког сата. 
	</p>
	<p>Подаци метеоролошких мерења и осматрања са станица из става 1. овог члана оперативно се укључују сваког сата у хидрометеоролошки информациони систем Републичког хидрометеоролошког завода у облику кодираног и/или некодираног извештаја. 
	</p>
	<p>На станицама у саставу државне мреже радиосондажних (висинских синоптичких) станица извештавање се врши четири пута дневно у стандардним синоптичким терминима: 00.00, 6.00, 12.00 и 18.00 сати UTC, а најмање два пута дневно у 00.00 и 12.00 сати UTC. 
	</p>
	<p>Подаци метеоролошких мерења и осматрања по програму климатолошких и падавинских станица која се спроводе у државној мрежи приземних и висинских синоптичких станица достављају се Републичком хидрометеоролошком заводу једном месечно. 
	</p>
	<p class="italik">б) Програм рада државне мреже ваздухопловних (аеродромских) метеоролошких станица</p>
	<p class="clan">Члан 14.</p>
	<p>Програм рада државне мреже вaздухопловних (аеродромских) станица садржи метеоролошка мерења и осматрања и евидентирање података за следеће елементе:</p>
	<p>1) смер и брзину приземног ветра;</p>
	<p>2) видљивост;</p>
	<p>3) видљивост полетно-слетне стазе (RVR), кад је могуће;</p>
	<p>4) садашње време;</p>
	<p>5) количину облака, врсту и висину базе облака;</p>
	<p>6) температуру ваздуха;</p>
	<p>7) температуру тачке росе;</p>
	<p>8) атмосферски притисак (QNH и/или QFE). </p>
	<p>Ваздухопловна метеоролошка мерења и осматрања врше се у интервалима од по једног сата, а на аеродромима на којима је то одређено регионалним споразумом о ваздушном саобраћају – у интервалима од по пола сата. 
	</p>
	<p>Атмосферски притисак се мери тачно у пуном сату, односно у тридесетом минуту, а остали елементи се мере или осматрају током десет минута пре пуног сата, односно пре тридесетог минута. 
	</p>
	<p>Поред редовних метеоролошких мерења и осматрања из става 1. овог члана уредбе, врше се и допунска специјална мерења и осматрања у случају значајне промене приземног ветра, видљивости, видљивости полетно – слетне стазе, садашњег времена, количине облака, врсте и висине базе облака и температуре ваздуха.</p>
	<p>Програм рада државне мреже ваздухопловних метеоролошких станица обухвата и метеоролошка мерења и осматрања по програму приземне синоптичке станице и главне климатолошке станице.</p>
	<p class="clan">Члан 15.</p>
	<p>Подаци ваздухопловних и приземних синоптичких метеоролошких мерења и осматрања са станица у саставу државне мреже ваздухопловних (аеродромских) метеоролошких станица оперативно се укључују сваког сата у хидрометеоролошки информациони систем Републичког хидрометеоролошког завода у облику кодираног и/или некодираног извештаја. 
	</p>
	<p>Подаци метеоролошких мерења и осматрања по програму главних климатолошких станица која се спроводе у државној мрежи ваздухопловних (аеродромских) метеоролошких станица достављају се Републичком хидрометеоролошком заводу једном месечно. 
	</p>
	<p class="italik">в) Програм рада државних мрежа климатолошких станица, метеоролошких опсерваторија и падавинских станица</p>
<p class="clan">Члан 16.</p>
	<p>Програм рада државне мреже главних климатолошких станица и метеоролошких опсeрваторија садржи метеоролошка мерења и осматрања као и евидентирање података за следеће метеоролошке елементе и појаве:</p>
	<p>1) развој времена; </p>
	<p>2) смер, брзина и јачина ветра;</p>
	<p>3) количина облака;</p>
	<p>4) врста облака;</p>
	<p>5) висина базе облака;</p>
	<p>6) видљивост;</p>
	<p>7) температура ваздуха (укључујући екстремне температуре);</p>
	<p>8) влажност ваздуха;</p>
	<p>9) атмосферски притисак;</p>
	<p>10) падавине;</p>
	<p>11) снежни покривач;</p>
	<p>12) сијање Сунца;</p>
	<p>13) минимална температура ваздуха на 5 cm изнад тла;</p>
	<p>14) температура земљишта на следећим дубинама: 2, 5, 10, 20, 30, 50 и 100 cm.</p>
	<p>Метеоролошка мерења и осматрања на главним климатолошким станицама и метеоролошким опсерваторијама врше се сваког сата.</p>
	<p>Програм рада државних мрежа главних климатолошких станица и метеоролошких опсeрваторија обухвата и метеоролошка мерења и осматрања која се врше по програму државних мрежа приземних синоптичких станица, обичних климатолошких, падавинских, агрометеоролошких и фенолошких станица. 
	</p>
	<p>На главним климатолошким станицама и метеоролошким опсерваторијама промена било ког инструмента не сме да умањи степен тачности осматрања у поређењу са ранијим осматрањима.</p>
	<p>Увођењу инструмената са новом технологијом, односно аутоматских метеоролошких станица у редовна метеоролошка мерења и осматрања у државним мрежама главних климатолошких станица и метеоролошких опсерваторија, треба да претходе упоредна метеоролошка мерења са претходним инструментима у трајању од најмање пет година. 
	</p>
	<p>Метеоролошка мерења и осматрања на главној климатолошкој станици и метеоролошкој опсерваторији у саставу државних мрежа врше се непрекидно најмање 50 година, а услови у околини ових станица не смеју се мењати у тој мери да утичу на хомогеност низа података. 
	</p>
	<p class="clan">Члан 17.</p>
	<p>Програм рада државне мреже климатолошких станица за посебне намене садржи метеоролошка мерења и осматрања као и евидентирање података који се врше по програму рада мреже главних климатолошких станица из члана 19. ове уредбе, као и метеоролошка мерења и осматрања и евидентирање података за следеће метеоролошке елементе и појаве: 
	</p>
	<p>1) ветар, температура и влажност ваздуха на разним нивоима у приземном слоју атмосфере;</p>
	<p>2) испаравање са земљишта и слободне водене површине;</p>
	<p>3) компоненте Сунчевог зрачења.</p>
	<p>Програм рада државне мреже климатолошких станица за посебне намене може обухватати и метеоролошка мерења и осматрања која се врше по програму државне мреже приземних синоптичких станица.</p>
	<p class="clan">Члан 18.</p>
	<p>Програм рада државне мреже обичних климатолошких станица садржи метеоролошка мерења и осматрања као и евидентирање података за следеће метеоролошке елементе и појаве: 
	</p>
	<p>1) развој времена; </p>
	<p>2) смер, брзина и јачина ветра;</p>
	<p>3) количина облака;</p>
	<p>4) температура ваздуха (укључујући екстремне температуре);</p>
	<p>5) влажност ваздуха;</p>
	<p>6) падавине;</p>
	<p>7) снежни покривач.</p>
	<p>Метеоролошка мерења и осматрања на обичним климатолошким станицама у саставу државне мреже врше се и у 7.00, 14.00 и 21.00 сат по локалном времену. 
	</p>
	<p>Програм рада државне мреже падавинских станица садржи метеоролошка мерења и осматрања као и евидентирање података за следеће метеоролошке елементе и појаве:</p>
	<p>1) развој времена; </p>
	<p>2) падавине;</p>
	<p>3) снежни покривач.</p>
	<p>Метеоролошка мерења и осматрања на падавинским станицама у саставу државне мреже врше се у 6.00 сати UTC.</p>
	<p class="clan">Члан 19.</p>
	<p>На станицама у саставу државних мрежа главних климатолошких станица, метеоролошких опсерваторија и климатолошких станица за посебне намене извештавање се врши сваког сата, дневно и месечно.</p>
	<p>У случају појаве и развоја опасних временских услова, климатолошка станица за посебне намене на којој се не изводи програм приземне синоптичке станице оперативно доставља Републичком хидрометеоролошком заводу извештај о непогоди. 
	</p>
	<p>На станицама у саставу државних мрежа обичних климатолошких и падавинских станица извештавање се врши једном месечно. 
	</p>
	<p>У случају појаве и развоја опасних временских услова, обична климатолошка, односно падавинска станица из става 3. овог члана уредбе оперативно доставља Републичком хидрометеоролошком заводу извештај о непогоди. 
	</p>
	<p class="italik">г) Програм рада државних мрежа агрометеоролошких и фенолошких станица</p>
<p class="clan">Члан 20.</p>
	<p>Програм рада државне мреже главних агрометеоролошких станица обухвата метеоролошка мерења и осматрања као и евидентирање података свих или неких од следећих метеоролошких елемената и појава: 
	</p>
	<p>1) мерења и осматрања параметара физичке средине, и то:</p>
	<p>(1) температуре и влажности ваздуха на различитим висинама у приземном слоју (од Земљине површине до око 10 m изнад горње границе преовлађујуће вегетације), укључујући екстреме ових елемената;</p>
	<p>(2) влажности земљишта до 100 cm дубине;</p>
	<p>(3) ветра на разним висинама;</p>
	<p>(4) испаравања са земљишта и слободне водене површине и евапотранспирације;</p>
	<p>(5) нивоа подземних вода; </p>
	<p>2) биолошка осматрања, и то:</p>
	<p>(1) фенолошка осматрања,</p>
	<p>(2) праћење стања пољопривредних култура.</p>
	<p>Програм рада на главној агрометеоролошкој станици утврђује се у зависности од преовлађујуће пољопривредне културе у околини, климатских и педолошких услова и рељефа. 
	</p>
	<p>Програм рада државне мреже главних агрометеоролошких станица обухвата и метеоролошка мерења и осматрања која се врше по програму државних мрежа климатолошких и падавинских станица. 
	</p>
	<p>Метеоролошка мерења и осматрања на главним агрометеоролошким станицама у саставу државне мреже врше се сваког сата по средњем европском времену, као и у 7.00, 14.00 и 21.00 сат по локалном времену, а биолошка осматрања се врше оног дана када наступи одређена биолошка појава. 
	</p>
	<p>Програм рада државне мреже обичних агрометеоролошких станица обухвата метеоролошка мерења и осматрања као и евидентирање података који се врше по програму државних мрежа обичних климатолошких станица и фенолошких станица. 
	</p>
	<p>Програм рада државне мреже фенолошких станица обухвата осматрања фаза развића културних и дивљих биљака која се врше на начин утврђен прописом о методама метеоролошких мерења и осматрања. 
	</p>
	<p class="clan">Члан 21.</p>
	<p>На станицама у саставу државне мреже главних агрометеоролошких станица извештавање се врши једном дневно и месeчно.</p>
	<p>На станицама у саставу државне мреже обичних агрометеоролошких и фенолошких станица извештавање се врши једном месeчно.</p>
	<p class="italik">д) Програм рада државне мреже метеоролошких радарских центара</p>
<p class="clan">Члан 22.</p>
	<p>Програм рада државне мреже метеоролошких радарских центара усклађује се са програмом мерења и техничким стандардима Европске мреже метеоролошких радарских центара. 
	</p>
	<p>Са радарских центара на којима је мерење аутоматизовано, извештавање се врши сваких пола сата, а по потреби и чешће. 
	</p>
	<p>Радарски центри у систему противградне заштите оперативно достављају податке радарских мерења Републичком хидрометеоролошком заводу, у складу са законом којим се уређује метеоролошка и хидролошка делатност и прописима донетим на основу њега. 
	</p>
	<p class="italik">ђ) Програм рада државних мрежа станица за сунчево зрачење и атмосферски озон (GAW станице)</p>
<p class="clan">Члан 23.</p>
	<p>Програм рада државне мреже главних станица за Сунчево зрачење садржи метеоролошка мерења и осматрања као и евидентирање података за следеће метеоролошке елементе и појаве: 
	</p>
	<p>1) непрекидну регистрацију глобалног и дифузног Сунчевог зрачења; </p>
	<p>2) редовна мерења директног Сунчевог зрачења; </p>
	<p>3) редовна мерења одбијеног (рефлектованог) Сунчевог зрачења; </p>
	<p>4) редовна мерења биланса зрачења изнад земљишта, са вегетацијом и без вегетације; 
	</p>
	<p>5) регистрацију трајања сијања Сунца;</p>
	<p>6) по потреби, мерења других компоненти зрачења.</p>
	<p>Програм рада државне мреже обичних станица за Сунчево зрачење садржи метеоролошка мерења и осматрања као и евидентирање података за следеће метеоролошке елементе и појаве: 
	</p>
	<p>1) регистрацију глобалног и дифузног Сунчевог зрачења;</p>
	<p>2) регистрацију трајања сијања Сунца;</p>
	<p>3) по потреби, мерење и других компоненти зрачења.</p>
	<p>Програм рада државне мреже главних и обичних станица за Сунчево зрачење обухвата и метеоролошка мерења и осматрања која се врше по програму државне мреже главних климатолошких станица. 
	</p>
	<p>На станицама у саставу државне мреже главних и обичних станица за Сунчево зрачење извештавање се врши једном месeчно.</p>
	<p class="clan">Члан 24.</p>
	<p>Програм рада државне мреже GAW станица садржи мерења и осматрања као и евидентирање података свих или неких елемената и појава, и то: 
	</p>
	<p>1) метеоролошка мерења и осматрања по програму главне климатолошке или обичне климатолошке станице;</p>
	<p>2) мерења атмосферских концентрација гасова са ефектом стаклене баште (угљен диоксид, метан, тропосферски озон, азотсубоксид, хлорофлуорокарбонати);</p>
	<p>3) мерења садржаја озона у атмосфери (укупног, приземног и вертикалног профила);</p>
	<p>4) мерења карактеристика атмосферских аеросола и спектралне прозрачности атмосфере;</p>
	<p>5) мерења Сунчевог зрачења, укључујући и спектар ултраљубичастог зрачења;</p>
	<p>6) мерења концентрација реактивних гасова у атмосфери (сумпор диоксид, азотни оксиди и угљен моноксид);</p>
	<p>7) мерења хемијског састава падавина и депозиције;</p>
	<p>8) по потреби, мерење и других параметара утврђених међународним програмом GAW.</p>
	<p>На станицама у саставу државне мреже GAW станица извештаји се достављају Републичком хидрометеоролошком заводу једном месечно.</p>
	<p class="italik">е) Спровођење програма рада државних мрежа метеоролошких станица</p>
<p class="clan">Члан 25.</p>
	<p>Програми рада државних мрежа метеоролошких станица утврђени овом уредбом спроводе се на начин утврђен прописом о методама метеоролошких мерења и осматрања. 
	</p>
	<p>На локацији једне метеоролошке станице у саставу државних мрежа могу се изводити програми за више врста државних мрежа метеоролошких станица.</p>
	<p>На станицама у саставу државних мрежа синоптичких станица, ваздухопловних метеоролошких станица, метеоролошких опсерваторија, главних климатолошких станица и климатолошких станица посебне намене, главних агрометеоролошких станица, метеоролошких радарских центара и станица за сунчево зрачење и атмосферски озон, програме рада изводе стални осматрачи, а на осталим станицама у саставу државних мрежа програме рада могу изводити хонорарни осматрачи. 
	</p>
	<p>Подаци метеоролошких мерења и осматрања на станицама у саставу државних мрежа морају бити контролисани.</p>
	<p>Квалитет података првог нивоа контролише се на станици на којој су вршена метеоролошка мерења и осматрања.</p>
	<p>Републички хидрометеоролошки завод врши стручну и техничку контролу рада, извршења програма и извештавања државних мрежа метеоролошких станица утврђeних овом уредбом, као и контролу квалитета података који се прикупљају са станица у саставу државних мрежа метеоролошких станица и који се архивирају и чувају у фонду званичних метеоролошких података, у складу са законом којим се уређује метеоролошка и хидролошка делатност.</p>
	<p class="bold">2. Начин извештавања метеоролошких станица</p>
	<p class="clan">Члан 26.</p>
	<p>Подаци метеоролошких мерења и осматрања на метеоролошким станицама у саставу државних мрежа уносе се у дневник осматрања (у даљем тексту: метеоролошки извештај) утврђен прописом којим се уређује начин кодирања, евидентирања и прикупљања података из државног метеоролошког осматрачког система. 
	</p>
	<p>Метеоролошки извештај из става 1. овог члана доставља се Републичком хидрометеоролошком заводу по истеку календарског месеца. 
	</p>
	<p>Подаци метеоролошких мерења и осматрања који се укључују у оперативну међународну размену хидрометеоролошким телекомуникационим системом Републичког хидрометеоролошког завода, достављају се у кодираном (шифрованом) или некодираном облику, у складу са међународним кодовима утврђеним Техничким регулаторним документима Светске метеоролошке организације, односно на начин утврђен прописом којим се уређује начин кодирања, евидентирања и прикупљања података из државног метеоролошког осматрачког система. 
	</p>
	<p class="clan">IV. ЗАВРШНА ОДРЕДБА</p>
	<p class="clan">Члан 27.</p>
	<p>Ова уредба ступа на снагу осмог дана од дана објављивања у „Службеном гласнику Републике Србије”. 
	</p>
	<p>&nbsp;</p>
	<p>&nbsp;</p>
	<p class="potpis" style="margin-top: 0">05 број 110-9176/2012</p>
	<p class="potpis" style="margin-top: 0">У Београду, 20. децембра 2012. године</p>
	<p class="potpis" style="margin-top: 0"><span class="bold">Влада</span></p>
	<p class="potpis" style="margin-top: 0">Председник,</p>
	<p class="potpis" style="margin-top: 0"><span class="bold">Ивица Дачић,</span> с.р.</p>


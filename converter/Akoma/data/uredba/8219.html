


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p class="broj">&nbsp;</p>
				<p>На основу члана 41a став 2. Закона о заштити природе („Службени гласник РС”, бр. 36/09, 88/10 и 91/10 – исправка) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p>&nbsp;</p>
				<p class="odluka-zakon">УРЕДБУ</p>
				<p class="naslov">о проглашењу Строгог резервата природе „Мустафа”</p>
				<p class="naslov"><span style="font-weight: 400">"Службени 
				гласник РС", број 99 од 11. септембра 2014.</span></p>
				<p class="naslov">&nbsp;</p>
				<p class="clan">Члан 1.</p>
				<p>Подручје „Мустафа” део шумског комплекса северног Кучаја у источном делу Србије, проглашава се заштићеним подручјем I категорије, међународног, националног, односно великог значаја као Строги резерват природе „Мустафа” (у даљем тексту: Строги резерват природе „Мустафа”).</p>
				<p class="clan">Члан 2.</p>
				<p>Строги резерват природе „Мустафа” ставља се под заштиту да би се очувала аутохтона, очувана, полидоминантна, мезофилна шумска заједница мезијске букве и храста китњака на силикатној подлози којa је идентификованa као приоритетан тип станишта од националног и међународног значаја. Старост шумског комплекса у коме поједина стабла достижу преко 200 година, a присуство трулих и шупљих стабала, као и одсуство коришћења шуме погодује бројним врстама птица, посебно врстама из групе детлића.</p>
				<p class="clan">Члан 3.</p>
				<p>Строги резерват природе „Мустафа” се налази на подручју општине Мајданпек, односно катастарске општине Дебели Луг и износи 79,64 ha.</p>
				<p>Строги резерват природе „Мустафа” се састоји од једне физичке целине и одговара границама 77. одељења газдинске јединице „Тодорова река”. Заштићено подручје је издужено у правцу северозапад–југоисток и заузима источне и југоисточне падине локалитета Краку Дупеш.</p>
				<p>Заштићено подручје је у државној својини. </p>
				<p>Опис граница и графички приказ Строгог резервата природе „Мустафа” дати су у прилозима, који су одштампани уз ову уредбу и чине њен саставни део.</p>
				<p class="clan">Члан 4.</p>
				<p>На подручју Строгог резервата природе „Мустафа” утврђује се режим заштите I степена.</p>
				<p>На подручју на којем је утврђен режим заштите I степена забрањене су следеће активности:</p>
				<p>1) све активности које могу нарушити основна обележја подручја;</p>
				<p>2) промене намене површина;</p>
				<p>3) било каква врста коришћења природних ресурса;</p>
				<p>4) извођење радова који би доводили до измене природних делова станишта;</p>
				<p>5) изградња и постављање трајних и привремених објеката;</p>
				<p>6) угрожавање или уништавање станишта животиња и биљака заштићених као природне реткости; </p>
				<p>7) хватање, узнемиравање, заробљавање, убијање или озлеђивање строго заштићених и заштићених врста животиња, сакупљање или уништавање јаја птица, сакупљање или уништавање гнезда или легла животиња;</p>
				<p>8) сакупљање биљака и печурака;</p>
				<p>9) испаша и боравак стоке;</p>
				<p>10) изградња надземних и подземних енергетских и других водова;</p>
				<p>11) лов;</p>
				<p>12) ложење ватре.</p>
				<p>На подручју на којем је утврђен режим заштите I степена ограничавају се следеће активности:</p>
				<p>1) научно-истраживачки рад и праћење стања свих еколошких параметара;</p>
				<p>2) интервентне мере за очување темељних вредности у случају инцидентних ситуација (ветролом, снеголом, снегоизвала, голобрст, пожар и сл.);</p>
				<p>3) посете у образовне, рекреативне и опште културне сврхе.</p>
				<p class="clan">Члан 5.</p>
				<p>Строги резерват природе „Мустафа” поверава се на управљање Јавном предузећу „Србијашуме” Београд (у даљем тексту: управљач).</p>
				<p class="clan">Члан 6.</p>
				<p>У обављању законом утврђених послова управљања заштићеним подручјем, управљач је овлашћен и дужан нарочито да: се стара о заштићеном природном добру на начин који омогућава да се у потпуности спроведу прописане мере и активности заштите (режим заштите) у циљу очувања и унапређења природног добра, врши обележавање природног добра, донесе план управљања, донесе акт о унутрашњем реду на простору природног добра, обезбеђује чуварску службу, у случају насталих промена које могу уништити или нарушити основну вредност заштићеног природног добра обавештава Завод за заштиту природе Србије, обезбеђује услове за спровођење научноистраживачких, образовних, информативно-пропагандних и других активности у складу са законом, обезбеђује финансијска средства из сопствених прихода и из накнада за коришћење заштићеног природног добра, као и других извора утврђених законом, обраћа се надлежним органима ради обезбеђивања средстава из општинског и републичког буџета и других извора прихода. </p>
				<p>Управљач је дужан да изврши упис делатности управљања заштићеним подручјем у складу са прописима којима се уређује класификација делатности у року од 60 дана од дана ступања на снагу ове уредбе.</p>
				<p class="clan">Члан 7.</p>
				<p>Очување, унапређење, одрживо коришћење и приказивање природних и других вредности подручја Строгог резерват природе „Мустафа” спроводи се према плану управљања који доноси управљач на период од десет година (у даљем тексту: План управљања), са садржином и на начин прописан законом којим се уређује заштита природе.</p>
				<p>План управљања, између осталог, садржи и превентивне мере заштите од пожара у складу са законом који уређује заштиту од пожара и прописима донетим на основу тог закона.</p>
				<p>План управљања управљач доноси и доставља министарству надлежном за послове заштите животне средине (у даљем тексту: Министарство) најкасније у року од десет месеци од дана ступања на снагу ове уредбе.</p>
				<p>У поступку давања сагласности на План управљања, Министарство прибавља мишљења министарстава надлежних за послове науке, просвете, културе, рударства и енергетике, привреде, грађевине, саобраћаја и просторног планирања, туризма и финансија. </p>
				<p>Управљач је дужан да једном у три године анализира спровођење Плана управљања и остварене резултате и по потреби изврши његову ревизију.</p>
				<p>До доношења Плана управљања, управљач врши послове на основу годишњег програма управљања који је дужан да донесе и достави Министарству на сагласност у року од 30 дана од дана ступања на снагу ове уредбе.</p>
				<p>Годишњи програм управљања из става 6. овог члана садржи нарочито: сажет приказ природних и других вредности заштићеног подручја, циљева заштите и одрживог коришћења, могућности и ограничења за њихово остваривање; детаљан приказ годишњих задатака на чувању, одржавању, унапређењу, приказивању и одрживом коришћењу заштићеног подручја за потребе науке, образовања, рекреације и туризма и укупног социо-економског развоја; приказ конкретних послова на изради и доношењу управљачких докумената, првенствено Плана управљања, акта о унутрашњем реду и чуварској служби и акта о накнади за коришћење заштићеног подручја; приказ задатака на обележавању заштићеног подручја, заснивању информационог система и противпожарној заштити; приказ субјеката и организационих и материјалних услова за извршења програма, висине и извора потребних финансијских средстава.</p>
				<p class="clan">Члан 8.</p>
				<p>Управљач је дужан да обезбеди спровођење режима заштите, односно унутрашњи ред и чување заштићеног подручја у складу са правилником о унутрашњем реду и чуварској служби који доноси уз сагласност Министарства у року од шест месеци од дана ступања на снагу ове уредбе.</p>
				<p>У оквиру садржине прописане законом којим се уређују заштита природе, правилником из става 1. овог члана се утврђују забрањени радови и активности, као и правила и услови обављања радова и активности који су допуштени на подручју Строгог резервата природе „Мустафа”.</p>
				<p>Правилник из става 1. овог члана се објављује у „Службеном гласнику Републике Србије”.</p>
				<p class="clan">Члан 9.</p>
				<p>Управљач је дужан да на прописан начин обележи Строги резерват природе „Мустафа” и његове спољне границе, најкасније у року од 12 месеци од дана ступања на снагу ове уредбе.</p>
				<p class="clan">Члан 10.</p>
				<p>Управљач је дужан да заснује дигиталну базу података, односно географски информациони систем о природним и створеним вредностима, непокретностима, активностима и другим подацима од значаја за управљање Строгим резерватом природе „Мустафа” у року од две године од дана ступања на снагу ове уредбе.</p>
				<p class="clan">Члан 11.</p>
				<p>Управљач доноси и доставља Министарству на сагласност акт о накнади за коришћење заштићеног подручја у року од шест месеци од дана ступања на снагу ове уредбе. </p>
				<p class="clan">Члан 12.</p>
				<p>Средства за спровођење Плана управљања обезбеђују се из буџета Републике Србије, од накнаде за коришћење заштићеног подручја, прихода остварених обављањем делатности управљача и из других извора у складу са законом.</p>
				<p class="clan">Члан 13.</p>
				<p>Планови уређења простора, шумске, ловне, пољопривредне и друге основе и програми који обухватају заштићено подручје Строгог резервата природе „Мустафа” усагласиће се са Просторним планом Републике Србије, Планом управљања и режимима заштите утврђеним овом уредбом.</p>
				<p class="clan">Члан 14.</p>
				<p>Ова уредба ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis" style="margin-top: 0">05 број 110-8908/2014</p>
				<p class="potpis" style="margin-top: 0">У Београду, 4. септембра 2014. године</p>
				<p class="potpis" style="margin-top: 0"><span class="bold">Влада</span></p>
				<p class="potpis" style="margin-top: 0">Председник,</p>
				<p class="potpis" style="margin-top: 0"><span class="bold">Александар Вучић,</span> с.р.</p>
				<p class="clan">&nbsp;</p>
				<p class="clan">ОПИС ГРАНИЦЕ СТРОГОГ РЕЗЕРВАТА ПРИРОДЕ ,,МУСТАФА”</p>
				<p>Природно добро се састоји од једне физичке целине која одговара границама 77. одељења газдинске јединице „Тодорова река”. Заштићено подручје је издужено у правцу северозапад–југоисток и заузима источне–југоисточне падине локалитета Краку Дупеш.</p>
				<p align="center"><img src="http://www.pravno-informacioni-sistem.rs/SlGlasnikPortal/slike/mustafa_opt.jpeg&amp;doctype=reg&amp;abc=cba&amp;eli=true&amp;eliActId=424063&amp;regactid=424063" alt="mustafa.tiff"></p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p class="redakcijskipreciscentekst">Редакцијски пречишћен текст</p>
				<p>&nbsp;</p>
				<p>&nbsp;</p>
				<p>На основу члана 57. став 2. Закона о јавној својини („Службени гласник РС”, бр. 72/11 и 88/13) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), </p>
				<p>Влада доноси</p>
				<p class="odluka-zakon">УРЕДБУ</p>
				<p class="odluka-zakon">о непокретностима за репрезентативне потребе Републике Србије</p>
				<p class="naslov"><span style="font-weight: 400">"Службени 
				гласник РС", бр. 70 од 9. јула 2014, 84 од 2. новембра 2018.</span></p>
				<p class="clan">Члан 1.</p>
				<p>Овом уредбом одређује се које се непокретности сматрају непокретностима за репрезентативне потребе Републике Србије, орган који обавља послове одржавања тих непокретности и прописује се начин њиховог коришћења.</p>
				<p class="clan">Члан 2.</p>
				<p>Непокретности за репрезентативне потребе Републике Србије јесу резиденције, гостинске виле и друге непокретности које служе за потребе репрезентације Републике Србије.</p>
				<p class="clan">Члан 3.</p>
				<p>Резиденције су зграде које се користe за боравак председника Републике и председника Владе.</p>
				<p>Резиденције су зграде које се користе и за пријем и боравак страних председника држава или влада и других највиших страних гостију Републике Србије.</p>
				<p class="v2-clan-1">Члан 4.</p>
				<p class="v2-clan-left-1">Резиденције у смислу члана 3. ове 
				уредбе јесу зграда у улици Толстојева број 2а и вила „Мир”, које 
				се користе за пријем и боравак страних председника држава или 
				влада и других највиших страних гостију Републике Србије које 
				примају председник Републике и председник Владе.</p>
				<p class="hide-change">*Службени гласник РС, број 84/2018</p>
				<p class="clan">Члан 5.</p>
				<p>Репрезентативне зграде користе се за репрезентативне потребе државних органа, функционера и лица која представљају Републику Србију.</p>
				<p>Репрезентативне зграде из става 1. овог члана јесу:</p>
				<p>1) комплекс у Београду у улици Ужичка 11–15;</p>
				<p>2) Летњиковац Обреновића на Плавинцу код Смедерева;</p>
				<p>3) објекат у Београду у улици Лацковићева број 10;</p>
				<p>4) „Главна вила” у Тополи;</p>
				<p>5) вила у Београду у улици Кнеза Александра Карађорђевића број 75;</p>
				<p>6) објекат у Београду у улици Толстојева број 2 – Клуб посланика;</p>
				<p>7) вила у Београду у улици Ботићева број 8<span class="v2-clan-left-1">;</span></p>
				<p class="v2-clan-left-1">8) зграда у улици Ужичка број 23, која 
				се одређује за боравак и репрезентативне потребе председника 
				Националног савета за координацију сарадње са Руском Федерацијом 
				и Народном Републиком Кином и пријем и боравак страних гостију 
				Републике Србије у оквиру те сарадње.</p>
				<p class="hide-change">*Службени гласник РС, број 84/2018</p>
				<p class="clan">Члан 6.</p>
				<p>Гостинске виле су зграде које се користе за смештај гостију.</p>
				<p>Гостинске виле из става 1. овог члана јесу:</p>
				<p>1) вила у Београду у улици Ужичка број 21;</p>
				<p>2) вила „Копаоник” у Врњачкој Бањи;</p>
				<p>3) „Вила Шумадија” у Тополи;</p>
				<p>4) Ловачка кућа у Ворову. </p>
				<p class="clan">Члан 7.</p>
				<p>Одлуку о коришћењу резиденције из члана 4.<span class="v2-clan-left-1">
				</span>&nbsp;ове уредбе доносе генерални секретар председника Републике и генерални секретар Владе.</p>
				<p>Репрезентативне зграде из члана 5. и гостинске виле из члана 6. ове уредбе користе се на основу писменог захтева који садржи: сврху коришћења, број корисника, место, време на које се захтева коришћење зграде и посебне захтеве корисника ако их има, осим за објекат из члана 5. став 2. тачка 6) ове уредбе.</p>
				<p>Захтев из става 2. овог члана подноси се генералном секретару Владе преко Управе за заједничке послове републичких органа (у даљем тексту: Управа).</p>
				<p>Одлуку о коришћењу репрезентативних зграда из члана 5. став 2. тач. 1)–3) ове уредбе доносе генерални секретар председника Републике и генерални секретар Владе, а коришћење и боравак у објектима обезбеђује Управа.</p>
				<p>Одлуку о коришћењу репрезентативних зграда из члана 5. став 2. 
				<span class="v2-clan-left-1">тач. 4)–8)</span> ове уредбе, осим зграде из тачке 6) и гостинских вила из члана 6. ове уредбе доноси генерални секретар Владе, а коришћење и боравак у објектима обезбеђује Управа.</p>
				<p class="hide-change">*Службени гласник РС, број 84/2018</p>
				<p class="clan">Члан 8.</p>
				<p>Зграда у Толстојевој број 2 – Клуб посланика користи се за пружање угоститељских услуга за потребе државних органа, за одржавање састанака, организовање коктела, свечаних ручкова и вечера, као и за пружање других репрезентативних услуга у оквиру пратећих садржаја тог објекта.</p>
				<p>Писмени захтев за коришћење објекта из става 1. овог члана садржи: сврху коришћења, број корисника, место, време на које се захтева коришћење објекта, врсту услуге која се захтева и посебне захтеве уколико их корисник има.</p>
				<p>Писмени захтев из става 2. овог члана подноси се Управи која на основу истог одобрава или усаглашава захтеве корисника и обезбеђује коришћење објекта у складу са захтевима корисника.</p>
				<p class="clan">Члан 9.</p>
				<p>Послове безбедносне заштите резиденција врше надлежни државни органи у складу са законом.</p>
				<p>Послове заштите од пожара резиденција врши Управа осим надзора над стањем уређаја који омогућавају благовремено откривање и јављање пожара, а које врше надлежни државни органи из става 1. овог члана.</p>
				<p>Послове физичко-техничког обезбеђења зграда из чл. 5, 6. и 8. ове уредбе, осим зграда за које је посебним прописом одређено да послове безбедносне заштите и надзора над стањем уређаја који омогућавају благовремено откривање и јављање пожара врше надлежни државни органи, врши Управа.</p>
				<p>Послове заштите од пожара зграда из става 3. овог члана врши Управа.</p>
				<p>Послове одржавања зграда из чл. 4, 5. и 6. ове уредбе врши Управа.</p>
				<p class="clan">Члан 10.</p>
				<p>У зградама из чл. 5, 6. и 8. ове уредбе угоститељске услуге се плаћају у складу са ценовником услуга који утврђује директор Управе.</p>
				<p class="clan">Члан 11.</p>
				<p>Даном ступања на снагу ове уредбе престаје да важи Уредба о средствима репрезентације и начину њиховог коришћења и одржавања („Службени гласник РС”, бр. 27/96, 7/97, 54/02, 83/03, 110/04, 27/10, 29/10 и 41/10) и Уредба о одређивању ствари које се сматрају средствима за репрезентацију и начину њиховог коришћења („Службени лист СРЈ”, бр. 58/96, 45/98 и 37/01).</p>
				<p class="clan">Члан 12.</p>
				<p>Ова уредба ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">05 број 110-6844/2014</p>
				<p class="potpis">У Београду, 4. јула 2014. године</p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Александар Вучић,</span> с.р.</p>
	</div>


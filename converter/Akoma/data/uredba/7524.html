

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style2 {
	color: #008000;
}
</style>


	<div class="story">
			<p class="Basic-Paragraph">На основу члана 8. Закона о буџету Републике Србије за 2019. годину („Службени гласник РС”, број 95/18) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон), </p>
			<p class="Basic-Paragraph">Влада доноси</p>
			<p class="odluka-zakon">УРЕДБУ </p>
			<p class="odluka-zakon">о утврђивању Програма подршке развоју пословне инфраструктуре за 2019. годину</p>
			<p class="centar">"Службени гласник РС", број 3 од 18. јануара 2019.</p>
			<p class="clan">Члан 1.</p>
			<p class="Basic-Paragraph">Овом уредбом утврђује се Програм подршке развоју пословне инфраструктуре за 2019. годину, који је одштампан уз ову уредбу и чини њен саставни део.</p>
			<p class="clan">Члан 2.</p>
			<p class="Basic-Paragraph">Пријава пројекта који се финансира у складу са овом уредбом, подноси се на Обрасцу – Пријава пројекта за Програм подршке развоју пословне инфраструктуре за 2019. годину, који је одштампан уз ову уредбу и чини њен саставни део.</p>
			<p class="Basic-Paragraph">Оцењивање и одабир пројекта који се финансира у складу са овом уредбом врши се на основу критеријума који су дати у Прилогу – Критеријуми за оцењивање и одабир пројекта, који је одштампан уз ову уредбу и чини њен саставни део.</p>
			<p class="clan">Члан 3.</p>
			<p class="Basic-Paragraph">Ова уредба ступа на снагу наредног дана од дана објављивања у „Службеном гласнику Републике Србије”.</p>
			<p class="potpis">05 број 110-12810/2018</p>
			<p class="potpis">У Београду, 18. јануара 2019. године </p>
			<p class="potpis"><span class="bold">Влада</span></p>
			<p class="potpis">Председник, </p>
			<p class="potpis"><span class="bold">Ана Брнабић, </span>с.р.</p>
			<p class="bold">ПРОГРАМ<br>ПОДРШКЕ РАЗВОЈУ ПОСЛОВНЕ ИНФРАСТРУКТУРЕ ЗА 2019. ГОДИНУ</p>
			<p class="clan">I. УВОДНЕ ОДРЕДБЕ </p>
			<p class="Basic-Paragraph">Законом о буџету Републике Србије за 2019. годину („Службени гласник РС”, број 95/18), у члану 8, Раздео 21 – Министарство привреде, Програм 1505 – Регионални развој, Функција 411 – Општи економски и комерцијални послови, Пројекат 4004 – Подршка развоју пословне инфраструктуре, Економска класификација 511 – Зграде и грађевински објекти, предвиђена су средства у висини од 295.800.000,00 динара, намењена за Програм подршке развоју пословне инфраструктуре за 2019. годину (у даљем тексту: Програм).</p>
			<p class="Basic-Paragraph">Износ средстава из става 1. ове главе опредељује се за реализацију: </p>
			<p class="Basic-Paragraph">1) мера инфраструктурног опремања пословних зона и повезивања пословних зона са окружењем (у даљем тексту: Мера 1);</p>
			<p class="Basic-Paragraph">2) мера унапређења инфраструктурних капацитета јединица локалних самоуправа у циљу развоја туризма и других привредних делатности (у даљем тексту: Мера 2).</p>
			<p class="Basic-Paragraph">Програм спроводи Министарство привреде (у даљем тексту: Министарство).</p>
			<p class="clan">II. ЦИЉ И НАМЕНА ПРОГРАМА</p>
			<p class="Basic-Paragraph">Циљ Програма је унапређење инвестиционог потенцијала локалних самоуправа кроз стварање повољних услова за привлачење инвестиција, унапређење привредног амбијента и отварање нових радних места.</p>
			<p class="Basic-Paragraph">Намена Програма која се реализује кроз Меру 1 је учешће у финансирању реализације пројеката изградње, реконструкције, рехабилитације или санације саобраћајне, комуналне, електроенергетске, енергетске и остале инфраструктуре у пословној зони, као и оне која обезбеђује доступност пословне зоне и њено функционално интегрисање у окружење.</p>
			<p class="Basic-Paragraph">Намена Програма која се реализује кроз Меру 2 је учешће у финансирању реализације пројеката изградње, реконструкције, рехабилитације или санације саобраћајне, комуналне и остале инфраструктуре која обезбеђује туристички и други привредни потенцијал локалне самоуправе, пројеката уређења јавних површина, површина намењених општој рекреацији и других објеката који су у функцији развоја туризма и других привредних делатности.</p>
			<p class="clan">III. ПОДНОСИЛАЦ ПРИЈАВЕ ПРОЈЕКТА</p>
			<p class="Basic-Paragraph">Подносилац пријаве пројекта је јединица локалне самоуправе на чијој територији је планирана реализација одређеног пројекта, а уколико пројекат реализује више јединица локалне самоуправе, подносилац пријаве пројекта су јединице локалне самоуправе које заједно реализују пројекат (у даљем тексту: Подносилац пријаве).</p>
			<p class="Basic-Paragraph">Подносилац пријаве може поднети по једну пријаву пројекта за сваку меру Програма. </p>
			<p class="clan">IV. ФИНАНСИРАЊЕ ПРОЈЕКТА</p>
			<p class="Basic-Paragraph">Министарство учествује у финансирању пројекта у одређеном проценту у зависности од степена развијености јединице локалне самоуправе.</p>
			<p class="Basic-Paragraph">У погледу степена развијености јединице локалне самоуправе примењује се важећа јединствена листа развијености региона и јединица локалне самоуправе у моменту подношења пријаве пројекта.</p>
			<p class="Basic-Paragraph">Из буџета Републике Србије, са раздела Министарства привреде суфинансира се пројекат на следећи начин:</p>
			<p class="Basic-Paragraph">1) до 90% вредности пројекта без ПДВ за јединице локалне самоуправе из четврте групе развијености;</p>
			<p class="Basic-Paragraph">2) до 70% вредности пројекта без ПДВ за јединице локалне самоуправе из треће групе развијености;</p>
			<p class="Basic-Paragraph">3) до 60% вредности пројекта без ПДВ за јединице локалне самоуправе из друге групе развијености;</p>
			<p class="Basic-Paragraph">4) до 50% вредности пројекта без ПДВ за јединице локалне самоуправе из прве групе развијености.</p>
			<p class="Basic-Paragraph">Из буџета јединице локалне самоуправе суфинансира се преостала вредност пројекта без ПДВ, као и ПДВ на укупну вредност пријављеног пројекта, у складу са прописима којима се уређује порез на додату вредност.</p>
			<p class="clan">V. УСЛОВИ ЗА ДОДЕЛУ СРЕДСТАВА ПРОГРАМА </p>
			<p class="Basic-Paragraph">Услови за доделу средстава Програма су:</p>
			<p class="Basic-Paragraph">1) да је реализација пројекта у складу са циљем и наменом Програма;</p>
			<p class="Basic-Paragraph">2) да је суфинансирање пројекта предвиђено од стране Подносиоца пријаве у висини припадајућег износа;</p>
			<p class="Basic-Paragraph">3) да је пројекат у складу са просторним и урбанистичким плановима јединице локалне самоуправе.</p>
			<p class="clan">VI. ДОКУМЕНТАЦИЈА ЗА ПРИЈАВЉИВАЊЕ ПРОЈЕКТА НА ЈАВНИ ПОЗИВ</p>
			<p class="Basic-Paragraph">Документација која се обавезно доставља приликом пријављивања пројекта на јавни позив:</p>
			<p class="Basic-Paragraph">1) правилно попуњен Образац – Пријава пројекта за Програм подршке развоју пословне инфраструктуре за 2019. годину;</p>
			<p class="Basic-Paragraph">2) извод из одлуке о буџету Подносиоца пријаве са позицијом на којој су предвиђена средства за суфинансирање пројекта са Изјавом о обезбеђеном износу средстава за суфинансирање пројекта. Уколико средства за суфинансирање пројекта нису предвиђена у моменту подношења пријаве доставља се изјава да ће средства за суфинансирање пројекта бити обезбеђена одлуком о буџету Подносиоца пријавe у року од десет дана од доделе средстава;</p>
			<p class="Basic-Paragraph">3) пројекат за извођење на основу којег се изводе радови (у оригиналу или овереној копији или скениран у електронском формату на CD);</p>
			<p class="Basic-Paragraph">4) Уз пројекат за извођење доставља се CD са следећом документацијом:</p>
			<p class="Basic-Paragraph">– скениране стране на којима се види изјава главног пројектанта и изјава одговорних пројектаната којима се потврђује да је пројекат израђен у складу са локацијским условима, грађевинском дозволом, пројектом за грађевинску дозволу, прописима и правилима струке; </p>
			<p class="Basic-Paragraph">– текстуалне и графичке прилоге (технички опис/извештај на основу којег је израђен предмер и предрачун из пројекта за извођење са графичким прилозима: ситуациони план, карактеристичне попречне и подужне пресеке у зависности од објекта на који се пројекат односи, све детаље наведене у предмеру и предрачуну радова)</p>
			<p class="Basic-Paragraph">– предмер и предрачун радова из пројекта за извођење у Excel формату који је у потпуности усаглашен са техничким описом и графичком документацијом (текст форматиран – ћирилично писмо, врста слова Times New Roman, величина слова 12) у којем је свака врста радова и њихова рекапитулација одвојено приказана у једном документу. У истом документу, на посебном листу, обавезна је и збирна рекапитулација која садржи све врсте радова за које је поднет захтев за суфинансирање. Наведени предмер и предрачун радова треба да садржи формуле;</p>
			<p class="Basic-Paragraph">– скенирану рекапитулацију радова за које је поднет захтев за суфинансирање са потписом и печатом одговорног пројектанта;</p>
			<p class="Basic-Paragraph">– скенирану ситуацију на катастарско-топографској подлози, оверену од стране надлежних институција;</p>
			<p class="Basic-Paragraph">– скениране услове и сагласности надлежних институција;</p>
			<p class="Basic-Paragraph">5) акт надлежног органа на основу којег се изводе радови на пројекту за који је поднета пријава;</p>
			<p class="Basic-Paragraph">6) скенирана прва страна Елабората геомеханичких испитивања;</p>
			<p class="Basic-Paragraph">7) лист непокретности; </p>
			<p class="Basic-Paragraph">8) извод из планског документа као доказ о постојању пословне зоне;</p>
			<p class="Basic-Paragraph">9) најмање пет фотографија локације где ће се изводити радови;</p>
			<p class="Basic-Paragraph">10) уговор односно други одговарајући акт са потенцијалним инвеститором или писана намера потенцијалног инвеститора, који садрже податке о инвеститору, делатности, претходним инвестиционим активностима, планираној висини улагања у основна средства и броју нових радних места која планира да отвори након реализације пројекта;</p>
			<p class="Basic-Paragraph">11) изјава Подносиоца пријаве да за потребе реализације пројекта обезбеђује стручни надзор над извођењем радова на реализацији пројекта. </p>
			<p class="Basic-Paragraph">Сва наведена документација доставља се у оригиналу или овереној копији и скенирано у електронском формату на CD, сложена по редоследу из става 1. ове главе.</p>
			<p class="clan">VII. КРИТЕРИЈУМИ ЗА ОЦЕЊИВАЊЕ И ОДАБИР ПРОЈЕКТА</p>
			<p class="Basic-Paragraph">Оцењивање и одабир пројекта врши се на основу следећих критеријума:</p>
			<p class="Basic-Paragraph">1) оправданост пројекта;</p>
			<p class="Basic-Paragraph">2) одрживост пројекта;</p>
			<p class="Basic-Paragraph">3)  постојање намере инвеститора за инвестирање;</p>
			<p class="Basic-Paragraph">4) ефекти пројекта:</p>
			<p class="Basic-Paragraph">а) планирани број нових радних места након реализације пројекта – за Меру 1;</p>
			<p class="Basic-Paragraph">б) планирани број директних корисника након реализације пројекта – за Меру 2.</p>
			<p class="Basic-Paragraph">Наведени критеријуми за оцењивање и одабир пројекта детаљно су разрађени у Прилогу – Критеријуми за оцењивање и одабир пројекта.</p>
			<p class="clan">VIII. ЈАВНИ ПОЗИВ, ОЦЕЊИВАЊЕ И ОДАБИР ПРОЈЕКТА</p>
			<p class="Basic-Paragraph">Министарство објављује јавни позив у „Службеном гласнику Републике Србије” и на интернет страни Министарства. </p>
			<p class="Basic-Paragraph">Рок за подношење пријаве пројекта је 15 дана од дана објављивања јавног позива у „Службеном гласнику Републике Србије”.</p>
			<p class="Basic-Paragraph">Испуњеност услова за доделу средстава из главе V. овог програма као и достављену документацију из главе VI. овог програма утврђује Комисија за оцењивање и одабир пројеката (у даљем тексту: Комисија), коју решењем образује министар привреде.</p>
			<p class="Basic-Paragraph">Комисија ће разматрати само пријаве пројеката које су благовремено поднете и комплетне.</p>
			<p class="Basic-Paragraph">Комисија може вршити додатну проверу поднете документације и тражити додатне информације, али само од Подносиоца пријаве који је испунио услове из Програма и јавног позива. </p>
			<p class="Basic-Paragraph">У складу са критеријумима за оцењивање и одабир пројекта из главе VII. овог програма, Комисија врши рангирање пројеката. </p>
			<p class="Basic-Paragraph">Комисија утврђује Предлог одлуке о распореду и коришћењу средстава за подршку унапређења пословне инфраструктуре за 2019. годину и доставља министру привреде.</p>
			<p class="Basic-Paragraph">Одлуку о распореду и коришћењу средстава за подршку унапређења пословне инфраструктуре за 2019. годину (у даљем тексту: Одлука) доноси министар привреде.</p>
			<p class="Basic-Paragraph">Одлука садржи: назив Подносиоца пријаве, назив пројекта, место улагања и висину одобреног износа средстава за реализацију пројекта и објављује се у „Службеном гласнику Републике Србије” и на интернет страни Министарства.</p>
			<p class="Basic-Paragraph">У случају да се средства из главе I. овог програма не искористе у потпуности, односно уколико у току 2019. године дође до уштеде приликом уговарања пројекта или другог разлога који онемогућава почетак реализације пројекта, Одлука се може изменити односно допунити рангираним пројектима према већ утврђеном редоследу, а уколико то из било ког разлога није могуће, Министарство може расписати нови јавни позив.</p>
			<p class="Basic-Paragraph">Јавне набавке за потребе реализације пројеката Министарство ће спровести у складу са законом којим се уређују јавне набавке.</p>
			<p class="Basic-Paragraph">Након спроведеног поступка јавне набавке Министарство, Подносилац пријаве и изабрани понуђач закључују уговор за реализацију пројекта.</p>
			<p class="clan">IX. ПРАЋЕЊЕ РЕАЛИЗАЦИЈЕ ПРОЈЕКТА</p>
			<p class="Basic-Paragraph">Министарство ће путем својих стручних служби обезбедити континуирано праћење реализације сваког одабраног пројекта са свих аспеката реализације (техничке, финансијске, правне и др.).</p>
			<p class="Basic-Paragraph">Подносилац пријаве обезбеђује стручни надзор над извођењем радова на реализацији одабраног пројекта. </p>
			<p class="clan" style="text-align: right">Прилози</p>
			<p><a class="auto-style2" href="http://www.pravno-informacioni-sistem.rs/SlGlasnikPortal/prilozi/obr.html&amp;doctype=reg&amp;abc=cba&amp;eli=true&amp;eliActId=427665&amp;regactid=427665" target="_blank">Образац - Пријава 
			пројекта за програм подршке развоју пословне инфраструктуре за 2019. 
			годину</a></p>
			<p>
			<a class="auto-style2" href="http://www.pravno-informacioni-sistem.rs/SlGlasnikPortal/prilozi/prilog.html&amp;doctype=reg&amp;abc=cba&amp;eli=true&amp;eliActId=427665&amp;regactid=427665" target="_blank">Прилог - <span>Критеријуми за оцењивање и одабир пројекта 
			</span></a> <o:p></o:p>
			</p>
	</div>


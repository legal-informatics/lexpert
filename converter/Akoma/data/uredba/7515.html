

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 8. Закона о буџету Републике Србије за 2019. годину („Службени гласник PC”, број 95/18) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влада доноси</p>
			<p class="odluka-zakon">УРЕДБУ</p>
			<p class="odluka-zakon">о утврђивању Програма подршке подизању иновационих капацитета јединица локалне самоуправе на територији Републике Србије за 2019. годину</p>
			<p class="centar">"Службени гласник РС", број 33 од 10. маја 2019.</p>
			<p class="clan">Члан 1.</p>
			<p class="Basic-Paragraph">Овом уредбом утврђује се Програм подршке подизању иновационих капацитета јединица локалне самоуправе на територији Републике Србије за 2019. годину, који је одштампан уз ову уредбу и чини њен саставни део.</p>
			<p class="clan">Члан 2.</p>
			<p class="Basic-Paragraph">Ова уредба ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 110-4546/2019</p>
			<p class="potpis">У Београду, 9. маја 2019. године</p>
			<p class="potpis"><span class="bold">Влада</span></p>
			<p class="potpis">Председник, </p>
			<p class="potpis"><span class="bold">Ана Брнaбић, </span>с.р.</p>
			<p class="clan"><span class="bold">ПРОГРАМ ПОДРШКЕ ПОДИЗАЊУ ИНОВАЦИОНИХ КАПАЦИТЕТА ЈЕДИНИЦА ЛОКАЛНЕ САМОУПРАВЕ НА ТЕРИТОРИЈИ РЕПУБЛИКЕ СРБИЈЕ ЗА 2019. ГОДИНУ</span></p>
			<p class="bold"><span class="bold">I. ПРЕДМЕТ</span></p>
			<p class="Basic-Paragraph">Програмом подршке подизању иновационих капацитета јединица локалне самоуправе на територији Републике Србије (у даљем тексту: Програм) утврђује се распоред и коришћење средстава намењених за пројекте подршке подизању иновационих капацитета јединица локалне самоуправе на територији Републике Србије у 2019. години. </p>
			<p class="Basic-Paragraph">Средства намењена за реализацију Програма обезбеђенa су чланом 8. Закона о буџету Републике Србије за 2019. годину („Службени гласник РС”, број 95/18) у оквиру Раздела 3 – Влада, Глава 3.8 – Кабинет министра без портфеља задуженог за иновације и технолошки развој; Програм 2102 – Подршка раду Владе, Функција 110 – Извршни и законодавни органи, финансијски и фискални послови и спољни послови; Програмска активност 4014 – Подршка подизању иновационих капацитета јединица локалне самоуправе на територији Републике Србије; Економска класификација 463 – Трансфери осталим нивоима власти, у укупном износу од 209.475.000 динара. </p>
			<p class="Basic-Paragraph">Овим програмом се утврђују: циљеви, корисници и намена средстава, услови за добијање средстава, финансијски оквир, неопходна документација, начин објављивања конкурса и избор пријава, начин пријављивања, закључивање уговора и праћење реализације активности.</p>
			<p class="Basic-Paragraph">Програм спроводи Кабинет министра без портфеља задужен за иновације и технолошки развој (у даљем тексту: Кабинет министра). </p>
			<p class="Basic-Paragraph">Средства у максималном износу од 40.000.000,00 динара по одобреном пројекту опредељена су за реализацију пројеката којима се имплементирају нове технологије и модели у оквиру концепта „паметних и безбедних градова” који ће живот становника у градовима и општинама у Републици Србији учинити безбеднијим, једноставнијим и јефтинијим, а градове и општине инклузивним, ефикасним и одрживим.</p>
			<p class="bold"><span class="bold">II. ЦИЉЕВИ ПРОГРАМА</span></p>
			<p class="Basic-Paragraph">Према подацима Уједињених нација, 2009. године први пут је број становника у руралним и урбаним срединама изједначен. Данас, само 10 година касније, однос концентрације становништва је 55% према 45% у корист урбаних средина. Уједињене нације процењују да ће до 2025. године чак 70% светске популације живети у градовима (<span class="italik">2018 Revision of World Urbanization Prospects објављен 16. маја 2018. године од стране The Population Division of the Department of Economic and Social Affairs of the United Nations</span>).</p>
			<p class="Basic-Paragraph">Одржива урбанизација постала је кључ за одрживи развој наше цивилизације. У том смислу неопходан је нови талас технолошких иновација усмерен на подизање капацитета градова и општина које ће водити изградњи дигитализованих заједница будућности – паметних и сигурних градова.</p>
			<p class="Basic-Paragraph">Општи циљ овог програма је системско унапређење иновационих капацитета градова и општина кроз свеобухватни приступ дигиталној трансформацији јавних услуга, привреде и друштва која треба да омогући одрживу, ефикаснију употребу ресурса, одговоран однос према животној средини и повећање квалитета живота свих грађана.</p>
			<p class="Basic-Paragraph">Специфични циљеви Програма односе се на унапређење иновационих капацитета градова и општина у области:</p>
			<p class="Basic-Paragraph">1) Безбедности, </p>
			<p class="Basic-Paragraph">2) Мобилности и транспорта, </p>
			<p class="Basic-Paragraph">3) Јавних и комуналних услуга, </p>
			<p class="Basic-Paragraph">4) Дигитализације у јавном сектору,</p>
			<p class="Basic-Paragraph">5) Интернет и информационо-комуникационе инфраструктуре, </p>
			<p class="Basic-Paragraph">6) Заштите животне средине.</p>
			<p class="bold"><span class="bold">III. КОРИСНИЦИ БЕСПОВРАТНИХ СРЕДСТАВА</span></p>
			<p class="Basic-Paragraph">Право на коришћење бесповратних средстава има јединица локалне самоуправе која: </p>
			<p class="Basic-Paragraph">1) испуњава услове прописане овим програмом, </p>
			<p class="Basic-Paragraph">2) приложи елаборат којим је предвиђена имплементација пројекта који доприноси испуњењу циљева дефинисаних Програмом.</p>
			<p class="Basic-Paragraph">Јединица локалне самоуправе може поднети једну пријаву на јавни конкурс. Пријава на конкурс не може бити заједнички поднета од стране више јединица локалне самоуправе. </p>
			<p class="Basic-Paragraph">Градска општина, у складу са Законом о локалној самоуправи („Службени гласник РС”, бр. 129/07, 83/14 – др. закон, 101/06 – др. закон и 47/08), није јединица локалне самоуправе већ општина у оквиру јединице локалне самоуправе, односно града и не може да буде корисник бесповратних средстава у оквиру Програма.</p>
			<p class="bold"><span class="bold">IV. НАМЕНА СРЕДСТАВА</span></p>
			<p class="Basic-Paragraph">Средства намењена за подршку подизању иновационих капацитета јединица локалних самоуправа на територији Републике Србије користе се за реализацију пројеката којима се имплементирају нове технологије и модели у оквиру концепта „паметних и безбедних градова” у области:</p>
			<p class="Basic-Paragraph">1) Безбедности – кроз успостављање интегрисаних система надзора и контроле, система упозорења у ситуацијама угрожене безбедности, система за реаговање у ванредним ситуацијама и др.; </p>
			<p class="Basic-Paragraph">2) Мобилности и транспорта – кроз имплементацију иновационих и технолошких решења које ће допринети унапређењу мобилности у ширем смислу, подизању ефикасности управљања саобраћајем и саобраћајном инфраструктуром, као и једноставнијем и јефтинијем транспорту грађана; </p>
			<p class="Basic-Paragraph">3) Јавних и комуналних услуга – кроз имплементацију иновационих и технолошких решења које ће допринети подизању ефикасности обављања јавне и комуналне делатности;</p>
			<p class="Basic-Paragraph">4) Дигитализације у јавном сектору – кроз пројектовање „смарт сити” програма и имплементацију иновационих софтверских и хардверских решења која доприносе ефикаснијем раду локалних органа и већем задовољству грађана при коришћењу услуга јавне управе;</p>
			<p class="Basic-Paragraph">5) Интернет и информационо-комуникационе инфраструктуре – кроз модернизацију и унапређење капацитета интернет мреже у циљу повећања доступности интернета и ефикаснијег пружања дигиталних услуга од стране јединице локалне самоуправе; </p>
			<p class="Basic-Paragraph">6) Заштите животне средине – кроз имплементацију иновационих решења усмерених на повећање енергетске ефикасности и побољшање квалитета живота становника у јединици локалне самоуправе.</p>
			<p class="bold"><span class="bold">V. УСЛОВИ ЗА ДОБИЈАЊЕ СРЕДСТАВА</span></p>
			<p class="Basic-Paragraph">Право на коришћење бесповратних средстава има јединица локалне самоуправе која испуњава следеће услове:</p>
			<p class="Basic-Paragraph">1) да је поднела попуњен пријавни формулар – Образац пријаве за Програм подршке подизању иновационих капацитета јединица локалне самоуправе на територији Републике Србије са потребном документацијом у складу са овим програмом и објављеним јавним конкурсом,</p>
			<p class="Basic-Paragraph">2) да јој рачун није у блокади у периоду од 1. јануара 2019. године, </p>
			<p class="Basic-Paragraph">3) да је приложила елаборат који садржи:</p>
			<p class="Basic-Paragraph">– детаљан опис функционалности пројекта који доприноси подизању новационих капацитета и унапређењу рада јединице локалне самоуправе у складу са циљевима Програма, </p>
			<p class="Basic-Paragraph">– детаљну техничку спецификацију (предмер и предрачун) радова, опреме и услуга, које су неопходне у циљу реализације поднетог пројекта,</p>
			<p class="Basic-Paragraph">4) да је израђен детаљан акциони план пројекта са дефинисаном временском динамиком спровођења активности,</p>
			<p class="Basic-Paragraph">5) да је израђен детаљан буџет пројекта.</p>
			<p class="Basic-Paragraph">Образац пријаве за Програм подршке подизању иновационих капацитета јединица локалне самоуправе на територији Републике Србије одштампан је уз овај програм и чини његов саставни део.</p>
			<p class="bold"><span class="bold">VI. ФИНАНСИЈСКИ ОКВИР</span></p>
			<p class="Basic-Paragraph">Бесповратна средства се додељују у складу са наменом средстава. Трошкови укључују порез на додату вредност.</p>
			<p class="Basic-Paragraph">Средства ће бити пренета, по одобрењу пројекта, односно доношења Одлуке министра о додели средстава, јединици локалне самоуправе на основу Решења министра о наменском трансферу за реализацију конкретног пројекта.</p>
			<p class="Basic-Paragraph">Јединица локалне самоуправе, као корисник средстава је у обавези да наменски трансфер добијен по овом програму користи тачно у одређену сврху за коју је трансфер додељен, а у складу са закљученим уговором. </p>
			<p class="Basic-Paragraph">Активност за коју су одобрена средства, као и сва плаћања у вези са њеном реализацијом, мора бити започета након потписивања уговора, а плаћања извршена до 31. децембра 2019. године, док се правдање утрошених средстава мора извршити најкасније до 15. фебруара 2020. године. Неутрошена средства враћају се у буџет Републике Србије. </p>
			<p class="Basic-Paragraph">Јединица локалне самоуправе ће реализовати одобрени пројекат тако да обезбеди транспарентност у додели средстава, а у случају да је потребно објавити јавни позив или спровести поступак јавне набавке, у комисији ће учествовати и представник Кабинета министра.</p>
			<p class="Basic-Paragraph">Одобрени износ средстава по овом програму, а за реализацију конкретног пројекта, сматра се коначним одобреним износом за планирану намену у 2019. години. Кабинет министра не преузима обавезу финансирања додатних трошкова. Уколико настану додатни трошкови у вези са реализацијом пројекта, потребна додатна средства мора обезбедити корисник средстава из сопствених прихода или из других извора финансирања (донације итд.).</p>
			<p class="Basic-Paragraph">Средства се не могу користити за: заостале обавезе по основу такси и пореза, зајмове и рате за отплату кредита, трошкове гаранција, полисе осигурања, камате, трошкове банкарског пословања, курсне разлике, царинске трошкове, индиректне и административне трошкове, текуће трошкове, кредитирање трећих лица, прикупљање докумената за пријаву на конкурс и друге активности које нису у складу са наменом средстава.</p>
			<p class="bold"><span class="bold">VII. НЕОПХОДНА ДОКУМЕНТАЦИЈА</span></p>
			<p class="Basic-Paragraph">Ради остваривања права на коришћење бесповратних средстава јединица локалне самоуправе је у обавези да достави следећу документацију:</p>
			<p class="Basic-Paragraph">1) правилно попуњен пријавни формулар потписан од стране овлашћеног представника јединице локалне самоуправе – Образац пријаве,</p>
			<p class="Basic-Paragraph">2) штампану потврду са интернет странице Народне банке Србије да рачун јединице локалне самоуправе није у блокади oд 1. јануара 2019. године,</p>
			<p class="Basic-Paragraph">3) оверен и потписан елаборат који садржи:</p>
			<p class="Basic-Paragraph">– детаљан опис функционалности пројекта који доприноси подизању иновационих капацитета и унапређењу рада јединице локалне самоуправе у складу са циљевима Програма,</p>
			<p class="Basic-Paragraph">– детаљну техничку спецификацију (предмер и предрачун) радова, опреме и услуга, које су неопходне у циљу реализације поднетог пројекта,</p>
			<p class="Basic-Paragraph">4) оверен и потписан детаљан акциони план пројекта са дефинисаном временском динамиком спровођења активности, </p>
			<p class="Basic-Paragraph">5) оверен и потписан буџет пројекта који садржи детаљни табеларни приказ структуре и динамике реализације трошкова на пројекту, са назначеним сопственим средствима уколико их јединица локалне самоуправе улаже у пројекат,</p>
			<p class="Basic-Paragraph">6) презентацију предложеног пројекта.</p>
			<p class="Basic-Paragraph">У случају да предложени пројекат обухвата активности које се односе на набавку опреме и извођење радова на објектима и земљишту у складу са Законом о планирању и изградњи и сродним законима и подзаконским актима, од подносиоца пријаве може се захтевати достављање доказа о власништву објеката и земљишта на којима се планира извођење радова, као и пројектно техничка документација за предметне радове и дозволе за извођење истих издате од стране надлежне институције.</p>
			<p class="Basic-Paragraph"><span class="bold">НАПОМЕНА: </span></p>
			<p class="Basic-Paragraph">Потврда Народне банке Србије да дужник нема евидентиране основе и налоге у принудној наплати не може се сматрати доказом да рачун подносиоца пријаве није у блокади.</p>
			<p class="Basic-Paragraph">Уколико подносилац пријаве не достави потребну документацију, а која се може прибавити из службених евиденција које се воде у складу са законом, Кабинет министра ће прибавити наведену документацију по службеној дужности у складу са Законом о општем управном поступку.</p>
			<p class="bold"><span class="bold">VIII. НАЧИН ОБЈАВЉИВАЊА КОНКУРСА И ИЗБОР ПРИЈАВА</span></p>
			<p class="Basic-Paragraph">Кабинет министра ће након усвајања овог програма расписати јавни конкурс. Конкурс ће бити објављен на српском језику у дневном листу који има покривеност на целој територији Републике Србије, као и на сајту www.inovacije.gov.rs. Рок за подношење пријава је од дана објављивања конкурса до утрошка средстава.</p>
			<p class="Basic-Paragraph">Испуњеност услова за доделу средстава утврђује Комисија за оцену пријава и праћење реализације програма (у даљем тексту: Комисија) коју образује министар.</p>
			<p class="Basic-Paragraph">Средства ће се додељивати по пристиглим пријавама – до утрошка средстава предвиђених за ову намену.</p>
			<p class="Basic-Paragraph">Датумом приспећа пријаве сматра се датум достављања последње допуне, односно комплетне документације у вези са поднетом пријавом на адресу за пријем поште Кабинета министра.</p>
			<p class="Basic-Paragraph">У случају да је пријава непотпуна, подносилац пријаве ће бит обавештен да у року не краћем од пет радних дана од достављања обавештења допуни пријаву, а како би пријава била предмет разматрања на седници Комисије. Обавештење о потребној допуни пријаве доставља се подносиоцу пријаве на електронску адресу назначену за контакт у пријавном обрасцу. Уколико не поступи по обавештењу у наведеном року, сматраће се да пријава није комплетна и неће се разматрати.</p>
			<p class="Basic-Paragraph">Комисија разматра пријаве по редоследу приспећа комплетне документације. У поступку разматрања пријава, Комисија проверава формалну исправност докумената и утврђује испуњеност услова за доделу средстава, као и да ли су циљеви и активности из поднете пријаве у складу са циљевима Програма.</p>
			<p class="Basic-Paragraph">Комисија може извршити додатну проверу поднете документације, тражити додатне информације које се односе на план реализације пројектних активности и планирани буџет пројекта, обићи локацију на којој ће се пројекат реализовати, пре одлучивања о поднетој пријави, али само за подносиоца пријаве који је испунио формалне услове из програма и конкурса.</p>
			<p class="Basic-Paragraph">Комисија може, уз образложење, захтевати одређене измене предложених пројектних или других решења. У случају да подносилац пријаве не поступи по сугестијама Комисије у остављеном року, који не може бити дужи од осам дана, пријава ће бити одбачена. </p>
			<p class="Basic-Paragraph">Комисија може предложити министру, уз образложење, да се одобри реализација пројекта уз умањење буџета предложеног пројекта и/или уз умањење обима активности планираних предложеним пројектом.</p>
			<p class="Basic-Paragraph">На предлог Комисије министар доноси Одлуку о додели средстава, а потом се са изабраним корисником средстава потписује уговор.</p>
			<p class="Basic-Paragraph">Конкурсна документација се не враћа. На захтев подносиоца пријаве, коме није одобрен пројекат, могу се вратити достављена документа. </p>
			<p class="bold"><span class="bold">IX. НАЧИН ПРИЈАВЉИВАЊА</span></p>
			<p class="Basic-Paragraph">Прецизно и тачно попуњена пријава и пратећа документација шаље се препорученом поштом на адресу: Влада Републике Србије, Кабинет министра без портфеља задуженог за иновације и технолошки развој, Немањина 11, 11000 Београд.</p>
			<p class="Basic-Paragraph">Пријаве се предају у коверти са назнаком: „Пријава за конкурс – средства за подршку подизању иновационих капацитета јединица локалне самоуправе”, са пуним називом и адресом пошиљалаца на полеђини коверте. </p>
			<p class="Basic-Paragraph">Скенирана пријава и пратећа документација се након формалног пријављивања на конкурс достављају Кабинету министра на мејл адресу pametnigradovi@inovacije.gov.rs са назнаком: „Пријава за конкурс – средства за подршку подизању иновационих капацитета јединица локалне самоуправе”.</p>
			<p class="Basic-Paragraph">Пријаве које нису поднете на горе предвиђен начин се неће разматрати, о чему ће бити обавештен подносилац пријаве.</p>
			<p class="bold"><span class="bold">X. ЗАКЉУЧИВАЊЕ УГОВОРА </span></p>
			<p class="Basic-Paragraph">Међусобна права, обавезе и одговорности у вези са коришћењем бесповратних средстава уређују се уговором. Уговор нарочито садржи новчани износ који се додељује за реализацију пројекта, намене за које се средства додељују, начин преноса бесповратних средстава и обавезу подносиоца пријаве да, уколико средства из буџета не реализује или их не искористи наменски, мора та средства да врати у буџет Републике Србије.</p>
			<p class="Basic-Paragraph">Министар на основу Одлуке о додели средстава потписује уговор са овлашћеним представником јединице локалне самоуправе.</p>
			<p class="Basic-Paragraph">Подносилац пријаве којем су средства одобрена, а није потписао уговор у року од 30 дана, сматраће се да је одустао од додељених средстава.</p>
			<p class="Basic-Paragraph">Уговор ступа на правну снагу датумом потписивања овлашћених лица уговорних страна. </p>
			<p class="bold"><span class="bold">XI. ПРАЋЕЊЕ РЕАЛИЗАЦИЈЕ АКТИВНОСТИ</span></p>
			<p class="Basic-Paragraph">Корисник средстава који реализује одобрени пројекат не може мењати обим активности везаних за реализацију пројекта у односу на одобрени обим, без претходне сагласности Кабинета министра. </p>
			<p class="Basic-Paragraph">Корисник средстава дужан је да Кабинету министра доставља редовне извештаје и другу финансијску документацију за спроведене активности како би Кабинет министра имао увид у динамику реализације одобреног пројекта и увид у наменско трошење средстава.</p>
			<p class="Basic-Paragraph">Корисник средстава дужан је да Кабинету министра, након завршетка пројекта, достави коначни писани извештај. </p>
			<p class="Basic-Paragraph">У року од најкасније 90 дана по истеку рока за испуњење уговорних обавеза, Кабинет министра ће спровести контролу свих пројектних активности и о утврђеном стању доставити извештај Влади.</p>
			<p class="bold"><span class="bold">ОБРАЗАЦ ПРИЈАВЕ <br>ЗА ПРОГРАМ ПОДРШКЕ ПОДИЗАЊУ ИНОВАЦИОНИХ КАПАЦИТЕТА ЈЕДИНИЦА ЛОКАЛНЕ САМОУПРАВЕ НА  ТЕРИТОРИЈИ РЕПУБЛИКЕ СРБИЈЕ</span></p>
			<table class="tabela-sa-borderom">
				<colgroup>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">I. ОПШТИ ПОДАЦИ </span></p>
						</td>
					</tr>
				</tbody>
			</table>
			<table class="tabela-sa-borderom">
				<colgroup>
					<col>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style" colspan="3">
							<p class="Basic-Paragraph"><span class="bold">ОПШТИ ПОДАЦИ ЗА ЈЕДИНИЦУ ЛОКАЛНЕ САМОУПРАВЕ</span></p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">1.</p>
						</td>
						<td class="No-Table-Style">
							<p class="Basic-Paragraph">Град или општина </p>
							<p class="Basic-Paragraph">(јединица локалне самоуправе)</p>
						</td>
						<td class="No-Table-Style">
					</td></tr>
					<tr class="No-Table-Style">
						<td class="No-Table-Style">
							<p class="Basic-Paragraph">2.</p>
						</td>
						<td class="No-Table-Style">
							<p class="Basic-Paragraph">Адреса</p>
						</td>
						<td class="No-Table-Style">
					</td></tr>
					<tr class="No-Table-Style">
						<td class="No-Table-Style">
							<p class="Basic-Paragraph">3.</p>
						</td>
						<td class="No-Table-Style">
							<p class="Basic-Paragraph">Поштански број и место</p>
						</td>
						<td class="No-Table-Style">
					</td></tr>
					<tr class="No-Table-Style">
						<td class="No-Table-Style">
							<p class="Basic-Paragraph">4.</p>
						</td>
						<td class="No-Table-Style">
							<p class="Basic-Paragraph">Име, презиме и функција одговорног лица</p>
						</td>
						<td class="No-Table-Style">
					</td></tr>
					<tr class="No-Table-Style">
						<td class="No-Table-Style">
							<p class="Basic-Paragraph">5.</p>
						</td>
						<td class="No-Table-Style">
							<p class="Basic-Paragraph">Име, презиме и функција лица овлашћеног за подношење пријаве на конкурс и потписивање уговора о реализацији пројекта</p>
							<p class="Basic-Paragraph">(заводни број, датум и издавалац овлашћења, ако није у питању градоначелник или председник општине)</p>
						</td>
						<td class="No-Table-Style">
					</td></tr>
					<tr class="No-Table-Style">
						<td class="No-Table-Style">
							<p class="Basic-Paragraph">6.</p>
						</td>
						<td class="No-Table-Style">
							<p class="Basic-Paragraph">Контакт телефон и и-меил адреса</p>
						</td>
						<td class="No-Table-Style">
					</td></tr>
					<tr class="No-Table-Style">
						<td class="No-Table-Style">
							<p class="Basic-Paragraph">7.</p>
						</td>
						<td class="No-Table-Style">
							<p class="Basic-Paragraph">Матични број</p>
						</td>
						<td class="No-Table-Style">
					</td></tr>
					<tr class="No-Table-Style">
						<td class="No-Table-Style">
							<p class="Basic-Paragraph">8.</p>
						</td>
						<td class="No-Table-Style">
							<p class="Basic-Paragraph">Порески идентификациони број ПИБ</p>
						</td>
						<td class="No-Table-Style">
					</td></tr>
					<tr class="No-Table-Style">
						<td class="No-Table-Style">
							<p class="Basic-Paragraph">9.</p>
						</td>
						<td class="No-Table-Style">
							<p class="Basic-Paragraph">Број рачуна на који ће се вршити наменски трансфер средстава за реализацију Пројекта, модел и позив на број</p>
						</td>
						<td class="No-Table-Style">
					</td></tr>
				</tbody>
			</table>
			<table class="tabela-sa-borderom">
				<colgroup>
					<col>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style" colspan="3">
							<p class="Basic-Paragraph"><span class="bold">ОПШТИ ПОДАЦИ О ПРОЈЕКТУ</span></p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">1.</p>
						</td>
						<td class="No-Table-Style">
							<p class="Basic-Paragraph">Назив пројекта</p>
						</td>
						<td class="No-Table-Style">
					</td></tr>
					<tr class="No-Table-Style">
						<td class="No-Table-Style">
							<p class="Basic-Paragraph">2.</p>
						</td>
						<td class="No-Table-Style">
							<p class="Basic-Paragraph">Област Програма на коју се пројекат односи</p>
						</td>
						<td class="No-Table-Style">
					</td></tr>
					<tr class="No-Table-Style">
						<td class="No-Table-Style">
							<p class="Basic-Paragraph">3. </p>
						</td>
						<td class="No-Table-Style">
							<p class="Basic-Paragraph">Јединица локалне самоуправе у којој ће се реализовати пројекат</p>
							<p class="Basic-Paragraph">(територија коју пројекат покрива)</p>
						</td>
						<td class="No-Table-Style">
					</td></tr>
					<tr class="No-Table-Style">
						<td class="No-Table-Style">
							<p class="Basic-Paragraph">4. </p>
						</td>
						<td class="No-Table-Style">
							<p class="Basic-Paragraph">Циљна група пројекта</p>
						</td>
						<td class="No-Table-Style">
					</td></tr>
					<tr class="No-Table-Style">
						<td class="No-Table-Style">
							<p class="Basic-Paragraph">5.</p>
						</td>
						<td class="No-Table-Style">
							<p class="Basic-Paragraph">Учешће других извора финансирања у реализацији пројекта (навести износ, сврху, период и извор финансирања)</p>
						</td>
						<td class="No-Table-Style">
					</td></tr>
				</tbody>
			</table>
			<table class="tabela-sa-borderom">
				<colgroup>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">II. НАМЕНА ПОДСТИЦАЈНИХ СРЕДСТАВА </span></p>
						</td>
					</tr>
				</tbody>
			</table>
			<table class="tabela-sa-borderom">
				<colgroup>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph">Табела 1.</p>
						</td>
						<td class="No-Table-Style">
							<p class="Basic-Paragraph"><span class="bold">Кратак опис пројекта – до 3.500 карактера</span></p>
							<p class="Basic-Paragraph">(Сврха пројекта, допринос у развоју иновационих капацитета у јединици локалне самоуправе у којој се пројекат реализује, важност пројекта за локалну заједницу и Републику Србију у целини)</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">Индикатор 1</p>
						</td>
						<td class="No-Table-Style">
					</td></tr>
				</tbody>
			</table>
			<table class="tabela-sa-borderom">
				<colgroup>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph">Табела 2.</p>
						</td>
						<td class="No-Table-Style">
							<p class="Basic-Paragraph"><span class="bold">Циљеви пројекта – до 2.000 карактера</span></p>
							<p class="Basic-Paragraph">(Навести циљ пројекта, ефекте који ће се остварити реализацијом пројекта, циљне групе којима је пројекат намењен. Циљ мора бити остварив помоћу пројекта користећи доступна пројектна средства, у року предвиђеном за реализацију пројекта.)</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">Индикатор 2</p>
						</td>
						<td class="No-Table-Style">
					</td></tr>
				</tbody>
			</table>
			<table class="tabela-sa-borderom">
				<colgroup>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph">Табела 3.</p>
						</td>
						<td class="No-Table-Style">
							<p class="Basic-Paragraph"><span class="bold">Активности пројекта</span> – <span class="bold">до 4.000 карактера</span></p>
							<p class="Basic-Paragraph">(Навести активности које ће бити предузете у оквиру пројекта. Називи активности треба да указују на предмет поверених задатака, нпр. адаптација простора, израда софтвера, набавка опреме, инсталација опреме и др. У опису активности треба навести, између осталог, оријентациони оквир радова/набавке/активности које ће бити предузете у циљу реализације сваке појединачне активности у фази реализације пројекта, временски ток активности (гантограм) и финансијски приказати трошкове за сваку од наведених активности).</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">Индикатор 3</p>
						</td>
						<td class="No-Table-Style">
					</td></tr>
				</tbody>
			</table>
			<table class="tabela-sa-borderom">
				<colgroup>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph">Табела 4.</p>
						</td>
						<td class="No-Table-Style">
							<p class="Basic-Paragraph"><span class="bold">Табела ризика</span> <span class="bold">– до 1.500 карактера</span></p>
							<p class="Basic-Paragraph">(Дефинисати/описати ризике и мере за превазилажење ризика.)</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">Индикатор 4</p>
						</td>
						<td class="No-Table-Style">
					</td></tr>
				</tbody>
			</table>
			<table class="tabela-sa-borderom">
				<colgroup>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph">Табела 5.</p>
						</td>
						<td class="No-Table-Style">
							<p class="Basic-Paragraph"><span class="bold">Излазни резултати пројекта</span> <span class="bold">– до 2.000 карактера</span></p>
							<p class="Basic-Paragraph">(Образложити у којој мери ће реализација пројекта утицати на развој иновационих капацитета јединице локалне самоуправе у којој ће пројекат бити спроведен, као и који ће бити број крајњих корисника пројекта) </p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">Индикатор 5</p>
						</td>
						<td class="No-Table-Style">
					</td></tr>
				</tbody>
			</table>
			<table class="tabela-sa-borderom">
				<colgroup>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style" colspan="2">
							<p class="Basic-Paragraph"><span class="bold">III. ИЗНОС ТРАЖЕНИХ СРЕДСТАВА</span></p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">Нето тражени износ средстава:</span></p>
						</td>
						<td class="No-Table-Style">
					</td></tr>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">ПДВ:</span></p>
						</td>
						<td class="No-Table-Style">
					</td></tr>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">Бруто тражени износ са ПДВ-</span><span class="bold">ом</span></p>
						</td>
						<td class="No-Table-Style">
					</td></tr>
				</tbody>
			</table>
			<table class="tabela-sa-borderom">
				<colgroup>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">ИЗЈАВА </span></p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">Својим потписом потврђујем под материјалном и кривичном одговорношћу следеће:</p>
							<p class="Basic-Paragraph">– да су подаци у обрасцу пријаве и пратећа документација истинити и тачни, </p>
							<p class="Basic-Paragraph">– да ћу овлашћеним лицима омогућити проверу тока реализације пројекта.</p>
							<p class="Basic-Paragraph">Својим потписом, такође дајем сагласност да се користе дати подаци током процеса провере, плаћања и трајања утврђених обавеза.</p>
							<p class="Basic-Paragraph">Датум: ______________ </p>
							<p class="Basic-Paragraph">М.П. </p>
							<p class="Basic-Paragraph">_______________________</p>
							<p class="Basic-Paragraph">Одговорно или овлашћено лице </p>
							<p class="Basic-Paragraph">града или општине</p>
							<p class="Basic-Paragraph">(потпис)</p>
						</td>
					</tr>
				</tbody>
			</table>
	</div>


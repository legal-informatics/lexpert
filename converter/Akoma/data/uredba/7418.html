


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p class="redakcijskipreciscentekst">Редакцијски пречишћен текст</p>
				<p>&nbsp;</p>
				<p>&nbsp;</p>
				<p>На основу члана 3. став 2. Закона о обнови након елементарне и друге непогоде („Службени гласник РС”, број 112/15) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p class="odluka-zakon">УРЕДБУ</p>
				<p class="odluka-zakon">о утврђивању Државног програма обнове инфраструктуре која је у надлежности јединице локалне самоуправе</p>
				<p class="centar">"Службени гласник РС", бр. 100 од 13. децембра 
				2016, 26 од 20. марта 2017, 104 од 22. новембра 2017, 37 од 11. 
				маја 2018, 8 од 8. фебруара 2019, 45 од 21. јуна 2019.</p>
				<p class="clan">Члан 1.</p>
				<p>Овом уредбом утврђује се Државни програм обнове инфраструктуре која је у надлежности јединице локалне самоуправе, а која је порушена или оштећена услед дејства поплава из марта 2016. године.</p>
				<p class="clan">Члан 2.</p>
				<p>Државни програм обнове инфраструктуре која је у надлежности јединица локалне самоуправе, одштампан је уз ову уредбу и чини њен саставни део.</p>
				<p class="clan">Члан 3.</p>
				<p>Ова уредба ступа на снагу наредног дана од дана објављивања у „Службеном гласнику Републике Србије”.</p>
				<p class="potpis">05 број 110-11959/2016</p>
				<p class="potpis">У Београду, 12. децембра 2016. године</p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Александар Вучић, </span>с.р.</p>
				<p>&nbsp;</p>
				<p class="clan" style="text-align:right">Прилог</p>
				<p>&nbsp;</p>
				<p class="bold">ДРЖАВНИ ПРОГРАМ ОБНОВЕ ИНФРАСТРУКТУРЕ КОЈА ЈЕ У НАДЛЕЖНОСТИ ЈЕДИНИЦЕ ЛОКАЛНЕ САМОУПРАВЕ</p>
				<p class="bold">1. Област у којој се спроводе мере и територија на којој се спроводе мере</p>
				<p>Државни програм обнове инфраструктуре која је у надлежности јединице локалне самоуправе (у даљем тексту: Државни програм обнове) односи се на обнову комуналне инфраструктуре (системи за водоснабдевање односно постројења за производњу, пречишћавање и дистрибуцију воде и канализациону мрежу), обнову порушених или оштећених мостова, санацију водотокова другог реда и санацију клизишта на путним правцима, насталих услед дејства поплава у току марта 2016. године, а у складу са чланом 3. Закона о обнови након елементарне и друге непогоде („Службени гласник РС”, број 112/15 – у даљем тексту: Закон). </p>
				<p class="bold">2. Анализа затеченог стања и сагледавање могућих даљих штетних последица поплава, односно дејства клизишта</p>
				<p>На основу података добијених од надлежних органа јединица локалних самоуправа и провере на терену утврђена су, након поплава из марта месеца 2016. године, већа оштећења комуналне инфраструктуре и водотокова који су у надлежности јединица локалне самоуправе. Установљено је да је поплавни талас нанео озбиљна оштећења на објектима за водоснабдевање, канализационој мрежи, као и на постројењима за пречишћавање воде. Већи број јединица локалне самоуправе има проблем са снабдевањем становништва водом за пиће (недостатком воде, хигијенском исправношћу воде за пиће из водовода за јавно снабдевање и др.), било да је отежано или прекинуто водоснабдевање или је пак вода забрањена за употребу, што је изазвано поплавом, повећањем подземних вода и појавом клизишта. </p>
				<p>Мартовским поплавама 2016. године уништени су или оштећени мостови и покренута су клизишта на путним правцима која су у надлежности јединица локалне самоуправе, што је проузроковало поремећај или прекид саобраћаја. </p>
				<p>У циљу нормалног функционисања свакодневног живота становништва у областима које су биле угрожене мартовским поплавама 2016. године неопходно је извршити обнову комуналне инфраструктуре (систем за водоснабдевање и канализациону мрежу), обнову мостова, санацију клизишта и водотокова другог реда.</p>
				<p class="bold">3. Мере које треба предузети </p>
				<p>Мере које треба предузети ради обнове инфраструктуре дефинисане овим државним програмом су: </p>
				<p>1) претходни и припремни радови и активности на изради техничке документације (предмери, предрачуни и пројекти и пријава радова надлежним општинским или другим органима и др. активности), за радове на обнови ових објеката, у складу са Законом о планирању и изградњи („Службени гласник РС”, бр. 72/09, 81/09 − исправка, 64/10 − УС, 24/11, 121/12, 42/13 − УС, 50/13 − УС, 98/13 − УС, 132/14 и 145/14);</p>
				<p><span class="v2-clan-left-1">2) прибављена грађевинска 
				дозвола за изградњу објеката из овог државног програма обнове, 
				односно у случају санације прибављено решење о одобрењу за 
				извођење радова.</span></p>
				<p><span class="hide-change">*Службени гласник РС, број 104/2017</span></p>
				<p class="bold">4. Начин и обим спровођења мера и критеријуми за спровођење мера</p>
				<p>Јединица локалне самоуправе подноси Канцеларији за управљање јавним улагањима (у даљем тексту: Канцеларија) захтев за обнову објеката комуналне инфраструктуре, мостова, санирање клизишта и водотокова другог реда. </p>
				<p>Уз захтев потребно је доставити:</p>
				<p>1) записник о процени штете на објектима инфраструктуре који су предмет овог државног програма обнове;</p>
				<p>2) изјаву да је штета на овим објектима настала након мартовских поплава 2016. године;</p>
				<p>3) изјаву градоначелника/председника општине да су ови објекти из надлежности јединице локалне самоуправе;</p>
				<p>4) изјаву градоначелника/председника општине да нису обезбеђена средства за санацију ових објеката из других извора финансирања.</p>
				<p>Јединица локалне самоуправе, по добијању обавештења о прихватању пројекта обнове од стране Канцеларије, покреће и спроводи поступак јавне набавке и закључује уговор са извођачем радова и пружаоцем услуге стручног надзора. Јединица локалне самоуправе дужна је да редовно о свим фазама реализације пројекта обнове објеката инфраструктуре извештава Канцеларију, у складу са уговором којим се уређују права и обавезе у реализацији пројекта, закљученим између Канцеларије и јединице локалне самоуправе.</p>
				<p>Јединица локалне самоуправе доставља Канцеларији, ради плаћања, потписан и оверен захтев за плаћање са документацијом о реализацији уговора (авансну, привремене и окончану ситуацију, фактуре, банкарске гаранције и друго) и извештајем стручног надзора. Канцеларија врши плаћање на рачун јединице локалне самоуправе која, у складу са уговором о јавној набавци, врши плаћање извођачу радова односно добављачу, односно пружаоцу услуге.</p>
				<p class="v2-clan-left-1">Канцеларија може вршити плаћање 
				извођачу радова по претходно испостављеним и одобреним 
				ситуацијама, а у складу са наведеним условима из Одељка 4. овог 
				програма. Канцеларија врши плаћање јединици локалне самоуправе 
				или извођачу радова у зависности од природе и предмета јавне 
				набавке.</p>
				<p><span class="hide-change">*Службени гласник РС, број 26/2017</span></p>
				<p class="bold">5. Редослед спровођења мера</p>
				<p>Приоритет и обим извођења радова на отклањању последица поплава на објектима комуналне инфраструктуре, мостова, санирању клизишта и водотокова другог реда биће дефинисан у односу на степен оштећења ових објеката, са циљем што бржег успостављања комуналне инфраструктуре и мостова у функцију.</p>
				<p class="bold">6. Рокови за спровођење мера</p>
				<p>Рок за спровођење мера и активности на обнови и изградњи комуналне инфраструктуре и мостова је 
				<span class="v2-clan-left-1">31. децембар 2017.</span> године. У случају да поједини радови на обнови и изградњи комуналне инфраструктуре, мостова, санирању клизишта и водотокова другог реда не буду завршени у горе наведеном року, због недостатка финансијских средстава или неких других објективних и оправданих разлога, исти се могу реализовати, уз сагласност Канцеларије, и после овог рока. </p>
				<p><span class="hide-change">*Службени гласник РС, број 26/2017</span></p>
				<p class="bold">7. Органи државне управе надлежни за координацију, односно носиоци спровођења појединих мера и активности</p>
				<p>Канцеларија је надлежна за координацију активности на реализацији овог државног програма обнове.</p>
				<p>Носилац спровођења мера и активности из овог државног програма обнове је јединица локалне самоуправе, на начин описан у одељку 4. овог државног програма обнове. </p>
				<p class="v2-bold-1">8. Процена потребних финансијских средстава и извор финансирања</p>
				<p><span class="hide-change">*Службени гласник РС, број 104/2017</span></p>
				<p><span class="v2-clan-left-1">Средства за спровођење ове 
				уредбе у износу од 750.000.000,00 динара (са ПДВ) обезбедиће се 
				из текуће буџетске резерве у оквиру буџета Републике Србије за 
				2017. годину („Службени гласник РС”, број 99/16) и распоредити у 
				оквиру Раздела 3 – Влада, Глава 3.23 Канцеларија за управљање 
				јавним улагањима, Програм 1511 – Обнова и изградња објеката 
				јавне намене и санирање последица елементарне непогоде, Функција 
				110 – извршни и законодавни органи, финансијски и фискални 
				послови и спољни послови, Извор финансирања 01, Програмска 
				активност 0002 – Координација послова након елементарне и друге 
				непогоде, Економска класификација 463 – трансфери осталим 
				нивоима власти у износу од 750.000.000,00 динара.</span></p>
				<p class="v2-clan-left-2">Средства за спровођење мера и 
				активности на обнови инфраструктуре која је у надлежности 
				јединице локалне самоуправе које се, уз сагласност Канцеларије 
				за управљање јавним улагањима, реализују у 2018. години 
				обезбеђена су у Закону о буџету Републике Србије за 2018. годину 
				(„Службени гласник РС”, број 113/17) у износу од 80.000.000,00 
				динара (са ПДВ) у оквиру Раздела 3 – Влада, Глава 3.22 – 
				Канцеларија за управљање јавним улагањима, Програм 1511 – Обнова 
				и изградња објеката јавне намене и санирање последица 
				елементарне непогоде, Функција 110 – Извршни и законодавни 
				органи, финансијски и фискални послови и спољни послови, 
				Програмска активност 0002 – Координација послова након 
				елементарне и друге непогоде, апропријација економска 
				класификација 484 – накнада штете за повреде или штету насталу 
				услед елементарних непогода или других природних узрока.</p>
				<p class="v2-clan-left-2"><span class="v2-clan-left-1">Додатна 
				средства за спровођење мера и активности на обнови 
				инфраструктуре која је у надлежности јединице локалне самоуправе 
				које се, уз сагласност Канцеларије за управљање јавним 
				улагањима, реализују у 2019. години обезбеђена су у Закону о 
				буџету Републике Србије за 2019. годину („Службени гласник РС”, 
				број 95/18) у износу од 365.000.000,00 динара (са ПДВ) у оквиру 
				Раздела 3 – Влада, Глава 3.22 – Канцеларија за управљање јавним 
				улагањима, Програм 1511 – Обнова и изградња објеката јавне 
				намене и санирање последица елементарне непогоде, Функција 110 – 
				Извршни и законодавни органи, финансијски и фискални послови и 
				спољни послови, Програмска активност 0002 – Координација послова 
				након елементарне и друге непогоде, апропријација економска 
				класификација 484 – накнада штете за повреде или штету насталу 
				услед елементарних непогода или других природних узрока.</span></p>
				<p><span class="v2-clan-left-4">Додатна средства за спровођење 
				мера и активности на обнови инфраструктуре која је у надлежности 
				јединице локалне самоуправе које се, уз сагласност Канцеларије 
				за управљање јавним улагањима, реализују у 2019. години, 
				обезбеђена су у Закону о буџету Републике Србије за 2019. годину 
				(„Службени гласник РС”, број 95/18) у износу од 220.000.000,00 
				динара (са ПДВ) у оквиру Раздела 3 – Влада, Глава 3.22 – 
				Канцеларија за управљање јавним улагањима, Програм 1511 – Обнова 
				и изградња објеката јавне намене и санирање последица 
				елементарне непогоде, Функција 110 – Извршни и законодавни 
				органи, финансијски и фискални послови и спољни послови, 
				Програмска активност 0002 – Координација послова након 
				елементарне и друге непогоде, апропријација економска 
				класификација 484 – накнада штете за повреде или штету насталу 
				услед елементарних непогода или других природних узрока.</span></p>
				<p class="hide-change">*Службени гласник РС, број 104/2017</p>
				<p class="hide-change">**Службени гласник РС, број 37/2018</p>
				<p class="hide-change">***Службени гласник РС, број 8/2019</p>
				<p class="hide-change">****Службени гласник РС, број 45/2019</p>
				<p class="hide-change">&nbsp;</p>
				<p>&nbsp;</p>
	</div>


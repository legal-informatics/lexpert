


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 123. тачка 3. Устава Републике Србије и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08 и 16/11),</p>
	<p>Влада доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">УРЕДБУ</p>
	<p class="naslov" style="line-height: 150%; margin-top: 0">о мерама за спречавање неблаговременог измиривања новчаних обавеза јавног сектора према привредним субјектима</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 80 од 28. октобра 
	2011.</span></p>
	<p class="naslov">&nbsp;</p>
	<p class="bold">Предмет </p>
	<p class="clan">Члан 1.</p>
	<p>Овом уредбом ближе се уређују рокови и мере за спречавање неблаговременог измиривања новчаних обавеза јавног сектора у комерцијалним трансакцијама са привредним субјектима, ради повећања ликвидности и конкурентности привредних субјеката, а у циљу спречавања поремећаја у функционисању тржишта у земљи. 
	</p>
	<p class="bold">Појмови</p>
	<p class="clan">Члан 2.</p>
	<p>Поједини изрази употребљени у овој уредби имају следеће значење:</p>
	<p>1) комерцијалне трансакције су уговорене трансакције између јавног сектора и привредних субјеката које се односе на испоруку добара и/или пружање услуга уз надокнаду, укључујући инвестиционе (грађевинске) радове; 
	</p>
	<p>2) јавни сектор обухвата директне кориснике буџетских средстава у смислу закона којим се уређује буџетски систем, односно органе и организације Републике Србије и органе и службе локалне власти; 
	</p>
	<p>3) привредни субјекат је привредно друштво и предузетник основан у складу са законом којим се уређују привредна друштва;</p>
	<p>4) новчана обавеза је износ уговорене накнаде за испоруку добара и/или пружање услуга наведен у фактури, укључујући директне трошкове набавке (порези, царине, таксе и друге дажбине);</p>
	<p>5) неблаговремено измирена новчана обавеза је новчана обавеза јавног сектора која није исплаћена привредном субјекту у уговореном или законом предвиђеном року; 
	</p>
	<p>6) камата за неблаговремено измирену новчану обавезу подразумева камату на новчану обавезу која није исплаћена у уговореном или законом предвиђеном року у висини утврђеној законом којим се уређује порески поступак и пореска администрација.</p>
	<p class="bold">Рокови за измиривање новчаних обавеза јавног сектора </p>
	<p class="clan">Члан 3.</p>
	<p>Рок за измиривање новчаних обавеза јавног сектора у комерцијалним трансакцијама са привредним субјектима не може бити дужи од: 
	</p>
	<p>1) 60 календарских дана од дана истека рока за плаћање одређеног фактуром, уговором или законом;</p>
	<p>2) 60 календарских дана од дана пријема робе, односно од дана примљене услуге, ако је роба примљена, односно ако је услуга извршена после истека рока за плаћање одређеног фактуром, уговором или законом;</p>
	<p>3) 60 календарских дана од дана пријема робе и/или примљене услуге, ако рок плаћања није уговорен.</p>
	<p>Изузетно од става 1. овог члана, рок се може продужити уговором, под условом да је то објективно оправдано због посебне природе или карактеристике уговора. 
	</p>
	<p class="bold">Мере у случају неблаговременог измиривања новчаних обавеза 
	</p>
	<p class="clan">Члан 4.</p>
	<p>На новчане обавезе које нису измирене у роковима утврђеним чланом 3. ове уредбе обрачунава се и плаћа камата у висини утврђеној законом којим се уређује порески поступак и пореска администрација.</p>
	<p>Право на камату из става 1. овог члана привредни субјект има под условом да је испунио све уговором преузете обавезе, као и да је претходно измирио све доспеле обавезе према Републици Србији, о чему подноси потврду надлежног пореског органа о измиреним обавезама.</p>
	<p class="clan">Члан 5.</p>
	<p>Ова уредба се не примењује у случају када је против привредног субјекта покренут стечајни поступак у складу са законом којим се уређује стечајни поступак.</p>
	<p class="clan">Члан 6.</p>
	<p>За неоспорене, а доспеле новчане обавезе јавног сектора према привредним субјектима које су настале до дана ступања на снагу ове уредбе, извршиће се репрограмирање у року од 60 дана од дана ступања на снагу ове уредбе. 
	</p>
	<p class="clan">Члан 7.</p>
	<p>Правилник за спровођење ове уредбе донеће министар финансија у року од 15 дана од дана ступања на снагу ове уредбе.</p>
	<p class="clan">Члан 8.</p>
	<p>Ова уредба ступа на снагу наредног дана од дана објављивања у „Службеном гласнику Републике Србије”. 
	</p>
	<p>&nbsp;</p>
	<p class="potpis" style="line-height: 150%; margin-top: 0">05 број 110-8146/2011</p>
	<p class="potpis" style="line-height: 150%; margin-top: 0">У Београду, 27. октобра 2011. године</p>
	<p class="potpis" style="line-height: 150%; margin-top: 0">
	<span class="bold">Влада</span></p>
	<p class="potpis" style="line-height: 150%; margin-top: 0">Председник,</p>
	<p class="potpis" style="line-height: 150%; margin-top: 0">др 
	<span class="bold">Мирко Цветковић,</span> с.р.</p>


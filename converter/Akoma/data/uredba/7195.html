


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 31. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), </p>
				<p>Влада доноси </p>
				<p class="odluka-zakon">&nbsp;</p>
				<p class="odluka-zakon">УРЕДБУ</p>
				<p class="naslov">о оснивању Канцеларије за управљање јавним улагањима</p>
				<p class="auto-style1">"Службени гласник РС", број 95 од 20. новембра 
				2015.</p>
				<p class="naslov">&nbsp;</p>
				<p class="bold">Садржина Уредбе</p>
				<p class="clan">Члан 1.</p>
				<p>Овом уредбом оснива се Канцеларија за управљање јавним улагањима, (у даљем тексту: Канцеларија) и одређује њен делокруг, уређење и друга питања значајна за њен рад.</p>
				<p>Канцеларија је служба Владе.</p>
				<p class="bold">Делокруг Канцеларије</p>
				<p class="clan">Члан 2.</p>
				<p>Канцеларија обавља стручне, административне и оперативне послове за потребе Владе, који се односе на координацију реализације пројеката обнове и унапређења објеката јавне намене у надлежности Републике Србије, аутономне покрајине или јединице локалне самоуправе у смислу прикупљања података о постојећим и планираним пројектима и потребама обнове јавних објеката, процене потреба и оправданости предложених пројеката, утврђивање приоритета, координацију поступака јавних набавки, извршења уговорних обавеза и плаћања као и друге послове одређене законом или актом Владе.</p>
				<p>Канцеларија врши стручну оцену реализације пројеката обнове и унапређења објеката јавне намене у надлежности Републике Србије, аутономне покрајине или јединице локалне самоуправе у смислу прикупљања података о постојећим и планираним пројектима и потребама обнове јавних објеката, процене потреба и оправданости предложених пројеката, утврђивање приоритета, координацију поступака јавних набавки, извршења уговорних обавеза и плаћања.</p>
				<p class="bold">Директор Канцеларије</p>
				<p class="clan">Члан 3.</p>
				<p>Канцеларијом руководи директор Канцеларије, кога поставља Влада на пет година, на предлог председника Владе.</p>
				<p>Директор Канцеларије одговоран је Влади и председнику Владе.</p>
				<p>Директор Канцеларије је државни службеник на положају кога Влада поставља у складу са прописима о постављењу државних службеника на положаје.</p>
				<p class="bold">Заменик директора</p>
				<p class="clan">Члан 4.</p>
				<p>Директор Канцеларије има заменика, кога поставља Влада на пет година, на предлог директора Канцеларије.</p>
				<p>Заменик директора Канцеларије помаже директору Канцеларије у оквиру овлашћења која му он одреди и замењује га ако је одсутан или спречен.</p>
				<p class="bold">Помоћници директора Канцеларије</p>
				<p class="clan">Члан 5.</p>
				<p>Директор Канцеларије има помоћнике, које сам предлаже, а које поставља Влада на пет година.</p>
				<p>Помоћници директора Канцеларије руководе заокруженом облашћу рада Канцеларије за коју се образује сектор.</p>
				<p>Помоћници директора Канцеларије су државни службеници на положају.</p>
				<p class="bold">Правилник о унутрашњем уређењу и систематизацији радних места</p>
				<p class="clan">Члан 6.</p>
				<p>Директор Канцеларије донеће правилник о унутрашњем уређењу и систематизацији радних места у Канцеларији у року од 30 дана од дана ступања на снагу ове уредбе.</p>
				<p class="bold">Ступање Уредбе на снагу</p>
				<p class="clan">Члан 7.</p>
				<p>Ова уредба ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="auto-style2">05 број 110-12429/2015</p>
				<p class="auto-style2">У Београду, 19. новембра 2015. године</p>
				<p class="auto-style2"><span class="bold">Влада</span></p>
				<p class="auto-style2">Председник,</p>
				<p class="auto-style2"><span class="bold">Александар Вучић, </span>с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p class="redakcijskipreciscentekst">Редакцијски пречишћен текст</p>
				<p>&nbsp;</p>
				<p>&nbsp;</p>
				<p>На основу члана 109. став 2. a у вези са чланом 134. тачка 10) Закона о Војсци Србије („Службени гласник РС”, бр. 116/07, 88/09, 101/10 – др. закон, 10/15 и 88/15 – УС) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p class="odluka-zakon">УРЕДБУ</p>
				<p class="odluka-zakon">о радном времену, одморима и одсуствима професионалних војних лица </p>
				<p class="centar">"Службени гласник РС", бр. 107 од 29. децембра 
				2016, 66 од 18. септембра 2019.</p>
				<p class="centar">&nbsp; &nbsp;</p>
				<p class="clan">I. УВОДНЕ ОДРЕДБЕ </p>
				<p class="clan">Члан 1. </p>
				<p>Овом уредбом уређују се радно време, одмори и одсуства професионалних војних лица.</p>
				<p>Одредбе ове уредбе примењују се на војне службенике и војне намештенике. </p>
				<p class="clan">Члан 2. </p>
				<p>Војницима на служењу војног рока, лицима у резервном саставу док се налазе на војној дужности у Војсци Србије, ученицима и кадетима војношколских установа који се школују за војне дужности и лицима на другом стручном оспособљавању за официре и подофицире радно време, одмори и одсуства уређују се Правилом службе Војске Србије, односно статутом школе. </p>
				<p class="clan">II. РАДНО ВРЕМЕ </p>
				<p class="bold">1. Пуно радно време </p>
				<p class="clan">Члан 3. </p>
				<p>Пуно радно време професионалног војног лица износи 40 часова недељно. </p>
				<p class="bold">2. Скраћено радно време </p>
				<p class="clan">Члан 4. </p>
				<p>Радом на радном, односно формацијском месту са повећаним ризиком на којем постоје опасности чије се штетно дејство на здравље и способност за војну службу не може у потпуности отклонити мерама безбедности и здравља на раду, а на основу чега професионално војно лице има право на радно време краће од 40 часова недељно, сматра се:</p>
				<p>1) нарочито тежак и напоран рад;</p>
				<p>2) рад под повећаним или смањеним атмосферским притиском;</p>
				<p>3) рад у води или влази;</p>
				<p>4) рад изложен јонизујућим зрачењима;</p>
				<p>5) рад у атмосфери загађеној отровним гасовима, отровном прашином и слично;</p>
				<p>6) рад са нагризајућим материјама;</p>
				<p>7) рад летачког особља;</p>
				<p>8) рад падобранаца;</p>
				<p>9) рад ронилаца;</p>
				<p>10) рад на бродовима и пловним објектима;</p>
				<p>11) рад на уклањању и уништавању неексплодираних убојних средстава;</p>
				<p>12) рад на спречавању и лечењу туберкулозе;</p>
				<p>13) рад на лечењу душевних болесника;</p>
				<p>14) рад у патолошко-анатомским просектурама.</p>
				<p>Скраћење радног времена може износити највише десет часова недељно.</p>
				<p class="bold">3. Рад дужи од пуног радног времена </p>
				<p class="clan">Члан 5. </p>
				<p>Професионално војно лице у обавези је да уз писани налог надлежног старешине ради дуже од пуног радног времена кадa потребе службе то захтевају – у случају изненадног повећања обима посла и у другим случајевима када је неопходно да се у одређеном року заврши посао који није планиран, у складу са законом. </p>
				<p>О раду дужем од пуног радног времена из става 1. овог члана надлежни старешина је у обавези да води евиденцију која мора да садржи: назив јединице или установе; чин, име и презиме лица које је радило дуже од пуног радног времена; разлог и време обављања рада дужег од пуног радног времена и потпис надлежног старешине и лица које је такав рад обавило. </p>
				<p class="bold">4. Распоред радног времена </p>
				<p class="clan">Члан 6. </p>
				<p>Распоред радног времена професионалног војног лица одређен је организацијом живота и рада јединице или установе у којој је на служби, односно јединице или установе или органа у који је упућен на рад. </p>
				<p>Радна недеља траје пет радних дана, а радни дан траје осам часова. </p>
				<p>За професионално војно лице које рад обавља у сменама, ноћу или у посебним условима, због природе посла и организације рада, старешина који је актом начелника Генералштаба Војске Србије овлашћен да пропише распоред радног времена може да организује радну недељу и дужину трајања радног дана и на други начин, уз претходно прибављену сагласност непосредно претпостављеног старешине, у складу са законом. </p>
				<p>Надлежни старешина је у обавези да обавести професионално војно лице о распореду и промени распореда радног времена најмање седам дана пре промене. </p>
				<p class="bold">5. Прерасподела радног времена </p>
				<p class="clan">Члан 7. </p>
				<p>Старешина који је актом начелника Генералштаба Војске Србије овлашћен да пропише распоред радног времена може да организује прерасподелу радног времена професионалног војног лица.</p>
				<p>Прерасподела радног времена врши се тако да укупно радно време професионалног војног лица у периоду од шест месеци у току календарске године, у просеку, не буде дуже од пуног радног времена. </p>
				<p>Професионално војно лице коме је радни однос престао пре истека времена за које се врши прерасподела радног времена има право да му се часови рада преко пуног радног времена рачунају као часови прековременог рада. </p>
				<p class="bold">6. Ноћни рад и рад у сменама </p>
				<p class="clan">Члан 8. </p>
				<p>Рад који се обавља у времену од 22 часа до шест часова наредног дана сматра се радом ноћу, у складу са законом. </p>
				<p>У командама, јединицама или установама у којима се служба врши у сменама професионално војно лице не може вршити службу ноћу дуже од седам дана непрекидно. </p>
				<p>Професионално војно лице не може бити одређено за службу из става 1. овог члана уколико би према налазу надлежне војне лекарске комисије, односно извештаја надлежне установе медицине рада, таква служба могла да погорша његово здравствено стање. </p>
				<p class="clan">Члан 9. </p>
				<p>Професионално војно лице жена за време првих седам месеци трудноће не може да ради прековремено и ноћу, ако би такав рад, на основу налаза надлежног здравственог органа, био штетан за њено здравље и здравље детета. </p>
				<p>Лице из става 1. овог члана за време последња два месеца трудноће не може да ради прековремено и ноћу.</p>
				<p class="v2-clan-left-1">Запослена која доји дете не може да 
				ради прековремено и ноћу, ако би такав рад био штетан за њено 
				здравље и здравље детета, на основу налаза надлежног 
				здравственог органа.</p>
				<p>Професионално војно лице које је самохрани родитељ, усвојилац, хранитељ или старатељ детета до седам година живота или детета које је тежак инвалид, односно које је ометено у развоју, може да ради прековремено и ноћу само уз своју писану сагласност. </p>
				<p class="hide-change">*Службени гласник РС, број 66/2019</p>
				<p class="clan">III. ОДМОРИ И ОДСУСТВА</p>
				<p class="clan">Члан 10. </p>
				<p>Професионално војно лице има право на одмор у току дневног рада, дневни, недељни и годишњи одмор и плаћено и неплаћено одсуство, у трајању и под условима предвиђеним законом и овом уредбом. </p>
				<p class="bold">1. Одмор у току дневног рада </p>
				<p class="clan">Члан 11. </p>
				<p>Професионално војно лице које ради дуже од четири часа, а краће од шест часова дневно има право на одмор у току рада у трајању од 15 минута. </p>
				<p>Професионално војно лице које ради пуно радно време има право на одмор у току дневног рада у трајању од 30 минута. </p>
				<p>Професионално војно лице које ради дуже од пуног радног времена, а најмање 10 часова дневно има право на одмор у току рада у трајању од 45 минута. </p>
				<p>Одмор у току дневног рада организује се тако да се рад не прекида, ако се ради са странкама или ако природа посла не дозвољава прекид рада, у складу са законом. </p>
				<p class="bold">2. Дневни одмор </p>
				<p class="clan">Члан 12. </p>
				<p>Професионално војно лице има право на одмор између два узастопна радна дана – дневни одмор у трајању од најмање 12 часова непрекидно, у складу са законом. </p>
				<p class="bold">3. Недељни одмор </p>
				<p class="clan">Члан 13. </p>
				<p>Професионално војно лице има право на недељни одмор у трајању од најмање 24 часа непрекидно, у складу са законом. </p>
				<p class="bold">4. Годишњи одмор </p>
				<p class="clan">Члан 14. </p>
				<p>Професионално војно лице има право на годишњи одмор 
				<span class="v2-clan-left-1">који користи на начин и</span> у трајању утврђеном законом. </p>
				<p class="hide-change">*Службени гласник РС, број 66/2019</p>
				<p class="clan">Члан 15. </p>
				<p>Професионално воjно лице користи годишњи одмор према плану коришћења годишњих одмора у јединици или установи у којој је на служби, односно према плану годишњих одмора органа или правног лица у које је распоређено ван Војске Србије. </p>
				<p>План коришћења годишњих одмора из става 1. овог члана израђује и одобрава надлежни старешина јединице или установе. </p>
				<p>Коришћење годишњег одмора за старешину јединице или установе из става 2. овог члана одобрава његов непосредно претпостављени старешина. </p>
				<p class="clan">Члан 16. </p>
				<p>Приликом доношења плана коришћења годишњег одмора, надлежни старешина мора да обезбеди да годишњи одмор истовремено може користити највише 30% лица из састава јединице или установе. </p>
				<p>Изузетно од става 1. овог члана, а по претходно прибављеном одобрењу начелника Генералштаба Војске Србије, односно министра одбране за професионална војна лица распоређена ван Војске Србије, надлежни старешина може планирати, односно одобрити коришћење годишњег одмора и већем броју лица. </p>
				<p>Планови коришћења годишњег одмора израђују се и одобравају најкасније до 
				<span class="v2-clan-left-1">31.</span> децембра текуће године за наредну календарску годину. </p>
				<p>Надлежни старешина упознаје лице са планираним коришћењем годишњег одмора најкасније 15 дана пре почетка коришћења. </p>
				<p>Решење о коришћењу годишњег одмора запосленом се доставља најкасније 15 дана пре датума одређеног за почетак коришћења годишњег одмора. Изузетно, ако се годишњи одмор користи на захтев запосленог, решење о коришћењу годишњег одмора послодавац може доставити и непосредно пре коришћења годишњег одмора.</p>
				<p class="hide-change">*Службени гласник РС, број 66/2019</p>
				<p class="clan">Члан 17. </p>
				<p>Професионално војно лице које је актом надлежног органа упућено на рад, школовање или усавршавање у иностранство или у мултинационалне операције годишњи одмор користи пре одласка у иностранство, а у години у којој му престаје рад у иностранству годишњи одмор користи после повратка у земљу. </p>
				<p>Изузетно, лице из става 1. овог члана које је право на годишњи одмор стекло на раду у иностранству, а у календарској години му не престаје рад у иностранству, годишњи одмор може да користи у земљи или у иностранству, према плану годишњих одмора органа или правног лица у које је упућено. </p>
				<p class="bold">5. Плаћено одсуство </p>
				<p class="clan">Члан 18. </p>
				<p>Професионално војно лице има право на одсуство са рада уз плаћено одсуство због приватних потреба у укупном трајању до седам радних дана у току календарске године: приликом склапања брака, 
				<span class="v2-clan-left-1">приликом рођења, односно усвојења 
				детета,</span> смрти или теже болести члана уже породице, заштите и отклањања штетних последица у домаћинству проузрокованих елементарном непогодом, селидбе сопственог домаћинства, као и у другим оправданим случајевима. </p>
				<p>Плаћено одсуство може се одобрити више пута, с тим што се време проведено на том одсуству у трајању преко седам дана може одобрити само због 
				<span class="v2-clan-left-1">рођења, односно усвојења детета</span> или смрти члана уже породице. </p>
				<p>Члановима уже породице, у смислу овог члана, сматрају се: супружник и ванбрачни партнер, дете, пасторак, усвојеник, храњеник<span class="v2-clan-left-1">, 
				родитељ</span> и друго лице према којем професионално војно лице има законску обавезу издржавања. </p>
				<p class="hide-change">*Службени гласник РС, број 66/2019</p>
				<p class="clan">Члан 19. </p>
				<p>Професионално војно лице има право на два дана плаћеног одсуства за свако добровољно давање крви, не рачунајући дан у којем је дало крв, у складу са законом. </p>
				<p class="clan">Члан 20.</p>
				<p>Професионално војно лице може бити награђено одсуством за нарочито залагање и успех у служби: </p>
				<p>1) за показану храброст, хуманост или због учешћа у спасавању људских живота и имовине; </p>
				<p>2) за одличне резултате остварене у војној и стручној обуци; </p>
				<p>3) за одличне резултате или показано залагање у руковању, употреби, чувању и одржавању наоружања и војне опреме; </p>
				<p>4) за нарочито залагање и постигнуте резултате у раду. </p>
				<p>Укупно трајање наградних одсустава додељених професионалном војном лицу не може бити дуже од 10 радних дана у једној календарској години и она се морају искористити до краја календарске године у којој су додељена, а изузетно, у случају да их професионално војно лице није могло искористити због потреба службе или из других оправданих разлога, до 30. јуна наредне године. </p>
				<p class="clan">Члан 21. </p>
				<p>Професионалном војном лицу које се по плану школовања уз рад школује или усавршава надлежни старешина може одобрити плаћено одсуство: </p>
				<p>1) у трајању до 10 радних дана – уколико се школује или усавршава у земљи, а школовање или усавршавање траје најмање једну школску годину; </p>
				<p>2) у трајању до 20 радних дана – уколико се школује или усавршава у иностранству, а школовање или усавршавање траје најмање једну школску годину. </p>
				<p>Одсуство из става 1. тачка 1) овог члана може се одобрити више пута у току школовања, уколико школовање траје две школске године или више школских година, с тим да укупно време плаћеног одсуства у току школовања не може износити више од 20 радних дана. </p>
				<p class="clan">Члан 22.</p>
				<p>Професионално војно лице које врши службу под отежаним условима има право на плаћено одсуство за опоравак у трајању од 10 радних дана, уколико до десет година врши службу под отежаним условима.</p>
				<p>Одсуство из става 1. овог члана увећава се за пет дана ако лице врши службу под отежаним условима дуже од десет година, за десет дана ако лице врши службу под отежаним условима дуже од 20 година и за 20 дана ако лице врши службу под отежаним условима дуже од 30 година.</p>
				<p class="v2-clan-left-1">Професионално војно лице има право на 
				сразмеран део одсуства из ст. 1. и 2. овог члана, ако у 
				календарској години има мање од шест месеци обављања службе под 
				отежаним условима.</p>
				<p class="hide-change">*Службени гласник РС, број 66/2019</p>
				<p class="clan">Члан 23. </p>
				<p>Професионално војно лице које врши специфичну војну службу има право на плаћено одсуство за опоравак у трајању од десет радних дана ако до десет година врши специфичну војну службу. </p>
				<p>Одсуство из става 1. овог члана увећава се за пет дана ако лице врши специфичну војну службу дуже од десет година, за десет дана ако лице врши специфичну војну службу дуже од 20 година и за 20 дана ако лице врши специфичну војну службу дуже од 30 година. </p>
				<p class="v2-clan-left-1">Професионално војно лице има право на 
				сразмеран део одсуства из ст. 1. и 2. овог члана, ако у 
				календарској години има мање од шест месеци обављања специфичне 
				војне службе.</p>
				<p class="hide-change">*Службени гласник РС, број 66/2019</p>
				<p class="clan">Члан 24. </p>
				<p>Одсуство за опоравак из чл. 22. и 23. ове уредбе користи се у току године којој припада и не може се спајати са коришћењем годишњег одмора. </p>
				<p class="clan">Члан 25. </p>
				<p>Професионално војно лице које испуњава законом предвиђене услове за остваривање права на одсуство ради посећивања породице одсуство користи после завршетка тромесечног периода одвојености од породице. </p>
				<p>Ако професионално војно лице из оправданих разлога одсуство не може да користи по завршетку тромесечног периода, може га користити месец дана после истека тог периода. </p>
				<p>Професионално војно лице које користи одсуство из става 2. овог члана месец дана после завршетка тромесечног периода стиче право на поновно коришћење овог одсуства по истеку тромесечног периода за које му одсуство припада, без обзира на то када га је претходно користило. </p>
				<p>Ако се годишњи одмор, одсуство због привремене спречености за рад – боловање или неко друго одсуство, осим плаћеног одсуства из члана 18. ове уредбе, користи код породице, то време не рачуна се као одвојени живот од породице.</p>
				<p class="bold">6. Неплаћено одсуство</p>
				<p class="clan">Члан 26. </p>
				<p>Професионалном војном лицу, на лични захтев, може се одобрити неплаћено одсуство у трајању до 30 радних дана у једној календарској години. </p>
				<p>Неплаћено одсуство одобрава надлежни старешина. </p>
				<p>Приликом одобравања коришћења неплаћеног одсуства морају се уважавати потребе службе на формацијском месту на које је професионално војно лице постављено. </p>
				<p class="clan">IV. ЗАВРШНЕ ОДРЕДБЕ </p>
				<p class="clan">Члан 27. </p>
				<p>Даном ступања на снагу ове уредбе престаје да важи Уредба о радном времену, одморима и одсуствима професионалних војних лица („Службени гласник РС”, број 95/09). </p>
				<p class="clan">Члан 28.</p>
				<p>Ова уредба ступа на снагу осмог дана од дана објављивања у „Службеном гласнику Републике Србије”. </p>
				<p class="potpis">05 број 110-12290/2016-1</p>
				<p class="potpis">У Београду, 23. децембра 2016. године</p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Александар Вучић,</span> с.р.</p>
	</div>


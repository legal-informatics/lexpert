


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p>На основу члана 31. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11 и 68/12 – УС) и члана 37. Закона о министарствима („Службени гласник РС”, број 72/12),</p>
	<p>Влада доноси</p>
	<p>&nbsp;</p>
	<p class="odluka-zakon" style="margin-top: -0.0750000187500047rem; margin-bottom: -0.0750000187500047rem">УРЕДБУ 
	</p>
	<p class="naslov" style="margin-top: -0.0750000187500047rem; margin-bottom: -0.0750000187500047rem">о Канцеларији за људска и мањинска права</p>
	<p style="line-height: 150%; text-indent: 0rem; margin-top: -0.0750000187500047rem; margin-bottom: -0.0750000187500047rem" class="naslov">
	<span style="FONT-WEIGHT: 400">"Службени гласник РС", број </span>
	<span style="font-weight: 400">75<span lang="sr-cyrl"> од 2. августа 2012.</span></span></p>
	<p class="naslov">&nbsp;</p>
	<p class="bold">Садржина Уредбе</p>
	<p class="clan">Члан 1.</p>
	<p>Овом уредбом оснива се Канцеларија за људска и мањинска права (у даљем тексту: Канцеларија) и одређује њен делокруг, уређење и друга питања значајна за њен рад.</p>
	<p>Канцеларија је служба Владе.</p>
	<p class="bold">Делокруг Канцеларије</p>
	<p class="clan">Члан 2.</p>
	<p>Канцеларија врши стручне послове за потребе Владе и надлежних министарстава који се односе на: заштиту и унапређење људских и мањинских права; праћење усаглашености домаћих прописа са међународним уговорима и другим међународноправним актима о људским и мањинским правима и иницирање измена домаћих прописа; општа питања положаја припадника националних мањина; праћење положаја припадника националних мањина које живе на територији Републике Србије и остваривања мањинских права; остваривање веза националних мањина са матичним државама.</p>
	<p class="bold">Директор Канцеларије</p>
	<p class="clan">Члан 3.</p>
	<p>Канцеларијом руководи директор Канцеларије, кога поставља Влада на пет година, на предлог председника Владе.</p>
	<p>Директор Канцеларије одговоран је Влади и председнику Владе. </p>
	<p>Директор Канцеларије је државни службеник на положају.</p>
	<p class="bold">Заменик директора Канцеларије</p>
	<p class="clan">Члан 4.</p>
	<p>Директор Канцеларије има заменика, кога сам предлаже, а кога поставља Влада на пет година.</p>
	<p>Заменик директора Канцеларије помаже директору Канцеларије у оквиру овлашћења која му он одреди и замењује га ако је одсутан или спречен.</p>
	<p>Заменик директора Канцеларије је државни службеник на положају.</p>
	<p class="bold">Помоћници директора Канцеларије</p>
	<p class="clan">Члан 5.</p>
	<p>Директор Канцеларије има помоћнике, које сам предлаже, а које поставља Влада на пет година.</p>
	<p>Помоћник директора Канцеларије руководи заокруженом облашћу рада Канцеларије за коју се образује сектор.</p>
	<p>Помоћник директора Канцеларије је државни службеник на положају.</p>
	<p class="bold">Рок за доношење правилника</p>
	<p class="clan">Члан 6.</p>
	<p>Директор Канцеларије донеће правилник о унутрашњем уређењу и систематизацији радних места у Канцеларији у року од 30 дана од дана ступања на снагу ове уредбе.</p>
	<p class="bold">Обезбеђивање средстава</p>
	<p class="clan">Члан 7.</p>
	<p>Средства за почетак рада и обављање послова Канцеларије, укључујући и средства за извршавање обавеза Министарства за људска и мањинска права, државну управу и локалну самоуправу – Управа за људска и мањинска права, насталих до престанка рада тог министарства, а која су у вези са пословима које обавља Канцеларија, обезбеђују се из текуће буџетске резерве.</p>
	<p>Средства текуће буџетске резерве из става 1. овог члана јесу расположива средства која су обезбеђена Законом о буџету Републике Србије за 2012. годину („Службени гласник РС”, број 101/11) у оквиру раздела Министарства за људска и мањинска права, државну управу и локалну самоуправу, глава – Управа за људска и мањинска права, која су, у складу са законом, пренета у текућу буџетску резерву.</p>
	<p class="bold">Ступање на снагу </p>
	<p class="clan">Члан 8.</p>
	<p>Ова уредба ступа на снагу наредног дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">05 број 110-4806/2012</p>
	<p class="potpis" style="margin-top: 0">У Београду, 2. августа 2012. године</p>
	<p class="potpis" style="margin-top: 0">Председник,</p>
	<p class="potpis" style="margin-top: 0"><span class="bold">Ивица Дачић, 
	</span>с.р.</p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p><span class="redakcijskipreciscentekst">Редакцијски пречишћен 
				текст</span></p>
				<p>&nbsp;</p>
				<p>&nbsp;На основу члана 31. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14) и члана 2. став 1. Уредбе о службама Владе („Службени гласник PC”, бр. 75/05 и 48/10), </p>
				<p>Влада доноси</p>
				<p class="odluka-zakon">УРЕДБУ </p>
				<p class="odluka-zakon">о Канцеларији за информационе технологије и електронску управу</p>
				<p class="centar">"Службени гласник РС", бр. 73 од 28. јула 
				2017, 8 од 8. фебруара 2019.</p>
				<p class="bold">Садржина Уредбе</p>
				<p class="clan">Члан 1.</p>
				<p>Овом уредбом оснива се Канцеларија за информационе технологије и електронску управу (у даљем тексту: Канцеларија) и одређујe се њен делокруг, уређење и друга питања значајна за њен рад.</p>
				<p class="bold">Делокруг Канцеларије</p>
				<p class="clan">Члан 2.</p>
				<p>Канцеларија обавља стручне послове који се односе на: пројектовање, усклађивање, развој и функционисање система електронске управе и информационих система и инфраструктуре органа државне управе и служби Владе; развој и примену стандарда у увођењу информационо-комуникационих технологија у органима државне управе и службама Владе, као и подршку у примени информационо-комуникационих технологија у органима државне управе и службама Владе; пројектовање, развој, изградњу, одржавање и унапређење рачунарске мреже републичких органа; послове за потребе Центра за безбедност ИКТ система у републичким органима (ЦЕРТ републичких органа); пружање услуга пројектовањa, развојa и функционисањa интернет приступа, интернет сервиса и других централизованих електронских сервиса; планирање развоја и набавке рачунарске и комуникационе опреме за потребе органа државне управе и служби Владе, 
				<span class="v2-clan-left-1">координацију и пружање подршке за 
				остваривање међународне сарадње и пословања на глобалном тржишту 
				за дигиталне, иновативне и креативне делатности, праћење и 
				промоцију повезивања јавног и приватног сектора у областима 
				дигиталне иновативне креативне економије кроз Платформу „Србија 
				ствара”, са циљем одрживог и интегрисаног економског раста 
				Србије,</span> као и друге послове одређене посебним прописима.</p>
				<p>Канцеларија може пружати стручну помоћ другим државним органима и организацијама, органима територијалне аутономије и локалне самоуправе и јавним службама у обављању послова из става 1. овог члана за њихове потребе.</p>
				<p>Послове из става 1. овог члана Канцеларија врши за све органе државне управе, осим за оне који због специфичности послова имају своје службе за вршење тих послова. </p>
				<p class="hide-change">*Службени гласник РС, број 8/2019</p>
				<p class="bold">Директор</p>
				<p class="clan">Члан 3.</p>
				<p>Канцеларијом руководи директор, кога поставља Влада на пет година, на предлог председника Владе.</p>
				<p>Директор Канцеларије одговоран је Влади и председнику Владе.</p>
				<p>Директор Канцеларије је државни службеник на положају.</p>
				<p class="bold">Заменик директора</p>
				<p class="clan">Члан 4.</p>
				<p>Директор Канцеларије има заменика.</p>
				<p>Лице из става 1. овог члана је државни службеник на положају, које поставља Влада на пет година, на предлог директора Канцеларије.</p>
				<p>Директор Канцеларије писмено овлашћује заменика да га замењује док је одсутан или спречен.</p>
				<p class="bold">Помоћници директора</p>
				<p class="clan">Члан 5.</p>
				<p>Директор Канцеларије има помоћнике, које сам предлаже, а које поставља Влада на пет година.</p>
				<p>Помоћник директора Канцеларије руководи заокруженом облашћу рада Канцеларије за коју се образује сектор.</p>
				<p>Помоћник директора Канцеларије је државни службеник на положају.</p>
				<p class="bold">Обезбеђивање средстава</p>
				<p class="clan">Члан 6.</p>
				<p>Средства за почетак рада и обављање послова канцеларије, укључујући и средства за извршавање обавеза Дирекције за електронску управу насталих до престанка њеног рада, а која су у вези са пословима које обавља Канцеларија, обезбеђују се из текуће буџетске резерве, као и из средстава и буџетских позиција Управе за заједничне послове републичких органа на позицијама које се односе на послове утврђене чланом 2. ове уредбе. </p>
				<p>Средства текуће буџетске резерве из става 1. овог члана јесу расположива средства која су обезбеђена Законом о буџету Републике Србије за 2017. годину („Службени гласник РС”, број 99/16) у оквиру раздела Министарства државне управе и локалне самоуправе – Дирекције за електронску управу која су, у складу са законом, пренета у текућу буџетску резерву.</p>
				<p class="bold">Прелазне и завршне одредбе</p>
				<p class="clan">Члан 7.</p>
				<p>Директор Канцеларије донеће правилник о унутрашњем уређењу и систематизацији радних места у Канцеларији у року од 30 дана од дана ступања на снагу ове уредбе.</p>
				<p>Директор Управе за заједничке послове републичких органа донеће правилник о измени правилника у унутрашњем уређењу и систематизацији радних места Управе за заједничке послове републичких органа у у року од 30 дана од дана ступања на снагу ове уредбе.</p>
				<p class="clan">Члан 8.</p>
				<p>Канцеларија преузима права, обавезе, предмете, опрему, средства за рад и архиву насталу у раду Дирекције за електронску управу, потребне за вршење стручних послова утврђених овом уредбом. </p>
				<p>Канцеларија преузима права, обавезе, запослене, предмете, опрему, средства за рад и архиву од Управе за заједничке послове републичких органа потребне за вршење стручних послова утврђених овом уредбом.</p>
				<p class="clan">Члан 9.</p>
				<p>Даном ступања на снагу ове уредбе престаје да важи члан 2. став 1. тачка 1) Уредбе о Управи за заједничке послове републичких органа („Службени гласник PC”, број 63/13).</p>
				<p class="clan">Члан 10.</p>
				<p>Ова уредба ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">05 број 110-7109/2017</p>
				<p class="potpis">У Београду, 27. јула 2017. године</p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Ана Брнабић,</span> с.р.</p>
	</div>


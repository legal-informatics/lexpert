

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 3. став 2. Закона о обнови након елементарне и друге непогоде („Службени гласник РС”, број 112/15) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влада доноси</p>
			<p class="odluka-zakon">УРЕДБУ</p>
			<p class="odluka-zakon">о утврђивању Државног програма помоћи и обнове оштећених породичних стамбених објеката у својини грађана услед дејства поплава и града у јуну 2019. године</p>
			<p class="centar">"Службени гласник РС", број 42 од 14. јуна 2019.</p>
			<p class="clan">Члан 1.</p>
			<p class="Basic-Paragraph">Овом уредбом утврђује се Државни програм помоћи и обнове оштећених породичних стамбених објеката у својини грађана услед дејства поплава и града у јуну 2019. године.</p>
			<p class="clan">Члан 2.</p>
			<p class="Basic-Paragraph">Државни програм помоћи и обнове оштећених породичних стамбених објеката у својини грађана услед дејства поплава и града у јуну 2019. године одштампан је уз ову уредбу и чини њен саставни део.</p>
			<p class="clan">Члан 3.</p>
			<p class="Basic-Paragraph">Ова уредба ступа на снагу наредног дана од дана објављивања у „Службеном гласнику Републике Србије”.</p>
			<p class="potpis">05 број 110-5871/2019</p>
			<p class="potpis">У Београду, 13. јуна 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
			<p class="clan">ДРЖАВНИ ПРОГРАМ <br>ПОМОЋИ И ОБНОВЕ ОШТЕЋЕНИХ ПОРОДИЧНИХ СТАМБЕНИХ ОБЈЕКАТА У СВОЈИНИ ГРАЂАНА УСЛЕД ДЕЈСТВА ПОПЛАВА И ГРАДА У ЈУНУ 2019. ГОДИНЕ</p>
			<p class="bold">1. Област у којој се спроводе мере и територија на којој се спроводе мере</p>
			<p class="Basic-Paragraph">Програм се односи на оштећене породичне стамбене објекте у својини грађана, који су категорисани у објекте од прве до пете категорије у складу са Упутством о јединственој методологији за процену штете од елементарних непогода („Службени лист СФРЈ”, број 27/87). </p>
			<p class="Basic-Paragraph">Мере утврђене овим програмом спроводе се на делу територије Републике Србије у јединицама локалне самоуправе обухваћеним Одлуком о проглашењу елементарне непогоде („Службени гласник РС”, број 40/19), коју је Влада донела на седници од 6. јуна 2019. године.</p>
			<p class="bold">2. Анализа затеченог стања и настале штете и сагледавање могућих даљних штетних последица</p>
			<p class="Basic-Paragraph">На основу извештаја надлежних органа јединица локалних самоуправа процењује се да је оштећено око 1.000 породичних стамбених објеката у својини грађана, који су разврстани у пет категорија у складу са Упутством о јединственој методологији за процену штете од елементарних непогода. </p>
			<p class="bold">3. Мере које треба предузети</p>
			<p class="Basic-Paragraph">Мера која се утврђује овим програмом јесте давање бесповратних новчаних средстава у циљу обнове оштећених породичних стамбених објеката, и то:</p>
			<p class="Basic-Paragraph">1) за прву категорију оштећења – 120.000 динара;</p>
			<p class="Basic-Paragraph">2) за другу категорију оштећења – 200.000 динара;</p>
			<p class="Basic-Paragraph">3) за трећу категорију оштећења – 250.000 динара;</p>
			<p class="Basic-Paragraph">4) за четврту категорију оштећења – 350.000 динара; </p>
			<p class="Basic-Paragraph">5) за пету категорију оштећења – 600.000 динара.</p>
			<p class="bold">4. Начин и обим спровођења мера и критеријуми за спровођење мера</p>
			<p class="Basic-Paragraph">Поступак за пружање помоћи покреће се пријавом штете у складу са Законом о обнови након елементарне и друге непогоде („Службени гласник РС”, број 112/15 – у даљем тексту: Закон).</p>
			<p class="Basic-Paragraph">Поступак којим се утврђује право на помоћ води се у складу са одредбама закона којим се уређује општи управни поступак, уколико законом није другачије одређено.</p>
			<p class="Basic-Paragraph">Јединица локалне самоуправе без одлагања образује потребан број комисија које врше процену штете настале након елементарне и друге непогоде на породичним стамбеним објектима у својини грађана, у складу са Упутством о јединственој методологији за процену штете од елементарних непогода.</p>
			<p class="Basic-Paragraph">Јединица локалне самоуправе без одлагања, а најкасније у року од 15 дана од дана проглашења престанка елементарне непогоде, позива грађане да пријаве насталу штету у року који не може бити краћи од 15 дана ни дужи од 60 дана од дана објављивања позива.</p>
			<p class="Basic-Paragraph">Канцеларија за управљање јавним улагањима (у даљем тексту: Канцеларија) врши верификацију процене штете, коју су извршиле комисије које је образовала јединица локалне самоуправе, у складу са Законом.</p>
			<p class="Basic-Paragraph">По пријави штете, извршеном утврђивању, процени и верификацији штете орган јединице локалне самоуправе наставља поступак за утврђивање права на државну помоћ, позивом странци да се изјасни о верификованом записнику о процени штете и другим релевантним околностима од значаја за утврђивање права на државну помоћ. </p>
			<p class="Basic-Paragraph">Уколико се странка која је уредно позвана не одазове позиву, а не оправда свој изостанак, сматраће се да је сагласна са верификованим записником.</p>
			<p class="Basic-Paragraph">Првостепено решење о праву на помоћ, по спроведеном поступку, применом критеријума и мерила из овог државног програма помоћи и обнове, доноси надлежни орган јединице локалне самоуправе и доставља га подносиоцу захтева.</p>
			<p class="Basic-Paragraph">Јединица локалне самоуправе доставља решење и Канцеларији, као и органу надлежном за правну заштиту имовинских права и интереса Републике Србије, електронским путем, са свим списима предмета.</p>
			<p class="Basic-Paragraph">Против првостепеног решења може се изјавити жалба Комисији за утврђивање штете од елементарних непогода која доноси коначно решење.</p>
			<p class="Basic-Paragraph">Против коначног решења може се покренути управни спор.</p>
			<p class="Basic-Paragraph">Против пресуде Управног суда може се поднети захтев за преиспитивање судске одлуке Врховном касационом суду.</p>
			<p class="Basic-Paragraph">Приликом одлучивања о праву на помоћ грађанима, надлежни органи ће узети у обзир услове прописане законом, који морају бити кумулативно испуњени, и то:</p>
			<p class="Basic-Paragraph">1) да је настала штета непосредна последица елементарне и друге непогоде;</p>
			<p class="Basic-Paragraph">2) да је штета пријављена у складу са законом;</p>
			<p class="Basic-Paragraph">3) да је штету претрпело лице из члана 1. закона;</p>
			<p class="Basic-Paragraph">4) да је оштећена или уништена ствар која служи и неопходна је за задовољење основних животних потреба, те је као таква била у свакодневној или редовној употреби;</p>
			<p class="Basic-Paragraph">5) да је ствар чувана са пажњом и на прописан начин, као и да су предузете све мере ради смањења ризика од елементарне и друге непогоде;</p>
			<p class="Basic-Paragraph">6) да су испуњени други услови у складу са законом.</p>
			<p class="bold">5. Редослед спровођења мера</p>
			<p class="Basic-Paragraph">Канцеларија ће по пријему коначних решења о државној помоћи вршити исплату примаоцу помоћи на његов текући рачун наведен у првостепеном решењу јединице локалне самоуправе које се доставља Канцеларији.</p>
			<p class="bold">6. Органи државне управе надлежни за координацију, односно носиоци појединих мера и активности</p>
			<p class="Basic-Paragraph">Носиоци спровођења овог програма су јединице локалне самоуправе утврђене одговарајућим актом Владе о проглашењу елементарне непогоде, Канцеларија и Комисија за утврђивање штете од елементарних непогода.</p>
			<p class="bold">7. Процена потребних финансијских средстава и извор финансирања</p>
			<p class="Basic-Paragraph">Средства за спровођење овe уредбе у износу од 200.000.000 динара обезбедиће се из текуће буџетске резерве у оквиру Закона о буџету Републике Србије за 2019. годину („Службени гласник РС”, број 95/18) и распоредиће се у оквиру Раздела 3 – Влада, Глава 3.22 – Канцеларија за управљање јавним улагањима, Програм 1511 – Обнова и изградња објеката јавне намене и санирање последица елементарне непогоде, Функција 110 – Извршни и законодавни органи, финансијски и фискални послови и спољни послови, Програмска активност 0002 – Координација послова обнове и изградње објеката јавне намене, апропријација економска класификација 484 – накнада штете за повреде или штету насталу услед елементарних непогода или других природних узрока. </p>
	</div>




<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 44г Закона о државним службеницима („Службени гласник РС”, бр. 79/05, 81/05 – исправка, 83/05 – исправка, 64/07, 67/07 – исправка, 116/08, 104/09, 99/14, 94/17 и 95/18) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влада доноси</p>
			<p class="odluka-zakon">УРЕДБУ</p>
			<p class="odluka-zakon">о oдређивању компетенција за рад државних службеника</p>
			<p class="centar">"Службени гласник РС", број 4 од 25. јануара 2019.</p>
			<p class="clan">I. УВОДНЕ ОДРЕДБЕ</p>
			<p class="bold">Садржина Уредбе</p>
			<p class="clan">Члан 1.</p>
			<p class="Basic-Paragraph">Овом уредбом ближе се одређују понашајне и опште функционалне компетенције и показатељи њиховог испољавања, као и посебне функционалне компетенције у одређеној области рада, начин њиховог одређивања и области знања и вештина на које се односе.</p>
			<p class="bold">Појам и подела компетенције</p>
			<p class="clan">Члан 2.</p>
			<p class="Basic-Paragraph">Компетенције потребне за рад државног службеника представљају скуп знања, вештина, особина, ставова и способности које државни службеник поседује, а који обликују његово понашање и воде постизању очекиване радне успешности на радном месту. </p>
			<p class="Basic-Paragraph">Компетенције се деле на понашајне и функционалне. Функционалне компетенције могу бити опште и посебне.</p>
			<p class="clan">II. ПОНАШАЈНЕ КОМПЕТЕНЦИЈЕ</p>
			<p class="bold">1) Одређивање појма и врсте понашајних компетенција</p>
			<p class="clan">Члан 3.</p>
			<p class="Basic-Paragraph">Понашајне компетенције представљају скуп радних понашања потребних за делотворно обављање свих послова у државном органу.</p>
			<p class="Basic-Paragraph">Понашајне компетенције за сва радна места су:</p>
			<p class="Basic-Paragraph">1) Управљање информацијама; </p>
			<p class="Basic-Paragraph">2) Управљање задацима и остваривање резултата; </p>
			<p class="Basic-Paragraph">3) Оријентација ка учењу и променама; </p>
			<p class="Basic-Paragraph">4) Изградња и одржавање професионалних односа; </p>
			<p class="Basic-Paragraph">5) Савесност, посвећеност и интегритет.</p>
			<p class="Basic-Paragraph">Поред компетенција из става 2. овог члана, понашaјне компетенције су и:</p>
			<p class="Basic-Paragraph">1) Управљање људским ресурима – за радна места руководилаца ужих унутрашњих јединица и положаје; </p>
			<p class="Basic-Paragraph">2) Стратешко управљање – за положаје.</p>
			<p class="bold">2) Показатељи испољавања понашајних компетенција</p>
			<p class="clan">Члан 4.</p>
			<p class="Basic-Paragraph">Показатељи испољавања понашајних компетенција су примери пожељног радног понашања који указују на присуство дате компетенције.</p>
			<p class="Basic-Paragraph">Показатељи испољавања понашајних компетенција утврђују се посебно за извршилачка радна места, за радна места руководилаца ужих унутрашњих јединица и полoжајe.</p>
			<p class="bold">3) Појам и показатељи испољавања понашајних компетенција</p>
			<p class="italik">3.1. Компетенција „Управљање информацијама”</p>
			<p class="clan">Члан 5.</p>
			<p class="Basic-Paragraph">Компетенција „Управљање информацијама” односи се на прикупљање, разумевање, организовање, обраду, чување, размену и употребу информација и података у вези са обављањем послова радног места.</p>
			<p class="Basic-Paragraph">Показатељи којима државни службеник испољава компетенцију из става 1. овог члана су:</p>
			<p class="Basic-Paragraph">1) За извршилачка радна места која нису руководећа:</p>
			<p class="Basic-Paragraph">(1) прикупља, анализира и користи релевантне информације из различитих извора,</p>
			<p class="Basic-Paragraph">(2) правилно разуме, објективно сагледава и благовремено приказује информације,</p>
			<p class="Basic-Paragraph">(3) успешно организује информације, базе података и друге документе,</p>
			<p class="Basic-Paragraph">(4) апстрахује, налази правила и увиђа логичке односе међу подацима,</p>
			<p class="Basic-Paragraph">(5) разуме важност и брине о безбедности пословних информација,</p>
			<p class="Basic-Paragraph">(6) информације преноси јасно, концизно, потпуно и на начин примерен саговорнику;</p>
			<p class="Basic-Paragraph">2) За радна места руководилаца ужих унутрашњих јединица и положаје:</p>
			<p class="Basic-Paragraph">(1) користи у раду добре праксе у управљању информацијама,</p>
			<p class="Basic-Paragraph">(2) активно размењује (тражи и даје) све потребне информације,</p>
			<p class="Basic-Paragraph">(3) анализира и повезује информације из различитих извора и правилно дефинише ситуацију,</p>
			<p class="Basic-Paragraph">(4) обезбеђује несметану размену информација прикупљених из различитих извора,</p>
			<p class="Basic-Paragraph">(5) активан је и доследан у ажурирању и организовању информација и података,</p>
			<p class="Basic-Paragraph">(6) благовремено пружа све потребне информације и савете надређенима, сарадницима и странкама,</p>
			<p class="Basic-Paragraph">(7) иновира, предлаже и унапређује рад организационе јединице на основу информација и података којима располаже.</p>
			<p class="italik">3.2. Компетенција „Управљање задацима и остваривање резултата”</p>
			<p class="clan">Члан 6.</p>
			<p class="Basic-Paragraph">Компетенција „Управљање задацима и остваривање резултата” односи се на организовање радних задатака на прописан, ефикасан и транспарентан начин како би се реализовали планирани циљеви  и остварили резултати.</p>
			<p class="Basic-Paragraph">Показатељи којима државни службеник испољава компетенцију из става 1. овог члана су:</p>
			<p class="Basic-Paragraph">1) За извршилачка радна места која нису руководећа:</p>
			<p class="Basic-Paragraph">(1) oрганизује сопствени рад и преузима одговорност за резултате свог рада,</p>
			<p class="Basic-Paragraph">(2) извршава задатке у предвиђеним роковима уз економично трошење средстава,</p>
			<p class="Basic-Paragraph">(3) решава проблеме ефикасно и сврсисходно, користeћи различите методе,</p>
			<p class="Basic-Paragraph">(4) непристрасно поступа према странкама,</p>
			<p class="Basic-Paragraph">(5) подстиче и себе и друге на остваривање резултата,</p>
			<p class="Basic-Paragraph">(6) одлуке су му базиране на анализи, искуству и расуђивању;</p>
			<p class="Basic-Paragraph">2) За радна места руководилаца ужих унутрашњих јединица и положаје:</p>
			<p class="Basic-Paragraph">(1) остварује циљеве организационе јединице,</p>
			<p class="Basic-Paragraph">(2) одлуке доноси благовремено, водећи рачуна о роковима и ургентности поступања,</p>
			<p class="Basic-Paragraph">(3) планира време, средства и запослене за обављање послова у својој организационој јединици на економичан начин,</p>
			<p class="Basic-Paragraph">(4) даје јасна упутства и распоређује задатке на функционалан начин,</p>
			<p class="Basic-Paragraph">(5) организује запослене на начин да се посао обави квалитетно, у року и подстиче запослене на остваривање резултата,</p>
			<p class="Basic-Paragraph">(6) предвиђа проблеме и предлаже решења,</p>
			<p class="Basic-Paragraph">(7) посвећен је испуњавању очекивања интерних и екстерних корисника услуга,</p>
			<p class="Basic-Paragraph">(8) оријентисан ка високим постигнућима.</p>
			<p class="italik">3.3. Компетенција „Оријентација ка учењу и променама”</p>
			<p class="clan">Члан 7.</p>
			<p class="Basic-Paragraph">Компетенција „Оријентација ка учењу и променама” односи се на активан и позитиван однос према учењу ради благовременог и конструктивног реаговања на промене из интерног (развој) и екстерног окружења (адаптација).</p>
			<p class="Basic-Paragraph">Показатељи којима државни службеник испољава компетенцију из става 1. овог члана су:</p>
			<p class="Basic-Paragraph">1) За извршилачка радна места која нису руководећа:</p>
			<p class="Basic-Paragraph">(1) стално унапређује своја знања и вештине,</p>
			<p class="Basic-Paragraph">(2) брзо се прилагођава променама, предвиђа проблеме и усклађује решења,</p>
			<p class="Basic-Paragraph">(3) примењује нове приступе и алате без отпора,</p>
			<p class="Basic-Paragraph">(4) не губи радну ефикасност у ситуацијама појачаног притиска и стресних околности, </p>
			<p class="Basic-Paragraph">(5) разуме потребу примене различитих приступа/начина рада,</p>
			<p class="Basic-Paragraph">(6) уочава области у којима има потребу за додатним учењем,</p>
			<p class="Basic-Paragraph">(7) својим понашањем даје пример другима,</p>
			<p class="Basic-Paragraph">(8) размењује знања са другима,</p>
			<p class="Basic-Paragraph">(9) иницира унапређење рада кад год уочи потребу за тим,</p>
			<p class="Basic-Paragraph">(10) испробава више различитих приступа проблемима;</p>
			<p class="Basic-Paragraph">2) За радна места руководилаца ужих унутрашњих јединица и положаје:</p>
			<p class="Basic-Paragraph">(1) своје понашање прилагођава различитим ситуацијама,</p>
			<p class="Basic-Paragraph">(2) подстиче стварање интерфункционалних тимова ради размене знања и учења, </p>
			<p class="Basic-Paragraph">(3) успешно ради под стресом и не преноси га на сараднике,</p>
			<p class="Basic-Paragraph">(4) познаје своје јаке и слабе стране и исказује спремност за лични развој,</p>
			<p class="Basic-Paragraph">(5) својим понашањем подстиче запослене да унапређују свој рад,</p>
			<p class="Basic-Paragraph">(6) има визију развоја области рада, интерног и екстерног окружења,</p>
			<p class="Basic-Paragraph">(7) благовремено уочава потребу за променама, реагује на промене у окружењу иницирајући и спроводећи их,</p>
			<p class="Basic-Paragraph">(8) подстиче запослене да уче, прихватају и иницирају промене,</p>
			<p class="Basic-Paragraph">(9) препознаје отпоре променама и налази начин за њихово превазилажење.</p>
			<p class="italik">3.4. Компетенција „Изградња и одржавање професионалних односа”</p>
			<p class="clan">Члан 8.</p>
			<p class="Basic-Paragraph">Компетенција „Изградња и одржавање професионалних односа” односи се на успешно комуникацију и сарадњу са колегама и заинтересованим странама у циљу развоја дугорочних професионалних односа.</p>
			<p class="Basic-Paragraph">Показатељи којима државни службеник испољава компетенцију из става 1. овог члана су:</p>
			<p class="Basic-Paragraph">1) За извршилачка радна места која нису руководећа:</p>
			<p class="Basic-Paragraph">(1) oтворен је, љубазан и стрпљив према другима,</p>
			<p class="Basic-Paragraph">(2) добар је слушалац, обраћа пажњу, разуме и учи из оног што други говоре,</p>
			<p class="Basic-Paragraph">(3) јасан је, елоквентан и прецизан у саопштавању информација,</p>
			<p class="Basic-Paragraph">(4) поштује и уважава друге,</p>
			<p class="Basic-Paragraph">(5) укључује друге у дискусију, прихвата и надограђује идеје других,</p>
			<p class="Basic-Paragraph">(6) ефикасно ради у тиму и сарађује са другима,</p>
			<p class="Basic-Paragraph">(7) гради квалитетне односе и подстиче сарадњу у тиму,</p>
			<p class="Basic-Paragraph">(8) доприноси групним процесима, предлаже другачији приступ ако нешто не иде добро,</p>
			<p class="Basic-Paragraph">(9) комуницира на јасан и конструктиван начин и усмерен је ка решењу;</p>
			<p class="Basic-Paragraph">2) За радна места руководилаца ужих унутрашњих јединица и положаје:</p>
			<p class="Basic-Paragraph">(1) приступачан је, љубазан и отворен у комуникацији са другима и поштује различитости, </p>
			<p class="Basic-Paragraph">(2) јасно и смирено саопштава и „лаке” и „тешке” садржаје пред различитим саговорницима, </p>
			<p class="Basic-Paragraph">(3) благовремено даје конструктивне повратне информације,</p>
			<p class="Basic-Paragraph">(4) дипломатичан је, тактичан и улаже напор да ублажи напете ситуације, </p>
			<p class="Basic-Paragraph">(5) ефикасно управља конфликтима,</p>
			<p class="Basic-Paragraph">(6) креира и подстиче рад тимова на бази узајамног поверења, подршке и отвореног дијалога, </p>
			<p class="Basic-Paragraph">(7) асертиван је и успешно преговара,</p>
			<p class="Basic-Paragraph">(8) гради мрежу професионалних односа са колегама и заинтересованим странама, </p>
			<p class="Basic-Paragraph">(9) комуницира на јасан и конструктиван начин и усмерен је ка решењу и остваривању циљева.</p>
			<p class="italik">3.5. Компетенција „Савесност, посвећеност и интегритет”</p>
			<p class="clan">Члан 9.</p>
			<p class="Basic-Paragraph">Компетенција „Савесност, посвећеност и интегритет” односи се на посвећеност остварењу циљева органа и идентификовање са вредностима органа уз задржавање интегритета.</p>
			<p class="Basic-Paragraph">Показатељи којима државни службеник испољава компетенцију из става 1. овог члана су:</p>
			<p class="Basic-Paragraph">1) За извршилачка радна места која нису руководећа:</p>
			<p class="Basic-Paragraph">(1) посвећен је и лојалан организацији,</p>
			<p class="Basic-Paragraph">(2) брз, ефикасан и методичан у раду,</p>
			<p class="Basic-Paragraph">(3) поштује рокове,</p>
			<p class="Basic-Paragraph">(4) поуздан је у раду и особа je од поверења,</p>
			<p class="Basic-Paragraph">(5) испољава позитиван приступ раду, нарочито за оно што види као изазов,</p>
			<p class="Basic-Paragraph">(6) рационално користи ресурсе,</p>
			<p class="Basic-Paragraph">(7) непријатне чињенице може презентовати на примерен и користан начин,</p>
			<p class="Basic-Paragraph">(8) отворен је за критику, признаје грешке, преузима одговорност, ужива поверење руководилаца и колега, </p>
			<p class="Basic-Paragraph">(9) искрен, поштен у односима у радном окружењу и чува своје достојанство и достојанство других;</p>
			<p class="Basic-Paragraph">2) За радна места руководилаца ужих унутрашњих јединица и положаје:</p>
			<p class="Basic-Paragraph">(1) посвећен је остваривању јавног интереса и очувању законитости и правне сигурности, </p>
			<p class="Basic-Paragraph">(2) уме да одреди приоритете у складу са постављеним циљевима,</p>
			<p class="Basic-Paragraph">(3) истрајан је и фокусиран и у случају значајних препрека,</p>
			<p class="Basic-Paragraph">(4) предузимљив је и одлучан у својим залагањима,</p>
			<p class="Basic-Paragraph">(5) одговорно планира и користи јавне ресурсе,</p>
			<p class="Basic-Paragraph">(6) објективан је и правичан у поступању са другима,</p>
			<p class="Basic-Paragraph">(7) поштује радну дисциплину и својим понашањем даје пример сарадницима,</p>
			<p class="Basic-Paragraph">(8) ужива поверење сарадника,</p>
			<p class="Basic-Paragraph">(9) има лични ауторитет и ауторитет знања,</p>
			<p class="Basic-Paragraph">(10) преузима одговорност за лоше резултате унутрашње јединице којом руководи – не пребацује је на друге.</p>
			<p class="italik">3.6. Компетенција „Управљање људским ресурсима” </p>
			<p class="clan">Члан 10.</p>
			<p class="Basic-Paragraph">Компетенција „Управљање људским ресурсима” односи се на примену концепта вођења и развоја запослених базираног на компетенцијама ради остварења стратешких циљева и постизања високог нивоа учинка у раду органа.</p>
			<p class="Basic-Paragraph">Показатељи којима државни службеник испољава компетенцију из става 1. овог члана су:</p>
			<p class="Basic-Paragraph">1) планира потребне компетенције у својој унутрашњој јединици у складу са потребама посла и планираним буџетом;</p>
			<p class="Basic-Paragraph">2) разуме важност привлачења и задржавања  стручног кадра;</p>
			<p class="Basic-Paragraph">3) користи потенцијале запослених у циљу њиховог развоја и остварења циљева органа;</p>
			<p class="Basic-Paragraph">4) пружа ваљане и поуздане доказе приликом вредновања радне успешности запослених;</p>
			<p class="Basic-Paragraph">5) тражи и даје конструктивну повратну информацију запосленима о ономе шта раде добро, указује на недостатке у раду и идентификује компетенције које је потребно унапредити;</p>
			<p class="Basic-Paragraph">6) мотивише запослене на веће залагање и ствара подстицајну радну атмосферу за задржавање запослених у органу;</p>
			<p class="Basic-Paragraph">7) примењује различите методе и инструменте развоја запослених (коучинг, менторство итд.) и учествује у управљању њиховом каријером;</p>
			<p class="Basic-Paragraph">8) подстиче професионализам у раду запослених;</p>
			<p class="Basic-Paragraph">9) примењује политику једнаких могућности.</p>
			<p class="italik">3.7. Компетенција „Стратешко управљање”</p>
			<p class="clan">Члан 11.</p>
			<p class="Basic-Paragraph">Компетенција „Стратешко управљање” односи се на дефинисање и спровођење стратешких циљева органа.</p>
			<p class="Basic-Paragraph">Показатељи којима државни службеник испољава компетенцију из става 1. овог члана су:</p>
			<p class="Basic-Paragraph">1) разуме и прати промене у области којом руководи у домаћем и међународном окружењу;</p>
			<p class="Basic-Paragraph">2) прати, уводи и примењује добру упоредну праксу;</p>
			<p class="Basic-Paragraph">3) стратешки размишља, процењује потенцијалне ризике и креативно решава проблеме;</p>
			<p class="Basic-Paragraph">4) благовремено и одговорно спроводи стратешке циљеве у циљу остваривања резултата;</p>
			<p class="Basic-Paragraph">5) креира стратешку визију и стратешке циљеве;</p>
			<p class="Basic-Paragraph">6) креира организациони одговор на промене у окружењу;</p>
			<p class="Basic-Paragraph">7) води рачуна о усклађености стратешких циљева са стратешким циљевима у другим областима рада.</p>
			<p class="clan">III. ФУНКЦИОНАЛНЕ КОМПЕТЕНЦИЈЕ</p>
			<p class="bold">1) Одређивање појма и врсте функционалних компетенција</p>
			<p class="clan">Члан 12.</p>
			<p class="Basic-Paragraph">Функционалне компетенције представљају скуп знања и вештина потребних за делотворно обављање послова у државном органу и деле се на опште функционалне компетенције које су потребне за делотворно обављање послова на свим радним местима државних службеника и посебне функционалне компетенције које су потребне за делотворно обављање послова у одређеној области рада и на одређеном радном месту.</p>
			<p class="bold">2) Oпштe функционалне компетенције</p>
			<p class="clan">Члан 13.</p>
			<p class="Basic-Paragraph">Опште функционалне компетенције су:</p>
			<p class="Basic-Paragraph">1) организација и рад државних органа Републике Србије;</p>
			<p class="Basic-Paragraph">2) дигитална писменост и</p>
			<p class="Basic-Paragraph">3) пословна комуникација.</p>
			<p class="bold">3) Показатељи испољавања општих функционалних компетенција</p>
			<p class="clan">Члан 14.</p>
			<p class="Basic-Paragraph">Показатељи испољавања општих функционалних компетенција односе се на примену одређених знања и вештина које су потребне за делотворно обављање свих послова у државним органима.</p>
			<p class="italik">3.1. Компетенција „Организација и рад државних органа Републике Србије”</p>
			<p class="clan">Члан 15.</p>
			<p class="Basic-Paragraph">Компетенција „Oрганизација и  рад државних органа Републике Србије” односи се на поседовање знања у области рада државних органа, разумевање организације, врсте послова, начела рада, унутрашњег уређења државног органа, и то:</p>
			<p class="Basic-Paragraph">1) историјски, правни, политички, културни и економски контекст у Републици Србији;</p>
			<p class="Basic-Paragraph">2) послови и уређење државних органа;</p>
			<p class="Basic-Paragraph">3) начела деловања државних органа;</p>
			<p class="Basic-Paragraph">4) права и обавезе државних службеника;</p>
			<p class="Basic-Paragraph">5) прописи у области борбе против корупције и унапређења интегритета;</p>
			<p class="Basic-Paragraph">6) међусобни однос државних органа и њихов однос са другим имаоцима јавних овлашћења.</p>
			<p class="italik">3.2. Компетенција „Дигитална писменост”</p>
			<p class="clan">Члан 16.</p>
			<p class="Basic-Paragraph">Компетенција „Дигитална писменост” односи се на поседовање знања и вештина за  квалитетно и поуздано коришћење информационих технологија у раду и основних програмских апликација (обрада текста, интернет и електронска пошта, табеларне калкулације), и то:</p>
			<p class="Basic-Paragraph">1) основе коришћења рачунара – коришћење уређаја, креирање и управљање фајловима, мреже и сигурносни аспекти;</p>
			<p class="Basic-Paragraph">2) основе коришћења интернета – веб претраживање, ефикасно проналажење информација, онлајн комуникација и е-маил поруке;</p>
			<p class="Basic-Paragraph">3) обрада текста – креирање, форматирање и завршна обрада текстуалних докумената;</p>
			<p class="Basic-Paragraph">4) табеларне калкулације – креирање, форматирање, измене и коришћење радних листова, стандардних формула, функција и креирање графикона.</p>
			<p class="italik">3.3. Компетенција „Пословна комуникација” </p>
			<p class="clan">Члан 17.</p>
			<p class="Basic-Paragraph">Компетенција „Пословна комуникација” односи се на поседовање знања и вештина неопходних за ефикасну усмену и писану пословну комуникацију, и то:</p>
			<p class="Basic-Paragraph">1) вербална и невербална комуникација;</p>
			<p class="Basic-Paragraph">2) правопис и граматика српског језика;</p>
			<p class="Basic-Paragraph">3) писана пословна комуникација;</p>
			<p class="Basic-Paragraph">4) усмена пословна комуникација;</p>
			<p class="Basic-Paragraph">5) телефонска и електронска комуникација.</p>
			<p class="bold">4) Посебне функционалне компетенције у одређеној области рада и заједничке области рада</p>
			<p class="clan">Члан 18.</p>
			<p class="Basic-Paragraph">Посебне функционалне компетенције у одређеној области рада односе се на потребна  општа и методолошка знања и вештине у оквиру одређене области рада које државни службеник треба да примењује у раду да би делотворно обавио посао.</p>
			<p class="Basic-Paragraph">Одређене области рада заједничке за све државне органе су: </p>
			<p class="Basic-Paragraph">1) инспекцијски послови;</p>
			<p class="Basic-Paragraph">2) нормативни послови;</p>
			<p class="Basic-Paragraph">3) студијско-аналитички послови;</p>
			<p class="Basic-Paragraph">4) финансијско-материјални послови;</p>
			<p class="Basic-Paragraph">5) послови ревизије;</p>
			<p class="Basic-Paragraph">6) информатички послови;</p>
			<p class="Basic-Paragraph">7) послови управљања људским ресурсима;</p>
			<p class="Basic-Paragraph">8) послови међународне сарадње/европских интеграција;</p>
			<p class="Basic-Paragraph">9) управно-правни послови;</p>
			<p class="Basic-Paragraph">10) послови управљања програмима и пројектима финансираним из фондова EУ;</p>
			<p class="Basic-Paragraph">11) послови јавних набавки;</p>
			<p class="Basic-Paragraph">12) послови руковођења;</p>
			<p class="Basic-Paragraph">13) послови односа с јавношћу;</p>
			<p class="Basic-Paragraph">14) административни послови.</p>
			<p class="clan">Области знања и вештина за посебну функционалну компетенцију за област рада инспекцијских послова</p>
			<p class="clan">Члан 19.</p>
			<p class="Basic-Paragraph">Области знања и вештина за посебну функционалну компетенцију за област рада инспекцијских послова односе се на:</p>
			<p class="Basic-Paragraph">1) општи управни поступак и управне спорове;</p>
			<p class="Basic-Paragraph">2) основе казненог права и казненог поступка; </p>
			<p class="Basic-Paragraph">3) oснове прекршајног права и прекршајни поступак;</p>
			<p class="Basic-Paragraph">4) основе привредног права и привредног пословања;</p>
			<p class="Basic-Paragraph">5) поступак инспекцијског надзора и основе методологије анализе ризика; </p>
			<p class="Basic-Paragraph">6) функционални јединствени информациони систем;</p>
			<p class="Basic-Paragraph">7) основе вештинe комуникације и конструктивног решавања конфликата.</p>
			<p class="clan">Области знања и вештина за посебну функционалну компетенцију за област рада нормативних послова</p>
			<p class="clan">Члан 20.</p>
			<p class="Basic-Paragraph">Области знања и вештина за посебну функционалну компетенцију за област рада нормативних послова односе се на:</p>
			<p class="Basic-Paragraph">1) стратешке циљеве Републике Србије у различитим областима;</p>
			<p class="Basic-Paragraph">2) процес управљања јавним политикама;</p>
			<p class="Basic-Paragraph">3) законодавни процес;</p>
			<p class="Basic-Paragraph">4) примену номотехничких и правно-техничких правила за израду правних аката (усаглашеност прописа и општих аката у правном систему);</p>
			<p class="Basic-Paragraph">5) припрему и израду стручних мишљења и образложења различитих правних аката (нацрта прописа, међународних уговора итд.);</p>
			<p class="Basic-Paragraph">6) методологију праћења примене и ефеката донетих прописа и извештавање релевантним телима и органима.</p>
			<p class="clan">Области знања и вештина за посебну функционалну компетенцију за област рада студијско-аналитичких послова</p>
			<p class="clan">Члан 21.</p>
			<p class="Basic-Paragraph">Области знања и вештина за посебну функционалну компетенцију за област рада студијско-аналитичких послова односи се на:</p>
			<p class="Basic-Paragraph">1) прикупљање и обраду података из различитих извора, укључујући и способност критичког вредновања и анализирања доступних информација;</p>
			<p class="Basic-Paragraph">2) израду секторских анализa;</p>
			<p class="Basic-Paragraph">3) еx ante и ex post анализу ефеката јавних политика/прописа;</p>
			<p class="Basic-Paragraph">4) идентификовање ресурса неопходних за управљање јавним  политикама – costing;</p>
			<p class="Basic-Paragraph">5) методологију припреме докумената јавних политика и формалну процедуру за њихово усвајање;</p>
			<p class="Basic-Paragraph">6) методологију праћења, спровођења, вредновања и извештавања о ефектима јавних политика.</p>
			<p class="clan">Области знања и вештина за посебну функционалну компетенцију за област рада финансијско-материјалних послова</p>
			<p class="clan">Члан 22.</p>
			<p class="Basic-Paragraph">Области знања и вештина за посебну функционалну компетенцију за област рада финансијско-материјалних послова односи се на:</p>
			<p class="Basic-Paragraph">1) буџетски систем Републике Србије;</p>
			<p class="Basic-Paragraph">2) међународне рачуноводствене стандарде у јавном сектору; </p>
			<p class="Basic-Paragraph">3) методе и поступке финансијског планирања, анализе и извештавања;</p>
			<p class="Basic-Paragraph">4) терминологију, стандарде, методе и процедуре из области буџетског рачуноводства и извештавања; </p>
			<p class="Basic-Paragraph">5) планирање буџета и извештавање;</p>
			<p class="Basic-Paragraph">6) извршење буџета;</p>
			<p class="Basic-Paragraph">7) релевантне софтвере.</p>
			<p class="clan">Области знања и вештина за посебну функционалну компетенцију за област рада послови ревизије</p>
			<p class="clan">Члан 23.</p>
			<p class="Basic-Paragraph">Области знања и вештина за посебну функционалну компетенцију за област рада послови ревизије односи се на:</p>
			<p class="Basic-Paragraph">1) међународне стандарде у области интерне ревизије у јавном сектору и кодекс струковне етике;</p>
			<p class="Basic-Paragraph">2) методе и алате интерне ревизије;</p>
			<p class="Basic-Paragraph">3) ревизију система, ревизију успешности, финансијску ревизију и ревизију усаглашености са прописима;</p>
			<p class="Basic-Paragraph">4) ревизију свих пословних процеса, укључујући и ревизију коришћења средстава ЕУ; </p>
			<p class="Basic-Paragraph">5) повељу интерне ревизије, стратешки и годишњи план интерне ревизијe;</p>
			<p class="Basic-Paragraph">6) спровођење годишњег плана  интерне ревизије.</p>
			<p class="clan">Области знања и вештина за посебну функционалну компетенцију за област рада информатички послови</p>
			<p class="clan">Члан 24.</p>
			<p class="Basic-Paragraph">Области знања и вештина за посебну функционалну компетенцију за област рада информатички послови  односи се на:</p>
			<p class="Basic-Paragraph">1) TCP/IP i DNS и серверски оперативни системи (MS Windows, Linux);</p>
			<p class="Basic-Paragraph">2) базе података;</p>
			<p class="Basic-Paragraph">3) програмски језик;</p>
			<p class="Basic-Paragraph">4) системе дељења ресурса;</p>
			<p class="Basic-Paragraph">5) office пакет и интернет технологије;</p>
			<p class="Basic-Paragraph">6) хардвер;</p>
			<p class="Basic-Paragraph">7) информациону безбедност.</p>
			<p class="clan">Области знања и вештина за посебну функционалну компетенцију за област рада послови управљања људским ресурсима</p>
			<p class="clan">Члан 25.</p>
			<p class="Basic-Paragraph">Области знања и вештина за посебну функционалну компетенцију за област рада послови управљања људским ресурсима односи се на:</p>
			<p class="Basic-Paragraph">1) радно-правне односе у државним органима; </p>
			<p class="Basic-Paragraph">2) управљање људским ресурсима базирано на компетенцијама;</p>
			<p class="Basic-Paragraph">3) области управљања људским ресурсима: анализу посла, кадровско планирање, регрутацију, селекцију, увођење у посао, стручно усавршавање, развој и инструменте развоја, оцењивање, награђивање, управљање каријером;</p>
			<p class="Basic-Paragraph">4) добру праксу у области управљања људским ресурсима у јавном сектору;</p>
			<p class="Basic-Paragraph">5) организациону културу и понашање;</p>
			<p class="Basic-Paragraph">6) информациони систем за управљање људским ресурсима.</p>
			<p class="clan">Области знања и вештина за посебну функционалну компетенцију за област рада послови међународне сарадње и европских интеграција</p>
			<p class="clan">Члан 26.</p>
			<p class="Basic-Paragraph">Области знања и вештина за посебну функционалну компетенцију за област рада послови међународне сарадње и европских интеграција односи се на:</p>
			<p class="Basic-Paragraph">1) политички систем и спољну политику Републике Србије;</p>
			<p class="Basic-Paragraph">2) основе међународног јавног права и међународне односе и тенденције у глобализованом контексту (политички, економски, безбедносни, социо-културни аспекти);</p>
			<p class="Basic-Paragraph">3) процедуре припреме и закључивања међународних споразума; </p>
			<p class="Basic-Paragraph">4) методологију праћења, примене и извештавања о ефектима потписаних међународних споразума;</p>
			<p class="Basic-Paragraph">5) пословно-дипломатски протокол и дипломатску праксу;</p>
			<p class="Basic-Paragraph">6) основе правног и политичког система ЕУ;</p>
			<p class="Basic-Paragraph">7) механизме координације и извештавања у процесу приступања ЕУ;</p>
			<p class="Basic-Paragraph">8) познавање прописа ЕУ у контексту праћења усклађивања прописа Републике Србије са прописима и стандардима Европске уније.</p>
			<p class="clan">Области знања и вештина за посебну функционалну компетенцију за област рада управно-правни послови</p>
			<p class="clan">Члан 27.</p>
			<p class="Basic-Paragraph">Области знања и вештина за посебну функционалну компетенцију за област рада управно-правни послови односи се на:</p>
			<p class="Basic-Paragraph">1) општи управни поступак;</p>
			<p class="Basic-Paragraph">2) правила извршења решења донетог у управном поступку;</p>
			<p class="Basic-Paragraph">3) посебне управне поступке;</p>
			<p class="Basic-Paragraph">4) управне спорове, правила поступка,  извршење донетих судских пресуда;</p>
			<p class="Basic-Paragraph">5) пракса/ставови Управног суда.</p>
			<p class="clan">Посебна функционална компетенција за област рада послови управљања фондовима ЕУ и међународном развојном помоћи</p>
			<p class="clan">Члан 28.</p>
			<p class="Basic-Paragraph">Посебна функционална компетенција за област рада послови управљања програмима и пројектима финансираним из фондова ЕУ односи се на области знања и вештина:</p>
			<p class="Basic-Paragraph">1) релевантни правни и стратешки оквир ЕУ (који се односи на Инструмент за претприступну помоћ као и Кохезиону политику ЕУ);</p>
			<p class="Basic-Paragraph">2) изградња и одржавање система за управљање програмима и пројектима по ЕУ захтевима; </p>
			<p class="Basic-Paragraph">3) процес управљања пројектним циклусом у контексту ЕУ програма; </p>
			<p class="Basic-Paragraph">4) механизми, процедуре и инструменти планирања и програмирања средстава ЕУ фондова (ИПА и ЕСИ фондови) и развојне помоћи у различитим областима;</p>
			<p class="Basic-Paragraph">5) ИПА програмирање и приоритизација пројектних идеја, писање програмских и пројектних докумената;</p>
			<p class="Basic-Paragraph">6) генерисање пројеката, припрема и спровођење грант шема, финансијских инструмената и уговора у оквиру ИПА и ЕСИ фондова (јавне набавке, уговарање, спровођење и праћење спровођења, видљивост, извештавање и одобрење плаћања);</p>
			<p class="Basic-Paragraph">7) финансијско управљање и контрола у ИПА и ЕСИ контексту (управљање, контрола, рачуноводство);</p>
			<p class="Basic-Paragraph">8) процес праћења спровођења програма и пројеката на основу показатеља учинка.</p>
			<p class="clan">Области знања и вештина за посебну функционалну компетенцију за област рада послови јавних набавки </p>
			<p class="clan">Члан 29.</p>
			<p class="Basic-Paragraph">Области знања и вештина за посебну функционалну компетенцију за област рада послови јавних набавки односи се на:</p>
			<p class="Basic-Paragraph">1) методологију за припрему и израду плана јавних набавки;</p>
			<p class="Basic-Paragraph">2) методологију за припрему конкурсне документације у поступку јавних набавки;</p>
			<p class="Basic-Paragraph">3) методологију за заштиту права у поступку јавних набавки;</p>
			<p class="Basic-Paragraph">4) облигационе односе;</p>
			<p class="Basic-Paragraph">5) методологију за праћење извршења уговора.</p>
			<p class="clan">Области знања и вештина за посебну функционалну компетенцију за област рада послови руковођења</p>
			<p class="clan">Члан 30.</p>
			<p class="Basic-Paragraph">Области знања и вештина за посебну функционалну компетенцију за област рада послови руковођења односи се на:</p>
			<p class="Basic-Paragraph">1) општи, стратегијски и финансијски менаџмент;</p>
			<p class="Basic-Paragraph">2) основе управљања људским ресурсима;</p>
			<p class="Basic-Paragraph">3) организационо понашање;</p>
			<p class="Basic-Paragraph">4) управљање променама;</p>
			<p class="Basic-Paragraph">5) управљање пројектима;</p>
			<p class="Basic-Paragraph">6) стратегије и канале комуникације;</p>
			<p class="Basic-Paragraph">7) методологију и технике планирања, праћења, евалуације и извештавања у средњорочном и стратешком планирању и о спровођењу јавних политика.</p>
			<p class="clan">Области знања и вештина за посебну функционалну компетенцију за област рада послови односа с јавношћу</p>
			<p class="clan">Члан 31.</p>
			<p class="Basic-Paragraph">Области знања и вештина за посебну функционалну компетенцију за област рада послови односа с јавношћу односи се на:</p>
			<p class="Basic-Paragraph">1) управљање односима с јавношћу;</p>
			<p class="Basic-Paragraph">2) основе маркетинга и менаџмента;</p>
			<p class="Basic-Paragraph">3) стратегије и канале комуникације;</p>
			<p class="Basic-Paragraph">4) менаџмент догађаја;</p>
			<p class="Basic-Paragraph">5) односе с медијима;</p>
			<p class="Basic-Paragraph">6) понашање друштвених група, организационо понашање и етика;</p>
			<p class="Basic-Paragraph">7) стратегије лобирања, преговарања и решавања конфликата;</p>
			<p class="Basic-Paragraph">8) методологију и алате за прикупљање и анализу података.</p>
			<p class="clan">Области знања и вештина за посебну функционалну компетенцију за област рада административни послови</p>
			<p class="clan">Члан 32.</p>
			<p class="Basic-Paragraph">Области знања и вештина за посебну функционалну компетенцију за област рада административни послови односи се на:</p>
			<p class="Basic-Paragraph">1) канцеларијско пословање;</p>
			<p class="Basic-Paragraph">2) методе и технике прикупљања, евидентирања и ажурирања података у базама података;</p>
			<p class="Basic-Paragraph">3) израду потврда и уверења о којима се води службена евиденција;</p>
			<p class="Basic-Paragraph">4) припрему материјала и вођење записника на састанцима;</p>
			<p class="Basic-Paragraph">5) методе вођења интерних и доставних књига.</p>
			<p class="clan">Друге посебне функционалне компетенције у одређеној области рада</p>
			<p class="clan">Члан 33.</p>
			<p class="Basic-Paragraph">Посебне функционалне компетенције у одређеној области рада које нису утврђене овом уредбом и области знања и вештина на које се односе, могу се утврдити актом министра надлежног за правосуђе – за запослене у судовима, јавним тужилаштвима и државном правобранилаштву, односно актом руководиоца органа за друге државне органе.  </p>
			<p class="clan">Посебне функционалне компетенције за одређено радно место</p>
			<p class="clan">Члан 34.</p>
			<p class="Basic-Paragraph">Посебне функционалне компетенције за одређено радно место односе се на скуп потребних специфичних и методолошких знања и вештина у оквиру одређеног радног места које државни службеник треба да примењује у раду да би делотворно обавио послове радног места.</p>
			<p class="Basic-Paragraph">Специфична и методолошка знања и вештине односе се на:  </p>
			<p class="Basic-Paragraph">1) професионално окружење, прописе и акте из надлежности и организације органа;</p>
			<p class="Basic-Paragraph">2) релевантне прописе, акте, процедуре,  методологије, софтвере и опрему из делокруга радног места, лиценце, сертификате, посебне прописе и друго;</p>
			<p class="Basic-Paragraph">3) страни језик (препорука за државне органе је да се ниво знања језика одреди у складу са заједничким европским референтним оквиром за језике (CEFR)).</p>
			<p class="clan">IV. ОДРЕЂИВАЊЕ КОМПЕТЕНЦИЈА</p>
			<p class="bold">Одређивање понашајних и општих функционалних компетенција</p>
			<p class="clan">Члан 35.</p>
			<p class="Basic-Paragraph">Све понашајне компетенције које се односе на одређену врсту радних места државних службеника и све опште функционалне компетенције утврђене овом уредбом уносе се у Образац компетенција тог радног места у државним органима.  </p>
			<p class="bold">Одређивање посебних функционалних компетенција у одређеној области рада</p>
			<p class="clan">Члан 36.</p>
			<p class="Basic-Paragraph">На основу описа послова радног места руководилац унутрашње јединице у којој се налази одређено радно место, у сарадњи са јединицом за кадрове у државном органу при састављању описа послова радног места одређује оне посебне функционалне компетенције у одређеној области рада утврђене овом уредбом или  актом из члана 33. ове уредбе које су потребне за делотворно обављање послова у одређеној области рада, уношењем наведене компетенције и области знања и вештина из те компетенције у Образац компетенција тог радног места.</p>
			<p class="Basic-Paragraph">Ако на основу описа послова радног места произилази да се послови обављају само из једне области рада у Обрасцу компетенција утврђује се та посебна функционална  компетенција са свим или са неким од области знања и вештина из те компетенције које запослени мора да поседује да би делотворно обављао послове. </p>
			<p class="Basic-Paragraph">Ако на основу описа послова радног места произилази да се послови обављају из две или више области рада у обрасцу компетенција утврђују се те посебне функционалне компетенције и неке од области знања и вештина из тих компетенција које запослени мора да поседује да би делотворно обављао послове.</p>
			<p class="bold">Одређивање посебних функционалних компетенција за одређено радно место</p>
			<p class="clan">Члан 37.</p>
			<p class="Basic-Paragraph">На основу описа послова радног места руководилац унутрашње јединице у којој се налази одређено радно место, у сарадњи са јединицом за кадрове у државном органу при састављању описа послова радног места одређује оне посебне функционалне компетенције за одређено радно место потребне за обављање послова тог радног места, уношењем наведене компетенције и области знања и вештина из те компетенције у Образац компетенција тог радног места.</p>
			<p class="clan">Члан 38.</p>
			<p class="Basic-Paragraph">Образац компетенција је дат у Прилогу ове уредбе и чини њен саставни део. </p>
			<p class="Basic-Paragraph">Компетенције се уносе у Правилник о унутрашњем уређењу и систематизацији радних места  у складу са актом о разврставању радних места и послова.</p>
			<p class="bold">Ступање на снагу</p>
			<p class="clan">Члан 39.</p>
			<p class="Basic-Paragraph">Ова уредба ступа на снагу осмог дана од дана објављивања у „Службеном гласнику Републике Србије”. </p>
			<p class="potpis">05 број 110-7/2019-1</p>
			<p class="potpis">У Београду, 18. јануара 2019. године</p>
			<p class="potpis"><span class="bold">В</span><span class="bold">лада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
			<p class="potpis"><span class="bold">Прилог  </span></p>
			<p class="bold">Образац компетенција</p>
			<table class="tabela-sa-borderom" align="center">
				<colgroup>
					<col>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">1.</span></p>
						</td>
						<td class="No-Table-Style">
							<p class="Basic-Paragraph"><span class="bold">Назив радног места</span></p>
						</td>
						<td class="No-Table-Style">
					</td></tr>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">2.</span></p>
						</td>
						<td class="No-Table-Style">
							<p class="Basic-Paragraph"><span class="bold">Назив уже унутрашње јединице</span></p>
						</td>
						<td class="No-Table-Style">
					</td></tr>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">3.</span></p>
						</td>
						<td class="No-Table-Style">
							<p class="Basic-Paragraph"><span class="bold">Понашајне компетенције</span></p>
							<p class="Basic-Paragraph">(заокружити)</p>
						</td>
						<td class="No-Table-Style">
							<p class="Basic-Paragraph">1. Управљање информацијама</p>
							<p class="Basic-Paragraph">2. Управљање задацима и остваривање резултата</p>
							<p class="Basic-Paragraph">3. Оријентација ка учењу и променама</p>
							<p class="Basic-Paragraph">4. Изградња и одржавање професионалних односа</p>
							<p class="Basic-Paragraph">5. Савесност, посвећеност и интегритет</p>
							<p class="Basic-Paragraph">6. Управљање људским ресурсима</p>
							<p class="Basic-Paragraph">7. Стратешко управљање</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">4.</span></p>
						</td>
						<td class="No-Table-Style">
							<p class="Basic-Paragraph"><span class="bold">Опште функционалне </span></p>
							<p class="Basic-Paragraph"><span class="bold">компетенције</span></p>
						</td>
						<td class="No-Table-Style">
							<p class="Basic-Paragraph">1. Организација и рад државних органа Републике Србије </p>
							<p class="Basic-Paragraph">2. Дигитална писменост </p>
							<p class="Basic-Paragraph">3. Пословна комуникација</p>
						</td>
					</tr>
					<tr class="No-Table-Style">
						<td class="No-Table-Style" rowspan="6">
							<p class="Basic-Paragraph"><span class="bold">5.</span></p>
						</td>
						<td class="No-Table-Style">
							<p class="Basic-Paragraph"><span class="bold">Посебне функционалне компетенције у одређеној области рада</span></p>
							<p class="Basic-Paragraph">(уписати)</p>
						</td>
						<td class="No-Table-Style">
							<p class="Basic-Paragraph"><span class="bold">Области знања и вештина</span> (уписати)</p>
						</td>
					</tr>
					<tr class="No-Table-Style">
						<td class="No-Table-Style">
						</td><td class="No-Table-Style">
					</td></tr>
					<tr class="No-Table-Style">
						<td class="No-Table-Style">
						</td><td class="No-Table-Style">
					</td></tr>
					<tr class="No-Table-Style">
						<td class="No-Table-Style">
						</td><td class="No-Table-Style">
					</td></tr>
					<tr class="No-Table-Style">
						<td class="No-Table-Style">
						</td><td class="No-Table-Style">
					</td></tr>
					<tr class="No-Table-Style">
						<td class="No-Table-Style">
						</td><td class="No-Table-Style">
					</td></tr>
					<tr class="No-Table-Style">
						<td class="No-Table-Style" rowspan="6">
							<p class="Basic-Paragraph"><span class="bold">6.</span></p>
						</td>
						<td class="No-Table-Style">
							<p class="Basic-Paragraph"><span class="bold">Посебне функционалне компетенције за одређено радно место</span></p>
							<p class="Basic-Paragraph">(уписати)</p>
						</td>
						<td class="No-Table-Style">
							<p class="Basic-Paragraph"><span class="bold">Области знања и вештина</span> (уписати)</p>
						</td>
					</tr>
					<tr class="No-Table-Style">
						<td class="No-Table-Style">
						</td><td class="No-Table-Style">
					</td></tr>
					<tr class="No-Table-Style">
						<td class="No-Table-Style">
						</td><td class="No-Table-Style">
					</td></tr>
					<tr class="No-Table-Style">
						<td class="No-Table-Style">
						</td><td class="No-Table-Style">
					</td></tr>
					<tr class="No-Table-Style">
						<td class="No-Table-Style">
						</td><td class="No-Table-Style">
					</td></tr>
					<tr class="No-Table-Style">
						<td class="No-Table-Style">
						</td><td class="No-Table-Style">
					</td></tr>
				</tbody>
			</table>
			<p class="Basic-Paragraph"><span class="bold">Потпис државног службеника из јединице за кадрове ________</span></p>
			<p class="Basic-Paragraph"><span class="bold">Потпис руководиоца уже унутрашње јединице ______________</span></p>
	</div>


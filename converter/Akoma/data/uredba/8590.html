


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 49. став 1. Закона о биоцидним производима („Службени гласник РС”, бр. 36/09, 88/10, 92/11 и 25/15) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p class="odluka-zakon">&nbsp;</p>
				<p class="odluka-zakon">УРЕДБУ</p>
				<p class="naslov">о висини такси, обвезницима плаћања, као и начину плаћања такси за процену и проверу података о биоцидним производима</p>
				<p class="auto-style1">"Службени гласник РС", број 90 од 30. октобра 
				2015.</p>
				<p class="naslov">&nbsp;</p>
				<p class="clan">Члан 1.</p>
				<p>Овом уредбом утврђује се висина таксе, обвезници плаћања, као и начин плаћања таксе за: процену основних информација ради доношења решења о упису биоцидног производа у Привремену листу за достављање техничког досијеа; проверу да ли је технички досије потпун и процену биоцидног производа на основу техничког досијеа; процену података из сажетка техничког досијеа за биоцидни производ; процену нових сазнања, као и додатних информација; процену података достављених уз захтев за издавање привремене дозволе, као и за процену података достављених уз захтев за издавање дозволе за научно истраживање и развој, односно за процес-оријентисано истраживање и развој.</p>
				<p class="clan">Члан 2.</p>
				<p>Висина таксе за процену основних информација ради доношења решења о упису биоцидног производа у Привремену листу за достављање техничког досијеа износи 30.000 динара.</p>
				<p class="clan">Члан 3.</p>
				<p>Висина таксе за проверу да ли је технички досије за биоцидни производ, односно биоцидни производ мањег ризика потпун износи:</p>
				<p>1) за биоцидни производ – 105.000 динара;</p>
				<p>2) за биоцидни производ мањег ризика – 75.000 динара.</p>
				<p class="clan">Члан 4.</p>
				<p>Висина таксе за процену биоцидног производа, односно биоцидног производа мањег ризика на основу техничког досијеа износи:</p>
				<p>1) за биоцидни производ – 875.000 динара;</p>
				<p>2) за биоцидни производ мањег ризика – 195.000 динара.</p>
				<p class="clan">Члан 5.</p>
				<p>Висина таксе за процену података из сажетка техничког досијеа за биоцидни производ, односно за биоцидни производ мањег ризика ради издавања одобрења за стављање у промет на основу акта којим се одобрава стављање у промет биоцидног производа донетог од стране надлежног органа земље чланице ЕУ износи:</p>
				<p>1) за биоцидни производ – 285.000 динара;</p>
				<p>2) за биоцидни производ мањег ризика – 95.000 динара.</p>
				<p class="clan">Члан 6.</p>
				<p>Висина таксе за процену нових сазнања, као и додатних информација у односу на податке из техничког досијеа, односно сажетка техничког досијеа за биоцидни производ за који је издато одобрење и то за процену података о променама у саставу активне супстанце, односно промени произвођача активне супстанце, за процену података о променама у саставу биоцидног производа, за процену података о појави резистенције, као и за процену других промена података из техничког досијеа износи 65.000 динара.</p>
				<p>Висина таксе за процену нових сазнања, као и додатних информација у односу на податке из техничког досијеа, односно сажетка техничког досијеа за биоцидни производ за који је издато одобрење и то за процену података о новим дејствима активне супстанце или биоцидног производа на здравље људи и животиња и животну средину износи 225.000 динара.</p>
				<p class="clan">Члан 7.</p>
				<p>Висина таксе за процену нових сазнања, као и додатних информација у односу на податке из техничког досијеа, односно сажетка техничког досијеа за биоцидни производ мањег ризика за који је издато одобрење, износи 50% од такси из члана 6. ове уредбе.</p>
				<p class="clan">Члан 8.</p>
				<p>Висина таксе за процену нових сазнања у односу на основне информације о биоцидном производу за који је издато решење о упису биоцидног производа у Привремену листу за достављање техничког досијеа из члана 2. ове уредбе износи 10.000 динара.</p>
				<p class="clan">Члан 9.</p>
				<p>Висина таксе за процену података достављених уз захтев за издавање привремене дозволе за стављање у промет биоцидног производа износи 205.000 динара.</p>
				<p class="clan">Члан 10.</p>
				<p>Висина таксе за процену података достављених уз захтев за издавање дозволе за научно истраживање и развој износи 16.000 динара.</p>
				<p class="clan">Члан 11.</p>
				<p>Висина таксе за процену података достављених уз захтев за издавање дозволе процес-оријентисано истраживање и развој износи 69.000 динара.</p>
				<p class="clan">Члан 12.</p>
				<p>Обвезници плаћања такси су подносиоци захтева за пружање јавних услуга из члана 1. ове уредбе, односно произвођачи и увозници који стављају у промет биоцидне производе.</p>
				<p class="clan">Члан 13.</p>
				<p>Таксе се уплаћују унапред на одговарајући рачун за уплату јавних прихода буџета Републике Србије.</p>
				<p class="clan">Члан 14.</p>
				<p>Даном почетка примене ове уредбе престаје да важи Одлука о висини накнада за процену и проверу података о биоцидним производима („Службени гласник РС”, бр. 23/10 и 39/11).</p>
				<p class="clan">Члан 15.</p>
				<p>Ова уредба ступа на снагу осмог дана од дана објављивања у „Службеном гласнику Републике Србије”, а примењује се од 1. јануара 2016. године.</p>
				<p class="potpis">05 број 110-11696/2015</p>
				<p class="auto-style2">У Београду, 30. октобра 2015. године</p>
				<p class="auto-style2"><span class="bold">Влада</span></p>
				<p class="auto-style2">Председник,</p>
				<p class="auto-style2"><span class="bold">Александар Вучић,</span> с.р.</p>
	</div>


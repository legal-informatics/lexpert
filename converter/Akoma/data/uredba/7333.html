


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 51. став 8. Закона о Војсци Србије („Службени гласник РС”, бр. 116/07, 88/09, 101/10 – др. закон и 10/15) и члана 42. став 1. Закона о Влади („Службени гласник РС”, бр. 55/05, 71/05, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p>&nbsp;</p>
				<p class="odluka-zakon">УРЕДБУ</p>
				<p class="naslov">о војној легитимацији</p>
				<p class="auto-style1">"Службени гласник РС", број 79 од 14. 
				септембра 2015.</p>
				<p class="naslov">&nbsp;</p>
				<p class="bold">1. Уводне одредбе</p>
				<p class="clan">Члан 1.</p>
				<p>Овом уредбом уређују се изглед и карактеристике, начин и поступак издавања, коришћења, враћања и поништавања и начин вођења евиденције о издатим војним легитимацијама професионалних војних лица (у даљем тексту: војна легитимација).</p>
				<p class="clan">Члан 2.</p>
				<p>Војна легитимација је јавна исправа којом професионално војно лице доказује свој идентитет и својство војног лица.</p>
				<p class="bold">2. Изглед и карактеристике војне легитимације</p>
				<p class="clan">Члан 3.</p>
				<p>Образац војне легитимације je правоугаоног облика, у виду картице, димензија 54х86,6 mm и израђен је од поликарбонатног материјала са доминантним сивомаслинастим тоновима.</p>
				<p>Предња страна обрасца војне легитимације садржи у горњем левом углу ознаку припадности Војсци Србије, а десно од ње у два реда исписан текст: „Република Србија – Војска Србије” и текст: „ВОЈНА ЛЕГИТИМАЦИЈА”. На левој страни, испод ознаке припадности Војсци Србије је место за фотографију у боји имаоца војне легитимације, димензија 22,5 х 28,5 mm, а испод ње означено место за уписивање броја војне легитимације. Десно од фотографије су рубрике за уписивање података о имаоцу војне легитимације: презиме, име, јединствени матични број грађана (ЈМБГ), својство (ГЕНЕРАЛ, ОФИЦИР, ПОДОФИЦИР или ПРОФЕСИОНАЛНИ ВОЈНИК), датум издавања и рок важења. На десној страни је стилизовани грб Војске Србије, а испод њега место за умањену црно-белу фотографију имаоца војне легитимације. На доњој страни у средишњем делу је кинеграм округлог облика са стилизованом ознаком припадности Војсци Србије, а у доњем делу хоризонтално целом дужином је кључни графички елемент у чијем десном углу је стилизовани приказ четири оцила са ознаке припадности Војсци Србије. </p>
				<p>Полеђина обрасца војне легитимације садржи у горњем левом углу простор у облику елипсе намењен за наношење вишеструке ласерске слике, а десно од њега текст: „У случају проналаска ове легитимације доставите је на пријавницу најближе касарне, војног објекта или органа унутрашњих послова”, а испод текст: „ЗАБРАЊЕНА ЈЕ СВАКА ЗЛОУПОТРЕБА ВОЈНЕ ЛЕГИТИМАЦИЈЕ.”. У десном горњем делу је рељефни приказ стилизоване ознаке припадности Војсци Србије, лево испод простора намењеног за наношење вишеструке ласерске слике је стрелица која показује смер убацивања војне легитимације у читач електронског идентификационог документа и контактни микроконтролер, а у средини је стилизовани грб Војске Србије. У десном средишњем делу је место за уписивање крвне групе имаоца војне легитимације. У доњем делу је простор за машински читљиву зону са подацима о имаоцу војне легитимације који су исписани у три реда са по 30 карактера, а у доњем делу хоризонтално целом дужином је кључни графички елемент у чијем десном углу је стилизовани приказ четири оцила са ознаке припадности Војсци Србије. </p>
				<p>У образац војне легитимације, подаци из става 2. овог члана уписују се на српском језику, ћириличким писмом.</p>
				<p>Образац војне легитимације дат је у Прилогу ове уредбе и чини њен саставни део.</p>
				<p class="clan">Члан 4.</p>
				<p>Образац војне легитимације садржи контактни и бесконтактни микроконтролер и заштитне елементе.</p>
				<p class="clan">Члан 5.</p>
				<p>Контактни микроконтролер, поред података о имаоцу војне легитимације из члана 3. став 2. ове уредбе који се уписују у образац војне легитимације, садржи: датум рођења; име једног од родитеља; службене податке (чин; назив и матични број организационе јединице у којој је на служби односно број војне поште; место службовања; од када је на служби у команди, јединици и установи Војске Србије, односно организационој јединици Министарства одбране и до када је на служби уколико је у радном односу на одређено време; идентификациони број за лице које пружа здравствене услуге) и податке садржане у електронским сертификатима.</p>
				<p>Бесконтактни микроконтролер садржи следеће податке о имаоцу војне легитимације: презиме; име једног од родитеља; име; јединствени матични број грађана (ЈМБГ); својство; чин; назив организационе јединице у којој је на служби, односно број војне поште; место службовања и број војне легитимације.</p>
				<p>Подаци професионалног војног лица мењају се у микроконтролерима када дође до промене службених података или података садржаним у електронским сертификатима.</p>
				<p class="clan">Члан 6.</p>
				<p>За издавање војне легитимације користи се фотографија лица у електронском облику коме се издаје војна легитимација.</p>
				<p>Фотографија из става 1. овог члана мора да има следеће карактеристике:</p>
				<p>1) да је димензија 689 х 861 тачака (пиксела);</p>
				<p>2) да лице заузима 70% до 80% фотографије;</p>
				<p>3) да је оштра, јасна и високог квалитета;</p>
				<p>4) да лице гледа директно у објектив и да се јасно виде обе ивице лица, без осмеха и гримаса, са затвореним устима;</p>
				<p>5) да приказује природну боју коже;</p>
				<p>6) да су очи отворене и јасно видљиве; </p>
				<p>7) за лице са наочарима: очи јасно видљиве, да оквир не заклања било који део ока и да нема рефлексије;</p>
				<p>8) да је позадина једнобојна (бела);</p>
				<p>9) да је официр и подофицир у службеној униформи без шапке или береа, а професионални војник у теренској униформи без капе или береа.</p>
				<p class="clan">Члан 7.</p>
				<p>Стандарде за израду обрасца војне легитимације и за микроконтролере и заштитне елементе ближе одређује министар одбране.</p>
				<p class="bold">3. Начин и поступак издавања, коришћења, враћања и поништавања војне легитимације</p>
				<p class="clan">Члан 8.</p>
				<p>Војна легитимација се издаје на основу захтева.</p>
				<p>Захтев за издавање војне легитимације професионалном војном лицу подноси надлежни старешина, у року од осам дана од дана настанка разлога за издавање, односно најкасније 30 дана пре истека претходне војне легитимације.</p>
				<p>Захтев за издавање војне легитимације официру, односно подофициру који се производи у чин након завршетка школовања у војношколској установи подноси старешина војношколске установе у којој се он налази до произвођења, најкасније 30 дана пре произвођења у чин.</p>
				<p>Захтев за издавање војне легитимације професионалном војном лицу које промени личне податке садржане у члану 3. став 2. ове уредбе подноси надлежни старешина, у року од осам дана од дана сазнања за насталу промену, уз доказ о уплати трошкова за издавање нове. </p>
				<p>Захтев за издавање војне легитимације из ст. 2. и 4. овог члана подноси се у писаном и електронском облику и садржи податке из члана 5. став 1. ове уредбе за лице за које се тражи издавање војне легитимације.</p>
				<p>Захтев за издавање војне легитимације је и захтев за издавање квалификованог електронског сертификата.</p>
				<p>Војну легитимацију издаје организациона јединица Министарства одбране надлежна за кадрове, у року од 30 дана од дана пријема захтева из ст. 2. и 4. овог члана.</p>
				<p class="clan">Члан 9.</p>
				<p>Војна легитимација издаје се са роком важења од пет година.</p>
				<p class="clan">Члан 10.</p>
				<p>Војна легитимација се сматра издатом када професионално војно лице потпише потврду о пријему војне легитимације.</p>
				<p>Потврду о пријему војне легитимације попуњава надлежни старешина.</p>
				<p>Потврда о пријему војне легитимације улаже се у досије персоналних података лица коме је уручена војна легитимација.</p>
				<p class="clan">Члан 11.</p>
				<p>Ималац војне легитимације дужан је да војну легитимацију носи са собом и да је покаже када доказује свој идентитет и својство војног лица.</p>
				<p>Војна легитимација не може се носити и користити ван територије Републике Србије.</p>
				<p class="clan">Члан 12.</p>
				<p>Професионално војно лице када примети нестанак војне легитимације или пронађе несталу војну легитимацију своју или другог лица, у обавези је да то без одлагања пријави надлежном старешини.</p>
				<p>Надлежни старешина у обавези је да одмах обавести организациону јединицу Министарства одбране надлежну за кадрове о нестанку, односно проналажењу војне легитимације.</p>
				<p>Надлежни старешина, уз захтев за издавање војне легитимације у случају нестанка војне легитимације, прилаже доказ да је претходна војна легитимација оглашена неважећом у „Службеном гласнику Републике Србије” и доказ о уплати трошкова за издавање нове.</p>
				<p class="clan">Члан 13.</p>
				<p>Професионално војно лице обавезно је да обавести надлежног старешину у случају оштећења војне легитимације.</p>
				<p>Надлежни старешина уз захтев за издавање војне легитимације прилаже оштећену војну легитимацију и доказ о уплати трошкова за издавање нове војне легитимације у случају да је оштећење настало кривицом имаоца војне легитимације.</p>
				<p class="clan">Члан 14.</p>
				<p>Надлежни старешина у обавези је да одузме војну легитимацију професионалном војном лицу у случају истека рока важења војне легитимације, приликом издавања нове војне легитимације или приликом престанка професионалне војне службе, по било којем основу, закључно са даном престанка професионалне војне службе.</p>
				<p class="clan">Члан 15.</p>
				<p>Надлежни старешина поништава одузету војну легитимацију перфорирањем преко контактног микроконтролера и пресецањем по средини дуже стране.</p>
				<p>Надлежни старешина поништену војну легитимацију доставља организационој јединици Министарства одбране надлежној за кадрове.</p>
				<p class="bold">4. Вођење евиденције о издатим војним легитимацијама</p>
				<p class="clan">Члан 16.</p>
				<p>Евиденција о издатим војним легитимацијама води се у електронској форми.</p>
				<p class="bold">5. Прелазне и завршне одредбе</p>
				<p class="clan">Члан 17.</p>
				<p>Војне легитимације издате по одредбама Уредбе о војној легитимацији („Службени лист СРЈ”, број 30/94) важе до 31. децембра 2015. године.</p>
				<p>Војне легитимације издате по одредбама Уредбе о војној легитимацији („Службени гласник РС”, бр. 97/09 и 93/10) важе до истека рока важења означеног на војној легитимацији.</p>
				<p class="clan">Члан 18.</p>
				<p>Даном ступања на снагу ове уредбе престаје да важи Уредба о војној легитимацији („Службени гласник РС”, бр. 97/09 и 93/10).</p>
				<p class="clan">Члан 19.</p>
				<p>Ова уредба ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="auto-style2">05 број 110-9494/2015</p>
				<p class="auto-style2">У Београду, 10. септембра 2015. године</p>
				<p class="auto-style2"><span class="bold">Влада</span></p>
				<p class="auto-style2">Председник,</p>
				<p class="auto-style2"><span class="bold">Александар Вучић,</span> с.р.</p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/img4.gif&amp;doctype=reg&amp;abc=cba&amp;eli=true&amp;eliActId=419931&amp;regactid=419931"></p>
	</div>


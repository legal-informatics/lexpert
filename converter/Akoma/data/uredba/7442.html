

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: center;
}
</style>


	<div class="story">
			<p class="Basic-Paragraph">На основу члана 13. став 5. и члана 20. став 1. тачка 1) подтач. (1) и (4) Закона о одбрани од града („Службени гласник РС”, број 54/15) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон), </p>
			<p class="Basic-Paragraph">Влада доноси</p>
			<p class="odluka-zakon">УРЕДБУ</p>
			<p class="odluka-zakon">о раду и мрежи радарских центара у систему одбране од града и утврђивању локације радарских центара и заштитних зона тих центара, као и врстама ограничења која се могу увести у заштитним зонама </p>
			<p class="centar">"Службени гласник РС", број 102 од 21. децембра 
			2018.</p>
			<p class="clan">Члан 1.</p>
			<p class="Basic-Paragraph">Овом уредбом уређује се рад и мрежа радарских центара у систему одбране од града, утврђују локације радарских центара и заштитне зоне тих центара, као и врсте ограничења која се могу увести у заштитним зонама. </p>
			<p class="clan">Члан 2.</p>
			<p class="Basic-Paragraph">Послови радарског центра, у саставу мреже радарских центара система одбране од града (у даљем тексту: радарски центри), у току сезоне одбране од града, јесу:</p>
			<p class="Basic-Paragraph">1) радарска мерења и осматрања, откривање и праћење градоносних облака и оперативно достављање података надлежној служби за ране најаве и упозорења Републичког хидрометеоролошког завода, у складу са Законом о метеоролошкој и хидролошкој делатности и прописима донетим на основу њега;</p>
			<p class="Basic-Paragraph">2) успостављање оперативног рада и координација функционисања припадајуће мреже лансирних станица у току сезоне одбране од града;</p>
			<p class="Basic-Paragraph">3) праћење временских анализа, прогноза и упозорења које издаје надлежна служба Републичког хидрометеоролошког завода, проглашење степена приправности рада радарског центра и издавање инструкција за рад и команди за дејство стрелаца у мрежи припадајућих лансирних станица;</p>
			<p class="Basic-Paragraph">4) утврђивање степена градоопасности и спровођење прописане методологије засејавања градоопасних облака хемијским реагенсима у одређеном делу ваздушног простора изнад припадајуће мреже лансирних станица, уз претходно прибављено одобрење контроле летења, у складу са посебним прописом о класама ваздушног простора Републике Србије и условима за њихово коришћење; </p>
			<p class="Basic-Paragraph">5) анализа спроведених радарских праћења и засејавања градоносних облака, прикупљање података о атмосферским појавама осмотрених у мрежи лансирних станица;</p>
			<p class="Basic-Paragraph">6) обилазак територије захваћене градом, процена трасе падања града и укупно захваћене површине олујно-градоносном елементарном непогодом, као и прикупљање података о прелиминарној и коначној процени степена оштећења од града на пољопривредним културама, за потребе утврђивања ефикасности спроведене методологије одбране од града;</p>
			<p class="Basic-Paragraph">7) прикупљање и анализа релевантних података и информација и учешће у изради редовних и ванредних извештаја о функционисању система одбране од града за припадајуће брањено подручје, за потребе надлежних државних органа, органа аутономне покрајине и јединица локалне самоуправе;</p>
			<p class="Basic-Paragraph">8) сарадња са органима јединица локалне самоуправе у остваривању подршке утврђене Законом о одбрани од града у погледу ангажовања извршилаца за деловање на градоносне облаке – стрелаца (у даљем тексту: стрелци) у мрежи припадајућих лансирних станица, обезбеђивања потребне количине противградних ракета и одржавања објеката и опреме на тим станицама; </p>
			<p class="Basic-Paragraph">9) обука ангажованих стрелаца, основно техничко сервисирање опреме на радарском центру и у мрежи припадајућих лансирних станица, као и контрола безбедности објеката и опреме лансирних станица и примене прописаних мера безбедности на тим станицама; </p>
			<p class="Basic-Paragraph">10) контрола, ажурирање и архивирање података из делокруга рада радарског центра за потребе извештавања, истраживања у области модификације времена, оцене ефикасности и унапређења система одбране од града (података радарских мерења и осматрања метеоролошких појава везаних за градоопасну облачност, података о засејавању градоопасних облака, о количини и карактеристикама утрошених противградних ракета и њиховим залихама, расположивој опреми, ангажованим стрелцима и др.), као и вођење регистра лансирних станица.</p>
			<p class="clan">Члан 3.</p>
			<p class="Basic-Paragraph"> Послови радарских центара обављају се непрекидно 24 сата – у сезони одбране од града, а спроводе се у складу са прописаном методологијом за обављање тих послова и методолошким инструкцијама и упутствима, које у складу са Законом о одбрани од града, доноси надлежни државни орган. </p>
			<p class="clan">Члан 4. </p>
			<p class="Basic-Paragraph">Послови радарског центра, ван сезоне одбране од града, јесу: </p>
			<p class="Basic-Paragraph">1) конзервација система и уређаја ван сезоне одбране од града (повлачење противградних ракета из мреже лансирних станица и њихово централно складиштење, демонтажa и конзервацијa лансирних уређаја) и чување објеката и опреме у систему одбране од града;</p>
			<p class="Basic-Paragraph">2) припремне активности за поновно успостављање оперативног рада и функционисања система одбране од града у наступајућој сезони одбране од града, које обухватају: </p>
			<p class="Basic-Paragraph">(1) сарадњу са органима аутономне покрајине и јединица локалне самоуправе у остваривању подршке утврђене Законом о одбрани од града у погледу ангажовања стрелаца у мрежи припадајућих лансирних станица, обезбеђивања потребне количине противградних ракета и изградње и одржавања објеката и опреме на тим станицама,</p>
			<p class="Basic-Paragraph">(2) обуку запослених на радарским центрима за примену прописане методологије одбране од града, методолошких инструкција и упутстава, </p>
			<p class="Basic-Paragraph">(3) ангажовање стрелаца за мрежу припадајућих лансирних станица и спровођење обуке и здравствених прегледа стрелаца,</p>
			<p class="Basic-Paragraph">(4) проверу исправности техничких и рачунарско-комуникационих подсистема у систему одбране од града,</p>
			<p class="Basic-Paragraph"> (5) проверу исправности магацинских залиха ракета, обезбеђивање прилаза и доставе ракета и друге опреме на радарски центар и лансирне станице,</p>
			<p class="Basic-Paragraph">(6) учешће у поступку припреме јавне набавке противградних ракета и дистрибуција ракета у припадајућој мрежи лансирних станица,</p>
			<p class="Basic-Paragraph">(7) учешће у изради извештаја о припремљености система за одбрану од града у наступајућој сезони и друге послове од значаја за успостављање рада и ефикасног функционисања система одбране од града.</p>
			<p class="clan">Члан 5. </p>
			<p class="Basic-Paragraph">Мрежа радарских центара, у складу са законом којим се уређује одбрана од града, обухвата радарске центре на територији Републике Србије, који се распоређују на међусобном растојању неопходном за вишеструко покривање брањене територије радарским мерењима и осматрањима, као и за несметану радио комуникацију са лансирним станицама и центрaлни магацин за безбедно складиштење противградних ракета – који мора испуњавати безбедносне и друге техничке услове у складу са посебним прописима. </p>
			<p class="Basic-Paragraph">Списак актуелних радарских центара у саставу мрежe радарских центара, који са мрежом припадајућих лансирних станица спроводе одбрану од града на повереној им брањеној територији одговарајућих јединица локалних самоуправа (Прилог), одштампан је уз ову уредбу и чини њен саставни део. </p>
			<p class="clan">Члан 6.</p>
			<p class="Basic-Paragraph">За потребе оперативног рада и функционисања мреже радарских центара, у систему одбране од града успоставља се телекомуникациони подсистем – кога чине мрежа репетитора, базних и ручних радиостаница и одговарајућа мрежа линкова.</p>
			<p class="Basic-Paragraph">Телекомуникациони подсистем из става 1. овог члана мора бити пројектован и изграђен у складу са прописима, и то на начин да обезбеђује перманентну комуникацију између и унутар функционалних компоненти система одбране од града које су утврђене Законом о одбрани од града (оперативно-методолошки центар, мрежа радарских центара, мрежа лансирних станица), у циљу ефикасног спровођења прописане методологије одбране од града. </p>
			<p class="clan">Члан 7.</p>
			<p class="Basic-Paragraph">Локације мреже радарских центара морају, у погледу радарских мерења, приступачности, комуникација и безбедности, испуњавати следеће услове, и то у погледу:</p>
			<p class="Basic-Paragraph">1) одсуства физичких препрека које доводе до блокаде радарског снопа (орографске препреке и изграђени објекти у непосредној близини локације), минималног утицаја удаљених орографских препрека на квалитет радарских мерења, као и одсуства електромагнетних сметњи у раду радара и телекомуникационих линкова;</p>
			<p class="Basic-Paragraph">2) одговарајућег растојања између локација радарских центара које мора задовољити критеријум вишеструког радарског покривања брањене територије, укључујући покривање тзв. „мртве купе” изнад локација радарског уређаја на суседним радарским центрима, као и радарско покривање у случају квара радара, односно привременог искључења неког од радарских центара из система одбране од града;</p>
			<p class="Basic-Paragraph">3) одговарајућег географског распореда локација радарских центара у мрежи радарских центара који мора испуњавати критеријум покривања целе брањене територије Републике Србије, као и област изван брањене територије и то најмање 50 km ван државне границе; </p>
			<p class="Basic-Paragraph">4) постојања приступних путева, електричног напајања и телекомуникационих веза, као и услова за квалитетан и економичан рад система радио-везе са лансирним станицама;</p>
			<p class="Basic-Paragraph">5) постојања услова за економично снабдевање мреже припадајућих лансирних станица и спровођење техничких интервенција на тим станицама.</p>
			<p class="Basic-Paragraph">Земљишна парцела радарског центра, у саставу мреже из става 1. овог члана, мора бити ограђена и на прописан начин обележена, а објекти морају испуњавати услове за заштиту од пожара, громобранску заштиту и услове безбедности и здравља на раду, заштите и унапређења животне средине, као и санитарно-хигијенске услове у складу са посебним прописима. </p>
			<p class="Basic-Paragraph">Избор локације за постављање радарског центра врше стручна лица надлежног државног органа.</p>
			<p class="clan">Члан 8.</p>
			<p class="Basic-Paragraph">Број, локације и распоред радарских центара утврђују се у складу са развојем радарске технологије, Законом о одбрани од града и прописима донетим на основу њега, и то тако да омогућава ефикасно функционисање система одбране од града на територији Републике Србије.</p>
			<p class="Basic-Paragraph">Списак актуелних радарских центара утврђен је у Прилогу, а садржи: назив радарског центра, географске координате, надморску висину и назив седишта радарског центра, као и називе поверених им брањених територија јединица локалних самоуправа (града/општине). </p>
			<p class="clan">Члан 9.</p>
			<p class="Basic-Paragraph">У околини радарских центара утврђују се заштитне зоне у кругу полупречника од 2 km. </p>
			<p class="Basic-Paragraph">Ограничења у заштитним зонама из става 1. овог члана, односе се на:</p>
			<p class="Basic-Paragraph">1) висину објекта који се подиже у околини радарског центра у кругу полупречника од 2 km, која не може да прелази висину базе полусфере зрачења радара;</p>
			<p class="Basic-Paragraph">2) забрану постављања ветрогенератора у околини радарског центра, у зони полупречника 10 km од локације радарске антене, осим у брдовито-планинским теренима где се ветрогенератор може поставити и на удаљености мањој од 10 km од радарске антене када се највиша тачка ветрогенератора налази испод базе полусфере зрачења радара, уз обавезну израду студије утицаја на радарска осматрања и прибављање сагласности Републичког хидрометеоролошког завода.</p>
			<p class="Basic-Paragraph">Израда студије из става 2. тачка 2) овог члана и прибављање сагласности неопходни су и за постављање ветрогенератора у прстену од 10 km до 30 km.</p>
			<p class="clan">Члан 10.</p>
			<p class="Basic-Paragraph">Ова уредба ступа на снагу осмог дана од дана објављивања у „Службеном гласнику Републике Србије”. </p>
			<p class="potpis">05 број 110-11856/2018-1</p>
			<p class="potpis">У Београду, 20. децембра 2018. године</p>
			<p class="potpis"><span class="bold">Влада </span></p>
			<p class="potpis">Председник, </p>
			<p class="potpis"><span class="bold">Ана Брнабић, </span>с.р.</p>
			<p class="clan" style="text-align: right">ПРИЛОГ </p>
			<p class="auto-style1"><strong>1) Списак актуелних радарских центара у саставу мрежe радарских центара, који са мрежом припадајућих лансирних станица спроводе одбрану од града на повереној им брањеној територији одговарајућих јединица локалних самоуправа</strong></p>
			<table class="tabela-sa-borderom">
				<colgroup>
					<col>
					<col>
					<col>
					<col>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph">Ред. број</p>
						</td>
						<td class="No-Table-Style">
							<p class="Basic-Paragraph">Назив радарског центра</p>
						</td>
						<td class="No-Table-Style">
							<p class="Basic-Paragraph">Географска ширина</p>
						</td>
						<td class="No-Table-Style">
							<p class="Basic-Paragraph">Географска дужина</p>
						</td>
						<td class="No-Table-Style">
							<p class="Basic-Paragraph">Надморска висина (m)</p>
						</td>
						<td class="No-Table-Style">
							<p class="Basic-Paragraph">Територије градова/општина утврђених Законом о територијалној организацији Републике Србије („Службени гласник РС”, бр. 129/07, 18/16 и 47/18), које су обухваћене системом одбране од града</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">1.</p>
						</td>
						<td class="No-Table-Style">
							<p class="Basic-Paragraph">Бајша</p>
						</td>
						<td class="No-Table-Style">
							<p class="Basic-Paragraph">45° 47' 13"</p>
						</td>
						<td class="No-Table-Style">
							<p class="Basic-Paragraph">19° 35' 37"</p>
						</td>
						<td class="No-Table-Style">
							<p class="Basic-Paragraph">105</p>
						</td>
						<td class="No-Table-Style">
							<p class="Basic-Paragraph">Апатин, Сомбор, Кула, Оџаци, Суботица, Бачка Топола, Мали Иђош, Врбас, Бечеј, Кањижа, Ада, Сента, Чока, Нови Кнежевац, Кикинда (део) и Нови Бечеј (део);</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">2.</p>
						</td>
						<td class="No-Table-Style">
							<p class="Basic-Paragraph">Фрушка Гора</p>
						</td>
						<td class="No-Table-Style">
							<p class="Basic-Paragraph">45° 9' 27"</p>
						</td>
						<td class="No-Table-Style">
							<p class="Basic-Paragraph">19° 48' 38"</p>
						</td>
						<td class="No-Table-Style">
							<p class="Basic-Paragraph">507</p>
						</td>
						<td class="No-Table-Style">
							<p class="Basic-Paragraph">Бач, Бачка Паланка, Бачки Петровац, Беочин, Жабаљ, Нови Сад, Србобран, С. Карловци, Темерин, Тител, Инђија, Ириг, Пећинци, Рума, Сремска Митровица, Стара Пазова, Шид, Београд/Земун, Београд/Сурчин и Београд/Нови Београд;</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">3.</p>
						</td>
						<td class="No-Table-Style">
							<p class="Basic-Paragraph">Самош</p>
						</td>
						<td class="No-Table-Style">
							<p class="Basic-Paragraph">45° 11' 16"</p>
						</td>
						<td class="No-Table-Style">
							<p class="Basic-Paragraph">20° 46' 14"</p>
						</td>
						<td class="No-Table-Style">
							<p class="Basic-Paragraph">105</p>
						</td>
						<td class="No-Table-Style">
							<p class="Basic-Paragraph">Кикинда (део), Нови Бечеј (део), Нова Црња, Зрењанин, Житиште, Сечањ, Опово, Ковачица, Алибунар, Пландиште, Вршац, Панчево, Ковин, Бела Црква и Београд/Палилула;</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">4.</p>
						</td>
						<td class="No-Table-Style">
							<p class="Basic-Paragraph">Ваљево</p>
						</td>
						<td class="No-Table-Style">
							<p class="Basic-Paragraph">44° 22' 26"</p>
						</td>
						<td class="No-Table-Style">
							<p class="Basic-Paragraph">19° 55' 5"</p>
						</td>
						<td class="No-Table-Style">
							<p class="Basic-Paragraph">387</p>
						</td>
						<td class="No-Table-Style">
							<p class="Basic-Paragraph">Шабац, Богатић, Лозница, Крупањ, Мали Зворник, Љубовија, Владимирци, Коцељева, Уб, Лајковац, Београд/Обреновац, Мионица, Осечина и Ваљево;</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">5.</p>
						</td>
						<td class="No-Table-Style">
							<p class="Basic-Paragraph">Букуља</p>
						</td>
						<td class="No-Table-Style">
							<p class="Basic-Paragraph">44° 17' 54"</p>
						</td>
						<td class="No-Table-Style">
							<p class="Basic-Paragraph">20° 31' 44"</p>
						</td>
						<td class="No-Table-Style">
							<p class="Basic-Paragraph">695</p>
						</td>
						<td class="No-Table-Style">
							<p class="Basic-Paragraph">Аранђеловац, Топола, Београд/Младеновац, Београд/Лазаревац, Београд/Сопот, Београд/Барајево, Љиг, Горњи Милановац, Београд/Вождовац, Београд/Звездара, Београд/Чукарица, Рача, Велика Плана, Смедеревска Паланка, Смедерево, Београд/Гроцка и Београд/Раковица;</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">6.</p>
						</td>
						<td class="No-Table-Style">
							<p class="Basic-Paragraph">Петровац</p>
						</td>
						<td class="No-Table-Style">
							<p class="Basic-Paragraph">44° 19' 32"</p>
						</td>
						<td class="No-Table-Style">
							<p class="Basic-Paragraph">21° 20' 13"</p>
						</td>
						<td class="No-Table-Style">
							<p class="Basic-Paragraph">280</p>
						</td>
						<td class="No-Table-Style">
							<p class="Basic-Paragraph">Петровац, Жабари, Велико Градиште, Голубац, Мало Црниће, Пожаревац, Кучево, Жагубица, Свилајнац и Деспотовац;</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">7.</p>
						</td>
						<td class="No-Table-Style">
							<p class="Basic-Paragraph">Црни Врх</p>
						</td>
						<td class="No-Table-Style">
							<p class="Basic-Paragraph">44° 7' 48"</p>
						</td>
						<td class="No-Table-Style">
							<p class="Basic-Paragraph">21° 57' 52"</p>
						</td>
						<td class="No-Table-Style">
							<p class="Basic-Paragraph">1027</p>
						</td>
						<td class="No-Table-Style">
							<p class="Basic-Paragraph">Зајечар, Неготин, Бор, Кладово, Мајданпек и Бољевац;</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">8.</p>
						</td>
						<td class="No-Table-Style">
							<p class="Basic-Paragraph">Ужице</p>
						</td>
						<td class="No-Table-Style">
							<p class="Basic-Paragraph">43° 53' 15"</p>
						</td>
						<td class="No-Table-Style">
							<p class="Basic-Paragraph">19° 50' 25"</p>
						</td>
						<td class="No-Table-Style">
							<p class="Basic-Paragraph">832</p>
						</td>
						<td class="No-Table-Style">
							<p class="Basic-Paragraph">Ужице, Бајина Башта, Косјерић, Пожега, Чачак, Лучани, Ариље, Чајетина и Прибој;</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">9.</p>
						</td>
						<td class="No-Table-Style">
							<p class="Basic-Paragraph">Бешњаја</p>
						</td>
						<td class="No-Table-Style">
							<p class="Basic-Paragraph">43° 59' 49"</p>
						</td>
						<td class="No-Table-Style">
							<p class="Basic-Paragraph">21° 2' 52"</p>
						</td>
						<td class="No-Table-Style">
							<p class="Basic-Paragraph">559</p>
						</td>
						<td class="No-Table-Style">
							<p class="Basic-Paragraph">Крагујевац, Баточина, Лапово,</p>
							<p class="Basic-Paragraph">Јагодина, Параћин, Рековац, Врњачка</p>
							<p class="Basic-Paragraph">Бања, Краљево, Ћуприја и Кнић;</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">10.</p>
						</td>
						<td class="No-Table-Style">
							<p class="Basic-Paragraph">Сјеница</p>
						</td>
						<td class="No-Table-Style">
							<p class="Basic-Paragraph">43° 15' 41"</p>
						</td>
						<td class="No-Table-Style">
							<p class="Basic-Paragraph">19° 58' 24"</p>
						</td>
						<td class="No-Table-Style">
							<p class="Basic-Paragraph">1244</p>
						</td>
						<td class="No-Table-Style">
							<p class="Basic-Paragraph">Сјеница, Рашка, Нови Пазар, Нова Варош, Пријепоље, Ивањица и Тутин;</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">11.</p>
						</td>
						<td class="No-Table-Style">
							<p class="Basic-Paragraph">Крушевац</p>
						</td>
						<td class="No-Table-Style">
							<p class="Basic-Paragraph">43° 37' 22"</p>
						</td>
						<td class="No-Table-Style">
							<p class="Basic-Paragraph">21° 15' 9"</p>
						</td>
						<td class="No-Table-Style">
							<p class="Basic-Paragraph">406</p>
						</td>
						<td class="No-Table-Style">
							<p class="Basic-Paragraph">Трстеник, Крушевац, Александровац, Алексинац, Блаце, Варварин, Брус, Прокупље, Куршумлија, Ражањ и Ћићевац;</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">12.</p>
						</td>
						<td class="No-Table-Style">
							<p class="Basic-Paragraph">Ниш</p>
						</td>
						<td class="No-Table-Style">
							<p class="Basic-Paragraph">43° 24' 15"</p>
						</td>
						<td class="No-Table-Style">
							<p class="Basic-Paragraph">21° 56' 50"</p>
						</td>
						<td class="No-Table-Style">
							<p class="Basic-Paragraph">813</p>
						</td>
						<td class="No-Table-Style">
							<p class="Basic-Paragraph">Ниш, Гаџин Хан, Сврљиг, Мерошина, Дољевац, Пирот, Бабушница, Бела Паланка, Димитровград, Књажевац, Сокобања и Житорађа;</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">13.</p>
						</td>
						<td class="No-Table-Style">
							<p class="Basic-Paragraph">Кукавица</p>
						</td>
						<td class="No-Table-Style">
							<p class="Basic-Paragraph">42° 47' 27"</p>
						</td>
						<td class="No-Table-Style">
							<p class="Basic-Paragraph">21° 56' 48"</p>
						</td>
						<td class="No-Table-Style">
							<p class="Basic-Paragraph">1438</p>
						</td>
						<td class="No-Table-Style">
							<p class="Basic-Paragraph">Лесковац, Власотинце, Бојник, Лебане, Медвеђа, Црна Трава, Владичин Хан, Сурдулица, Врање, Бујановац, Прешево, Босилеград и Трговиште;</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">14.</p>
						</td>
						<td class="No-Table-Style">
							<p class="Basic-Paragraph">Приштина*</p>
						</td>
						<td class="No-Table-Style">
							<p class="Basic-Paragraph">42° 43' 23"</p>
						</td>
						<td class="No-Table-Style">
							<p class="Basic-Paragraph">21° 16' 58"</p>
						</td>
						<td class="No-Table-Style">
							<p class="Basic-Paragraph">1055</p>
						</td>
						<td class="No-Table-Style">
							<p class="Basic-Paragraph">Лепосавић, Зубин Поток, Звечан, Косовска Митовица, Подујево, Србица, Вучитрн, Глоговац, Обилић, Косово Поље, Косовска Каменица, Приштина, Липљан, Ново Брдо, Штимље, Гњиланe, Урошевац, Витина, Штрпце и Качаник;</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">15.</p>
						</td>
						<td class="No-Table-Style">
							<p class="Basic-Paragraph">Клина*</p>
						</td>
						<td class="No-Table-Style">
							<p class="Basic-Paragraph">42° 38' 21"</p>
						</td>
						<td class="No-Table-Style">
							<p class="Basic-Paragraph">20° 30' 22"</p>
						</td>
						<td class="No-Table-Style">
							<p class="Basic-Paragraph">502</p>
						</td>
						<td class="No-Table-Style">
							<p class="Basic-Paragraph">Исток, Пећ, Клина, Дечани, Ораховац, Ђаковица, Сува Река, Призрен и Гора.</p>
						</td>
					</tr>
					<tr class="No-Table-Style">
						<td class="No-Table-Style" colspan="6">
							<p class="Basic-Paragraph"> *Радарски центри су оперативно функционисали до 1998. године</p>
						</td>
					</tr>
				</tbody>
			</table>
	</div>


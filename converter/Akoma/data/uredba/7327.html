

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 122а Закона о Војсци Србије („Службени гласник РС”, бр. 116/07, 88/09, 101/10 – др. закон, 10/15, 88/15 – УС и 36/18) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влада доноси</p>
			<p class="odluka-zakon">УРЕДБУ</p>
			<p class="odluka-zakon">о начину и поступку пријема цивилних лица на службу у Војсци Србије</p>
			<p class="centar">"Службени гласник РС", број 104 од 28. децембра 
			2018.</p>
			<p class="clan">I. УВОДНА ОДРЕДБА</p>
			<p class="clan">Члан 1.</p>
			<p class="Basic-Paragraph">Овом уредбом уређују се начин и поступак пријема цивилних лица на службу у Војсци Србије (у даљем тексту: цивилна лица) јавним конкурсом и без јавног конкурса.</p>
			<p class="clan">II. НАЧИН ПРИЈЕМА ЦИВИЛНИХ ЛИЦА</p>
			<p class="clan">Члан 2.</p>
			<p class="Basic-Paragraph">Пријем цивилних лица врши се на основу предлога за попуну формацијског места цивилног лица који покреће старешина команде, јединице или установе Војске Србије односно руководилац организационе јединице Министарства одбране у којој се налази формацијско место, а у складу са планом попуне који доноси министар одбране. </p>
			<p class="Basic-Paragraph">Предлог за попуну формацијског места цивилног лица садржи следеће податке: назив формацијског места, стручна спрема, група радног места и број бодова и посебни услови прописани актом о унутрашњем уређењу и систематизацији формацијских места у Војсци Србије и Министарству одбране.</p>
			<p class="Basic-Paragraph">Одлуку о попуни формацијског места цивилног лица доноси министар одбране. </p>
			<p class="clan">Члан 3.</p>
			<p class="Basic-Paragraph">Пријем цивилних лица на службу у Војсци Србије врши се, у складу са законом:</p>
			<p class="Basic-Paragraph">1) јавним конкурсом;</p>
			<p class="Basic-Paragraph">2) без јавног конкурса.</p>
			<p class="clan">III. ПОСТУПАК ПРИЈЕМА ЦИВИЛНИХ ЛИЦА</p>
			<p class="bold">1. Пријем цивилних лица јавним конкурсом</p>
			<p class="clan">Члан 4.</p>
			<p class="Basic-Paragraph">Јавни конкурс у складу са законом расписује Министарство одбране и објављује га у магазину „Одбрана”, на веб-сајту Министарства одбране и у неком од дневних јавних гласила које излази на читавој територији Републике Србије, а оглас о јавном конкурсу доставља се надлежној дирекцији Националне службе за запошљавање.</p>
			<p class="clan">Члан 5.</p>
			<p class="Basic-Paragraph">У огласу о јавном конкурсу наводе се: назив команде, јединице или установе Војске Србије, односно организационе јединице Министарства одбране у оквиру које се врши попуна формацијског места цивилног лица, формацијско место које се попуњава, услови за рад на формацијском месту које се попуњава, стручнa оспособљеност, знања и вештинe које се оцењују у изборном поступку и начин њихове провере, местo рада, рок у којем се подносе пријаве на јавни конкурс, име и презиме лица задуженог за давање обавештења о јавном конкурсу, адреса на коју се подносе пријаве и докази који се прилажу уз пријаву. </p>
			<p class="Basic-Paragraph">Поред података из става 1. овог члана, у тексту огласа о јавном конкурсу наводи се да је пробни рад обавезан за све који први пут заснивају радни однос у државном органу, у складу са законом.</p>
			<p class="clan">Члан 6.</p>
			<p class="Basic-Paragraph">Рок за подношење пријава на јавни конкурс почиње да тече наредног дана од дана када је јавни конкурс оглашен у магазину „Одбрана” и не може бити краћи од осам дана. </p>
			<p class="Basic-Paragraph">Уз пријаву на јавни конкурс прилажу се оригинали или оверене фотокопије доказа о испуњености услова за рад из јавног конкурса.</p>
			<p class="clan">Члан 7.</p>
			<p class="Basic-Paragraph">Јавни конкурс спроводи конкурсна комисија коју решењем именује министар одбране.</p>
			<p class="Basic-Paragraph">Конкурсна комисија именује се пре него што се огласи јавни конкурс.</p>
			<p class="Basic-Paragraph">Конкурсну комисију чине најмање три члана, при чему најмање један члан мора бити из реда стручњака исте врсте и истог или вишег степена стручне спреме од степена стручне спреме који је предвиђен за формацијско место цивилног лица које се попуњава.</p>
			<p class="Basic-Paragraph">Конкурсна комисија одлуке доноси већином гласова.</p>
			<p class="Basic-Paragraph">Конкурсна комисија води записник о свом раду који потписују председник и чланови конкурсне комисије.</p>
			<p class="Basic-Paragraph">Чланови конкурсне комисије дужни су да чувају податке до којих су дошли током спровођења јавног конкурса. </p>
			<p class="clan">Члан 8.</p>
			<p class="Basic-Paragraph">Председник и остали чланови конкурсне комисије дужни су да пошто прегледају пријаве на јавни конкурс дају писану изјаву о томе да они или с њима повезана лица немају сукоб интереса везан за спровођење јавног конкурса.</p>
			<p class="Basic-Paragraph">Председник или други члан конкурсне комисије код кога постоји сукоб интереса изузима се из конкурсне комисије и уместо њега именује се нови. </p>
			<p class="clan">Члан 9.</p>
			<p class="Basic-Paragraph">Критеријуме за избор кандидата у изборном поступку, у складу са потребама формацијског места које се попуњава пријемом цивилног лица, уређује министар одбране. </p>
			<p class="clan">Члан 10.</p>
			<p class="Basic-Paragraph">По истеку рока за подношење пријава на јавни конкурс, конкурсна комисија прегледа све приспеле пријаве и поднете доказе. </p>
			<p class="Basic-Paragraph">Изборни поступак спроводи се само међу кандидатима који испуне услове за рад на формацијском месту које се попуњава.</p>
			<p class="clan">Члан 11.</p>
			<p class="Basic-Paragraph">У поступку спровођења јавног конкурса, након прегледа приспелих пријава и поднетих доказа, конкурсна комисија сачињава следеће прилоге који су саставни део записника из члана 7. став 5. ове уредбе:</p>
			<p class="Basic-Paragraph">1) списак свих кандидата пријављених на јавни конкурс за попуњавање формацијског места у који се уносе: презиме и име, датум и година рођења, адреса, контакт телефон, имејл-адреса, ниво образовања и подаци о испуњености услова из јавног конкурса;</p>
			<p class="Basic-Paragraph">2) списак пријављених кандидата који не испуњавају услове из јавног конкурса са назнаком који услов не испуњавају или чије су пријаве неблаговремене, неразумљиве, недопуштене или непотпуне;</p>
			<p class="Basic-Paragraph">3) списак кандидата који испуњавају услове из јавног конкурса и међу којима се спроводи изборни поступак;</p>
			<p class="Basic-Paragraph">4) изјаве чланова конкурсне комисије о непостојању сукоба интереса.</p>
			<p class="Basic-Paragraph">Спискове кандидата из става 1. тач. 1)‒3) овог члана потписују сви чланови конкурсне комисије.   </p>
			<p class="clan">Члан 12.</p>
			<p class="Basic-Paragraph">Неблаговремене, неразумљиве, недопуштене или непотпуне пријаве конкурсна комисија одбацује решењем против којег кандидат може изјавити жалбу старешини команде, јединице и установе Војске Србије, односно руководиоцу организационе јединице Министарства одбране који је непосредно претпостављен старешини команде, јединице и установе Војске Србије, односно руководиоцу организационе јединице Министарства одбране у којој се врши пријем цивилног лица, у року од осам дана од дана достављања решења.</p>
			<p class="Basic-Paragraph">Жалба из става 1. овог члана не задржава извршење решења.</p>
			<p class="clan">Члан 13.</p>
			<p class="Basic-Paragraph">Кандидати међу којима се спроводи изборни поступак за попуну формацијског места цивилног лица, обавештавају се о томе када отпочиње изборни поступак, најмање осам дана пре дана отпочињања изборног поступка.</p>
			<p class="Basic-Paragraph">Ако се изборни поступак спроводи у више делова, кандидати се на почетку сваког дела обавештавају о томе када почиње наредни део изборног поступка. </p>
			<p class="Basic-Paragraph">У изборном поступку конкурсна комисија слободно бира начин обавештавања кандидата, водећи рачуна о његовој правној заштити, екoномичном трошењу средстава, јавности обавештавања и јавности поступка.</p>
			<p class="Basic-Paragraph">Ако се кандидати обавештавају телефоном, обавезно се сачињава службена забелешка о томе, у којој се наводи име и презиме кандидата, датум и време обављања разговора, број телефона на који је упућен позив и ток разговора.</p>
			<p class="Basic-Paragraph">Службену забелешку из става 4. овог члана потписује члан конкурсне комисије који је обавио разговор са кандидатом. </p>
			<p class="Basic-Paragraph">Кандидат који се не одазове позиву да учествује у једном делу изборног поступка, а не оправда изостанак, не позива се да учествује у наредном делу изборног поступка и сматра се да је одустао од конкурса. </p>
			<p class="Basic-Paragraph">Кандидат који не задовољи критеријуме за избор у једном делу изборног поступка, не позива се да учествује у наредном делу изборног поступка.</p>
			<p class="Basic-Paragraph">Након сваког спроведеног дела изборног поступка, конкурсна комисија саставља списак кандидата са постигнутим резултатима који потписују сви чланови конкурсне комисије. Овај списак чини саставни део записника конкурсне комисије, који се са прилозима из члана 11. ове уредбе доставља министру одбране или лицу које он овласти за пријем цивилних лица у службу у Војсци Србије.</p>
			<p class="clan">Члан 14.</p>
			<p class="Basic-Paragraph">У изборном поступку конкурсна комисија оцењује стручне оспособљености, знања и вештине кандидата које су наведене у огласу о  јавном конкурсу на начин који је наведен у огласу о јавном конкурсу.</p>
			<p class="Basic-Paragraph">Стручна оспособљеност, знање и вештине кандидата могу се проверавати писано и усмено, зависно од потреба формацијског места које се попуњава.</p>
			<p class="clan">Члан 15.</p>
			<p class="Basic-Paragraph">Конкурсна комисија након спроведеног изборног поступка сачињава листу за избор, на коју увршћује највише три кандидата који су са најбољим резултатом испунили критеријуме за избор.</p>
			<p class="Basic-Paragraph">Изузетно, уколико се на једно формацијско место цивилног лица прима више од три извршилаца, на листу за избор, увршћују се за сваког извршиоца највише два кандидата са најбољим резултатом који су испунили критеријуме за избор.</p>
			<p class="Basic-Paragraph">Листа за избор мора да садржи све податке о резултатима које су кандидати постигли у изборном поступку. </p>
			<p class="Basic-Paragraph">Изузетно, у случају да су кандидати са листе за избор у изборном поступку остварили исти резултат, конкурсна комисија обавља са њима додатни разговор, пре него што предложи за пријем једног од њих, о чему се сачињава службена забелешка која се прилаже уз записник. </p>
			<p class="Basic-Paragraph">Након спроведеног изборног поступка, министар одбране или лице које он овласти, у складу са законом, доноси решење о пријему цивилног лица за кандидата са листе за избор.</p>
			<p class="clan">Члан 16.</p>
			<p class="Basic-Paragraph">Решење о пријему на службу у Војсци Србије изабраног односно изабраних кандидата доставља се свим кандидатима који су учествовали у изборном поступку, у року од осам дана од дана доношења решења, препорученом пошиљком на адресу наведену у пријави на јавни конкурс.</p>
			<p class="Basic-Paragraph">Кандидат који је учествовао у изборном поступку може да, под надзором службеног лица, прегледа документацију јавног конкурса.</p>
			<p class="clan">Члан 17.</p>
			<p class="Basic-Paragraph">Јавни конкурс није успео ако се за формацијско место које се попуњава, није пријавио ниједан кандидат, ако конкурсна комисија у поступку спровођења јавног конкурса утврди да ниједан кандидат није испунио услове за рад на формацијском месту које се попуњава или ако ниједан кандидат у изборном поступку не испуни критеријуме прописане за избор.</p>
			<p class="Basic-Paragraph">У случају да ниједан пријављени кандидат није испунио услове за рад на формацијском месту које се попуњава или ако ниједан кандидат у изборном поступку не испуни критеријуме прописане за избор, кандидати ће бити обавештени о томе да јавни конкурс није успео.</p>
			<p class="bold">2. Пријем цивилних лица без јавног конкурса </p>
			<p class="clan">Члан 18.</p>
			<p class="Basic-Paragraph">Пријем цивилних лица на службу у Војсци Србије без јавног конкурса на неодређено време врши се, у складу са законом:</p>
			<p class="Basic-Paragraph">1) пријемом  из другог државног органа, јавне установе и друге јавне службе;</p>
			<p class="Basic-Paragraph">2) пријемом стипендиста, у складу са условима утврђеним уговором о стипендирању;</p>
			<p class="Basic-Paragraph">3) пријемом на формацијска места одређена актом министра одбране. </p>
			<p class="clan">Члан 19.</p>
			<p class="Basic-Paragraph">Пријем цивилних лица на службу у Војсци Србије без јавног конкурса на одређено време врши се, у складу са законом:</p>
			<p class="Basic-Paragraph">1) када се привремено повећа обим рада (али не дуже од 12 месеци); </p>
			<p class="Basic-Paragraph">2) када треба заменити привремено одсутно лице;</p>
			<p class="Basic-Paragraph">3) ради обуке приправника док траје приправнички стаж;</p>
			<p class="Basic-Paragraph">4) ради специјализације и стажирања здравственог радника до завршетка специјализације односно стажирања утврђених програмом, на основу закона. </p>
			<p class="clan">Члан 20.</p>
			<p class="Basic-Paragraph">Пријем из члана 18. тачка 1) ове уредбе врши се преузимањем лица из другог државног органа, јавне установе и других јавних служби.</p>
			<p class="Basic-Paragraph">О преузимању лица из другог државног органа, јавне установе и друге јавне службе пријемом без јавног конкурса, министар одбране односно лице које он овласти и руководилац другог државног органа, јавне установе и друге јавне службе закључују писани споразум уз претходну прибављену сагласност лица које се преузима.</p>
			<p class="clan">Члан 21.</p>
			<p class="Basic-Paragraph">Пријем из члана 18. тачка 2) ове уредбе врши се на одговарајуће слободно, односно упражњено формацијско место, у складу са условима утврђеним уговором о стипендирању. </p>
			<p class="Basic-Paragraph">Одговарајуће формацијско место, у смислу става 1. овог члана, јесте формацијско место које одговара врсти и степену стручног образовања стипендисте за које је школовано. </p>
			<p class="Basic-Paragraph">По захтеву надлежне организационе јединице Министарства одбране, старешина команде, јединице или установе Војске Србије, односно руководилац организационе јединице Министарства одбране у којој се налази слободно, односно упражњено формацијско место цивилног лица у обавези је да достави податке о одговарајућем формацијском месту за које је лице школовано.</p>
			<p class="Basic-Paragraph">Акт о пријему стипендисте у својству цивилног лица доноси министар одбране или лице које он овласти.</p>
			<p class="clan">Члан 22.</p>
			<p class="Basic-Paragraph">Пријем из члана 18. тачка 3) ове уредбе у Министарству одбране врши се на формацијска места одређена актом министра одбране, а у Војсци Србије на формацијска места одређена актом министра одбране на предлог начелника Генералштаба Војске Србије.</p>
			<p class="Basic-Paragraph">Формацијским местима из става 1. овог члана сматрају се формацијска места: на којима се врше послови који су такве природе да је за њих неопходно поседовање посебних знања и вештина од стране лица која ће их обављати, дефицитарна занимања за потребе Војске Србије и Министарства одбране или за која се оспособљавање за обављање послова врши само у командама, јединицама или установама Војске Србије, односно организационим јединицама Министарства одбране.</p>
			<p class="clan">Члан 23.</p>
			<p class="Basic-Paragraph">У сврху пријема цивилних лица на службу у Војсци Србије без јавног конкурса код пријема на одређено време и на формацијска места одређена актом министра одбране, надлежна организациона јединица Министарства одбране води евиденцију лица заинтересованих за заснивање радног односа у Министарству одбране и Војсци Србије, у складу са законом. </p>
			<p class="clan">Члан 24.</p>
			<p class="Basic-Paragraph">Старешина команде, јединице или установе Војске Србије, односно руководилац организационе јединице Министарства одбране у којој се врши пријем из члана 18. тачка 3) и члана 19. ове уредбе сачињава предлог за попуну формацијског места цивилног лица без јавног конкурса који мора да садржи: назив формацијског места, степен стручног образовања, групу радног места и број бодова, као и посебне услове прописане актом о унутрашњем уређењу и систематизацији формацијских места у Војсци Србије и Министарству одбране. </p>
			<p class="Basic-Paragraph">Одлуку о попуни формацијског места цивилног лица без јавног конкурса доноси министар одбране.</p>
			<p class="Basic-Paragraph">По пријему одлуке из става 2. овог члана, надлежна организациона јединица Министарства одбране којој се доставља предлог из става 1. овог члана, саставља списак лица заинтересованих за заснивање радног односа у Министарству одбране и Војсци Србије према предлогу из става 1. овог члана и о томе сачињава службену белешку. </p>
			<p class="Basic-Paragraph">Списак лица из става 3. овог члана, доставља се команди, јединици или установи Војске Србије, односно организационој јединици Министарства одбране у којој се врши пријем цивилног лица без јавног конкурса ради избора лица за пријем.</p>
			<p class="clan">Члан 25.</p>
			<p class="Basic-Paragraph">Надлежни старешина команде, јединице или установе Војске Србије, односно руководилац организационе јединице Министарства одбране у којој се врши пријем, покреће поступак провере испуњености општих и посебних услова за пријем на формацијско место које се попуњава, на начин што се лица са списка  из члана 24. став 3. ове уредбе позивају да доставе на увид документа за пријем.</p>
			<p class="Basic-Paragraph">По утврђивању испуњености услова из става 1. овог члана, даљи поступак се реализује у обиму и на начин предвиђен критеријумима за избор кандидата које утврђује министар одбране. </p>
			<p class="Basic-Paragraph">Надлежни старешина команде, јединице или установе Војске Србије, односно руководилац организационе јединице Министарства одбране у којој се врши пријем, предузима радње на начин прописан чланом 15. ст. 1–4. ове уредбе, након чега доставља надлежној организационој јединици Министарства одбране предлог лица за пријем са образложењем и записник о спроведеном поступку ради припреме решења о пријему цивилног лица на служби у Војсци Србије без јавног конкурса.</p>
			<p class="clan">Члан 26.</p>
			<p class="Basic-Paragraph">Решење о пријему цивилног лица на служби у Војсци Србије без јавног конкурса доноси министар одбране или лице које он овласти, у складу са законом.</p>
			<p class="clan">IV. ПРЕЛАЗНЕ И ЗАВРШНЕ ОДРЕДБЕ</p>
			<p class="clan">Члан 27.</p>
			<p class="Basic-Paragraph">Поступци пријема цивилних лица на службу у Војсци Србије који су започети, а нису окончани до дана ступања на снагу ове уредбе завршиће се по одредбама ове уредбе. </p>
			<p class="clan">Члан 28.</p>
			<p class="Basic-Paragraph">Ова уредба ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 110-12675/2018</p>
			<p class="potpis">У Београду, 27. децембра 2018. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
	</div>


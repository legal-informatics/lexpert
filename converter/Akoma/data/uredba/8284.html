


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
	margin-top: 0;
}
	.auto-style2 {
		margin-top: 0;
	}
	</style>


	<div class="story">
				<p class="broj">&nbsp;</p>
				<p>На основу члана 21. став 4. Закона о метеоролошкој и хидролошкој делатности („Службени гласник РС”, брoj 88/10) и члана 42. став 1. Закона о Влади („Службени гласник РС”, бр. 55/05, 71/05 – испрaвка, 101/07, 65/08, 16/11, 68/12 – УС и 72/12), </p>
				<p>Влада доноси</p>
				<p>&nbsp; &nbsp;</p>
				<p class="naslov">УРЕДБУ</p>
				<p class="naslov" style="margin-top: 0">о утврђивању локација метеоролошких и хидролошких станица државних мрежа и заштитних зона у околини тих станица, као и врсте ограничења која се могу увести у заштитним зонама</p>
				<p class="clan" style="margin-top: 0">"Службени гласник РС", број 34 од 12. априла 
				2013.</p>
				<p class="clan" style="margin-top: 0">&nbsp;&nbsp; &nbsp;</p>
				<p class="clan">I. УВОДНЕ ОДРЕДБЕ</p>
				<p class="clan">Члан 1.</p>
				<p>Овом уредбом утврђују се локације метеоролошких и хидролошких станица у саставу државних мрежа, заштитне зоне у околини тих станица, као и врсте ограничења која се могу увести у заштитним зонама и услови за увођење тих ограничења. </p>
				<p class="clan">Члан 2.</p>
				<p>Поједини изрази који су употребљени у овој уредби имају следеће значење:</p>
				<p>1) <span class="italik">водни објекти</span> јесу грађевински и други објекти који заједно са уређајима који им припадају чине техничку, односно технолошку целину, а служе за обављање водне делатности;</p>
				<p>2) <span class="italik">државни хидролошки осматрачки систем</span> јесте скуп мрежа хидролошких станица на којима се спроводе прописани програми хидролошких мерења и осматрања;</p>
				<p>3) <span class="italik">заштитна зона у околини метеоролошке и хидролошке станице</span> јесте простор у околини станице у којем се уводе ограничења која се односе на изградњу нових и реконструкцију постојећих објеката који могу нарушити природне атмосферске, односно хидролошке процесе;</p>
				<p>4) <span class="italik">мета подаци</span> јесу основни подаци о локацији, мерилима која су у употреби и програмима рада метеоролошке, односно хидролошке станице (координате, надморска висина, тип мерила, слив, итд), као и подаци о заштитним зонама у околини станица у којима се уводе ограничења и подаци о државном органу, односно правном лицу у чијој се надлежности налази станица;</p>
				<p>5) <span class="italik">метеоролошко мерење и осматрање</span> јесте инструментално мерење и/или одређивање вредности једног или више метеоролошких елемената и појава;</p>
				<p>6) <span class="italik">метеоролошки круг</span> јесте простор у оквиру метеоролошке станице на коме су у одређеном распореду постављена метеоролошка мерила у складу са прописаним програмом мерења и осматрања;</p>
				<p>7) <span class="italik">мрежа метеоролошких станица</span> јесте скуп метеоролошких станица на којима се спроводи исти програм метеоролошких мерења и осматрања; </p>
				<p>8) <span class="italik">мрежа хидролошких станица</span> јесте скуп хидоролошких станица на којима се спроводи исти програм хидролошких мерења и осматрања; </p>
				<p>9) <span class="italik">програм рада метеоролошке станице </span>јесте програм систематских метеоролошких мерења и осматрања, евидентирања и контроле података, као и извештавања који је прописан за одређену врсту мреже метеоролошких станица као што су мреже: метеоролошких опсерваторија, приземних синоптичких станица, висинских синоптичких (радиосондажних) станица, аеродромских (ваздухопловних) метеоролошких станица, главних и обичних климатолошких станица, климатолошких станица за посебне намене, падавинских станица, главних и обичних агрометеоролошких станица, фенолошких станица, метеоролошких радарских центара, главних и обичних станица за Сунчево зрачење, станица за атмосферски озон (GAW станице) у складу са техничким регулаторним документима Светске метеоролошке организације; </p>
				<p>10) <span class="italik">програм рада хидролошке станице </span>јесте програм систематских хидролошких мерења и осматрања, евидентирања и контроле података, као и извештавања који је прописан за одређену врсту мреже хидролошких станица као што су мреже: хидролошких реонских станица, главних хидролошких станица површинских вода, хидролошких станица површинских и подземних вода првог реда и хидролошких станица површинских и подземних вода другог реда у складу са техничким регулаторним документима Светске метеоролошке организације; </p>
				<p>11) <span class="italik">хидролошка станица</span> <span class="italik">површинских вода</span> јесте водни објекат за мониторинг квантитативних и квалитативних параметара површинских вода;</p>
				<p>12) <span class="italik">хидролошка станица подземних вода</span> јесте водни објекат који подразумева једно или више мерних места постављених у одговарајућој водоносној средини на којој се мере ниво, температура, протицај и/или узимају узорци за контролу квалитета подземних вода;</p>
				<p>13) <span class="italik">хидролошко мерење и осматрање</span> јесте инструментално мерење и/или одређивање једног или више хидролошких елемената. </p>
				<p class="clan">II. УТВРЂИВАЊЕ ЛОКАЦИЈА МЕТЕОРОЛОШКИХ И ХИДРОЛОШКИХ СТАНИЦА У САСТАВУ ДРЖАВНИХ МРЕЖА, ЗАШТИТНИХ ЗОНА У ОКОЛИНИ ТИХ СТАНИЦА, КАО И ВРСТА ОГРАНИЧЕЊА КОЈА СЕ МОГУ УВЕСТИ У ЗАШТИТНИМ ЗОНАМА И УСЛОВА ЗА УВОЂЕЊЕ ТИХ ОГРАНИЧЕЊА</p>
				<p class="bold">1. Метеоролошке станице</p>
				<p class="italik">а) Локације метеоролошких станица</p>
				<p class="clan">Члан 3.</p>
				<p>Локације метеоролошких станица у саставу државних мрежа метеоролошких станица Републике Србије наведене су у Прилогу 1. </p>
				<p>Број метеоролошких станица у саставу државних мрежа метеоролошких станица из става 1. овог члана утврђује се у складу са Законом о метеоролошкој и хидролошкој делатности и прописима донетим на основу њега. </p>
				<p>Списак локација метеоролошких станица у саставу државних мрежа метеоролошких станица који је дат у Прилогу 1 (у даљем тексту: Прилог 1), одштампан је уз ову уредбу и чини њен саставни део. </p>
				<p>Списак локација метеоролошких станица из става 3. овог члана садржи: назив, географске координате, надморску висину, врсту станице према програму мерења и осматрања, назив органа државне управе или правног лица надлежног за метеоролошку станицу. </p>
				<p class="italik">б) Заштитне зоне у околини метеоролошких станица</p>
				<p class="clan">Члан 4.</p>
				<p>У околини метеоролошких станица утврђују се заштитне зоне у пречнику од:</p>
				<p>1) 300 m од метеоролошких станица у саставу државних мрежа метеоролошких опсерваторија, синоптичких станица, радиосондажних станица, главних климатолошких станица и климатолошких станица за посебне намене, главних агрометеоролошких станица и станица за Сунчево зрачење; </p>
				<p>2) 2 km од радарског центра у саставу државне мреже метеоролошких радарских центара. </p>
				<p class="italik">в) Ограничења која се могу увести у заштитним зонама у околини метеоролошких станица и услови за увођење ограничења</p>
				<p class="clan">Члан 5.</p>
				<p>Ограничења у заштитним зонама у околини метеоролошких станица из члана 4. ове уредбе односе се на: </p>
				<p>1) висину објекта који се подиже у окружењу приземне синоптичке станице који не може бити већи од једног десетог дела његовог растојања од метеоролошког круга (објекат висине 6 m може да буде подигнут на удаљености од 60 m од метеоролошког круга);</p>
				<p>2) вештачке изворе топлоте или равне рефлектујуће површине који могу бити извор топлоте (бетонске или асфалтне површине, паркинзи за моторна возила) могу се подићи на удаљености од метеоролошког круга од 100 m или више; </p>
				<p>3) висину објекта који се подиже у околини висинске синоптичке (радиосондажне) станице која не може да буде већа од једног седмог дела његовог растојања од локације висинске синоптичке (радиосондажне) станице (објекат висине 10 m може да буде подигнут на удаљености од 70 m од локације висинске синоптичке станице);</p>
				<p>4) висину објекта који се подиже у окружењу станице за зрачење која не може да да буде толика да својом сенком прекрива метеоролошки круг, када је положај Сунца под углом од 5 степени или више у односу на површину тла, што је једнако једном десетом делу његовог растојања од метеоролошког круга;</p>
				<p>5) висину објекта који се подиже у околини радарског центра у кругу полупречника од 2 km која не може да прелази висину базе полусфере зрачења радара;</p>
				<p>6) забрану постављања ветрогенератора у околини радарског центра, у зони полупречника 10 km од локације радарске антене, осим у брдовито-планинским теренима где се ветрогенератор може поставити и на удаљености мањој од 10 km од радарске антене када се највиша тачка ветрогенератора налази испод базе полусфере зрачења радара, уз обавезну израду студије утицаја на радарска осматрања и прибављање сагласности Републичког хидрометеоролошког завода (у даљем тексту: Завод). </p>
				<p>Израда студије из тачке 6. став 1. овог члана и прибављање сагласности Завода неопходни су и за постављање ветрогенератора у прстену од 10 km до 30 km.</p>
				<p>Ограничења у заштитним зонама из ст. 1. и 2. овог члана односе се на планирање изградње нових и/или реконструкције постојећих објеката, односно планирање извођења других радова који могу битно нарушити природне атмосферске процесе и појаве, у мери у којој измерени и осмотрени метеоролошки подаци одступају од међународних стандарда у погледу тачности и међународне упоредивости.</p>
				<p>При издавању сагласности из ст. 1. и 2. овог члана прибавља се мишљење од надлежног органа, чија се станица налази у саставу државних мрежа метеоролошких и хидролошких станица.</p>
				<p class="bold">2. Хидролошке станице</p>
				<p class="italik">а) Локације хидролошких станица</p>
				<p class="clan">Члан 6.</p>
				<p>Локације хидролошких станица у саставу државних мрежа хидролошких станица Републике Србије наведене су у Прилогу 2. </p>
				<p>Број хидролошких станица у саставу државних мрежа хидролошких станица из става 1. овог члана утврђује се у складу са Законом о метеоролошкој и хидролошкој делатности и прописима донетим на основу њега. </p>
				<p>Списак локација хидролошких станица у саставу државних мрежа хидролошких станица који је дат је у Прилогу 2 (у даљем тексту: Прилог 2), одштампан је уз ову уредбу и чини њен саставни део.</p>
				<p>Списак локација хидролошких станица из става 3. овог члана садржи: назив, географске координате, надморску висину, врсту станице према програму мерења и осматрања, назив органа државне управе или правног лица надлежног за хидролошку станицу. </p>
				<p class="italik">б) Заштитне зоне у околини хидролошких станица</p>
				<p class="clan">Члан 7.</p>
				<p>Заштитна зона у околини хидролошке станице површинских вода обухвата корито реке узводно и низводно од хидролошке станице у дужини која одговара десетострукој ширини реке при великим водама у профилу хидролошке станице.</p>
				<p>Заштитна зона у околини хидролошке станице подземних вода обухвата простор у коме се дешавају природни хидролошки процеси који се региструју и мере на тој станици.</p>
				<p class="italik">в) Ограничења која се могу увести у заштитним зонама у околини хидролошких станица и услови за увођење ограничења</p>
				<p class="clan">Члан 8.</p>
				<p>Ограничења у заштитним зонама у околини хидролошких станица односе се на предузимање мера ради спречавања наступања штетних последица на рад хидролошких станица и то при:</p>
				<p>1) планирању изградње нових и реконструкције постојећих објеката;</p>
				<p>2) извођењу радова који могу нарушити природне хидролошке процесе и појаве;</p>
				<p>3) извођењу радова који могу да утичу на измену режима течења воде, транспорт наноса и леда или могу да угрозе опрему и инсталације на хидролошкој станици;</p>
				<p>4) извођењу радова којима се могу оштетити опрема хидролошке станице и нарушити природни атмосферски, односно хидролошки процеси и тиме битно утицати на квалитет, поузданост и међународну упоредивост хидролошких података.</p>
				<p class="bold">3. Мета подаци о локацијама у саставу државних мрежа метеоролошких и хидролошких станица </p>
				<p class="clan">Члан 9.</p>
				<p>Мета подаци из Прилога 1 и Прилога 2 ове уредбе уносе се у регистар државних мрежа метеоролошких и хидролошких станица који води Завод, у складу са законом којим се уређује метеоролошка и хидролошка делатност. </p>
				<p class="clan">III. ЗАВРШНА ОДРЕДБА</p>
				<p class="clan">Члан 10.</p>
				<p>Ова уредба ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">05 број 110-2777/2013</p>
				<p class="auto-style1">У Београду, 5. априла 2013. године </p>
				<p class="auto-style1"><span class="bold">Влада</span></p>
				<p class="auto-style1">Председник, </p>
				<p class="auto-style1"><span class="bold">Ивица Дачић,</span> с.р.</p>
				<p class="auto-style1">&nbsp;</p>
				<p class="auto-style2">
				<a href="http://www.pravno-informacioni-sistem.rs/SlGlasnikPortal/prilozi/1prilog.html&amp;doctype=reg&amp;abc=cba&amp;eli=true&amp;eliActId=246717&amp;regactid=246717" target="_blank" style="color:green">Прилог 1 - Списак 
				локација метеоролошких станица у саставу државних мрежа 
				метеоролошких станица</a></p>
				<p class="auto-style2">				
				<a href="http://www.pravno-informacioni-sistem.rs/SlGlasnikPortal/prilozi/2prilozi.html&amp;doctype=reg&amp;abc=cba&amp;eli=true&amp;eliActId=246717&amp;regactid=246717" style="color:green" target="_blank">Прилог 2 - Списак локација хидролошких 
				станица у саставу државних мрежа хидролошких станица</a></p>
	</div>


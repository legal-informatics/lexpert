

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	color: #008000;
}
</style>


	<div class="story">
			<p class="Basic-Paragraph">На основу члана 11. став 5. Закона о конверзији стамбених кредита индексираних у швајцарским францима („Службени гласник РСˮ, брoj 31/19),  </p>
			<p class="Basic-Paragraph">Влада доноси</p>
			<p class="odluka-zakon">УРЕДБУ</p>
			<p class="odluka-zakon">o накнади трошкова у вези са конверзијом и умањењем дуга </p>
			<p class="centar">"Службени гласник РС", број 57 од 9. августа 2019.</p>
			<p class="bold">1. Предмет уређивања</p>
			<p class="clan">Члан 1.</p>
			<p class="Basic-Paragraph">Овом уредбом ближе се уређују садржина захтева за накнаду трошкова у вези са конверзијом и умањењем дуга поднетог од стране банке из члана 4. став 1. Закона о конверзији стамбених кредита индексираних у швајцарским францима („Службени гласник РСˮ, брoj 31/19 – у даљем тексту: Закон), услови и обавезни елементи уговора, којим се утврђује износ који је Република Србија преузела као обавезу на име накнаде трошкова конверзије и умањење дуга, између Републике Србије и банке, као и основни елементи обвезница, услови дистрибуције и наплате обвезница. </p>
			<p class="bold">2. Садржина захтева за накнаду трошкова у вези са конверзијом и умањењем дуга </p>
			<p class="clan">Члан 2.</p>
			<p class="Basic-Paragraph">Банка подноси захтев за накнаду трошкова у вези са конверзијом и умањењем дуга, ради остваривања права на исплату трошкова у вези са конверзијом и умањењем дуга из члана 11. став 2. Закона, на Обрасцу 1 – Захтев за накнаду трошкова у вези са конверзијом и умањењем дуга (у даљем тексту: Захтев) са прилозима.</p>
			<p class="Basic-Paragraph">Банка подноси Захтев непосредно или препоручено поштом Министарству финансија – Управи за јавни дуг (у даљем тексту: Управа). </p>
			<p class="clan">Члан 3.</p>
			<p class="Basic-Paragraph">Уз Захтев банка доставља следеће прилоге:</p>
			<p class="Basic-Paragraph">– Прилог 1: дигитализовани оригинали закључених уговора о конверзији из члана 7. Закона на носачу података (CD), јасно обележен од стране банке;</p>
			<p class="Basic-Paragraph">– Прилог 2: Изјава – којом банка потврђује веродостојност достављених прилога и тачност података, потписана од стране овлашћеног лица банке;</p>
			<p class="Basic-Paragraph">– Прилог 3: Табела – попуњена и потписана од стране овлашћеног лица банке, која садржи списак свих потписаних уговора о конверзији, име и презиме корисника стамбеног кредита, број основног уговора о кредиту, број уговора о конверзији, датум потписивања уговора о конверзији, начин потписивања уговора о конверзији или давања сагласности, износ кредита у оригиналној валути, износ преосталог дуга по кредиту који се конвертује изражен у оригиналној валути и динарској противвредности по средњем курсу Народне банке Србије на дан конверзије, износ преосталог дуга по кредиту који се конвертује изражен у еврима (члан 4. ст. 1. и 2. Закона), износ накнаде трошкова конверзије и умањења дуга изражен у еврима и динарској противвредности на дан конверзије по средњем курсу Народне банке Србије на дан конверзије (члан 11. став 2. Закона).</p>
			<p class="Basic-Paragraph">Образац 1  –  Захтев, Прилог 2 – Изјава и Прилог 3 – Табела одштампани су уз ову уредбу и чине њен саставни део.</p>
			<p class="clan">Члан 4.</p>
			<p class="Basic-Paragraph">Ради провере тачности података и прилога из члана 3. ове уредбе које је банка доставила уз Захтев, Управа може упутити захтев банци да достави и друге расположиве податке. </p>
			<p class="Basic-Paragraph">Банка је дужна да, у року од пет радних дана од дана пријема захтева из става 1. овог члана, достави Управи тражене податке.</p>
			<p class="clan">Члан 5.</p>
			<p class="Basic-Paragraph">Износ обавезе Републике Србије на име накнаде трошкова конверзије и умањења дуга из члана 11. став 2. Закона, утврђује се тако што се укупан износ добијен конверзијом у складу са чланом 4. ст. 1. и 2. Закона и исказан у Захтеву помножи са 15%.</p>
			<p class="Basic-Paragraph">Добијени износ из става 1. овог члана, изражен у еврима, конвертује се у динаре по средњем курсу Народне банке Србије на дан конверзије у смислу члана 2. тачка 7) Закона.</p>
			<p class="Basic-Paragraph">Износ из става 2. овог члана представља обавезу Републике Србије на име накнаде трошкова конверзије и умањења дуга, о чему се закључује уговор између Републике Србије и банке.</p>
			<p class="bold">3. Услови и обавезни елементи уговора</p>
			<p class="clan">Члан 6.</p>
			<p class="Basic-Paragraph">Услови за потписивање уговора из члана 5. став 3. ове уредбе су да је банка спровела поступак у складу са чл. 4, 6. и 7. Закона, као и да је Управи доставила Захтев.</p>
			<p class="Basic-Paragraph">По утврђивању испуњености услова из става 1. овог члана, закључује се уговор из члана 5. став 3. ове уредбе између Републике Србије и банке.</p>
			<p class="Basic-Paragraph">У име Републике Србије уговор из члана 5. став 3. ове уредбе потписује директор Управе. </p>
			<p class="clan">Члан 7.</p>
			<p class="Basic-Paragraph">Обавезни елементи уговора из члана 5. став 3. ове уредбе, јесу: </p>
			<p class="Basic-Paragraph">– назив и основни подаци банке;</p>
			<p class="Basic-Paragraph">– број и датум подношења Захтева;</p>
			<p class="Basic-Paragraph">– прилози из члана 3. ове уредбе достављени уз Захтев;</p>
			<p class="Basic-Paragraph">– укупан број закључених уговора о конверзији кредита;</p>
			<p class="Basic-Paragraph">– укупан износ конверзије;</p>
			<p class="Basic-Paragraph">– укупан износ накнаде трошкова конверзиje и умањења дуга;</p>
			<p class="Basic-Paragraph">– број власничког рачуна хартија од вредности банке ради уписа обвезница;</p>
			<p class="Basic-Paragraph">– број наменског новчаног динарског рачуна банке ради исплате обвезница по доспећу.</p>
			<p class="bold">4. Основни елементи обвезница, услови дистрибуције и наплата обвезница</p>
			<p class="clan">Члан 8.</p>
			<p class="Basic-Paragraph">Ради измирења обавеза из члана 5. став 3. ове уредбе, Република Србија емитује обвезнице у динарима, које гласе на доносиоца, а на основу одлуке Владе о емисији обвезница Републике Србије.</p>
			<p class="Basic-Paragraph">Пренос на власничке рачуне хартија од вредности банке врши се у складу са уговором из члана 6. став 2. ове уредбе.</p>
			<p class="clan">Члан 9.</p>
			<p class="Basic-Paragraph">Обвезнице се уписују у Централни регистар, депо и клиринг хартија од вредности (у даљем тексту: Централни регистар) у нематеријализованом облику.</p>
			<p class="Basic-Paragraph">Обвезнице се емитују са роком доспећа од пет година и годишњом исплатом купона.</p>
			<p class="Basic-Paragraph">Обвезнице носе купон по стопи од 4,00% на годишњем нивоу.</p>
			<p class="Basic-Paragraph">Даном преноса обвезница на власнички рачун банке, банка постаје законити ималац обвезница.</p>
			<p class="clan">Члан 10.</p>
			<p class="Basic-Paragraph">Обвезнице ће након емисије и регистровања у Централном регистру бити укључене на регулисаном тржишту хартија од вредности и могу се слободно прометовати. </p>
			<p class="bold">5. Завршна одредба</p>
			<p class="clan">Члан 11.</p>
			<p class="Basic-Paragraph">Ова уредба ступа на снагу осмог дана од дана објављивања у „Службеном  гласнику Републике Србије”.</p>
			<p class="potpis">05 број 110-7981/2019-1</p>
			<p class="potpis">У Београду, 8. августа 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
			<p class="clan" style="text-align: right">Прилози</p>
			<p class="Basic-Paragraph"><span lang="x-none">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=428876&amp;regactid=428876" target="_blank">Прилог 1 - Захтев за 
			накнаду трошкова у вези са конверзијом и умањењем дуга</a></span></p>
			<p class="Basic-Paragraph"><span lang="x-none">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=428876&amp;regactid=428876" target="_blank">Прилог 2 - Изјава</a></span></p>
			<p class="Basic-Paragraph">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/3.html&amp;doctype=reg&amp;abc=cba&amp;eli=true&amp;eliActId=428876&amp;regactid=428876" target="_blank">Прилог 3 - Табела</a></p>
	</div>


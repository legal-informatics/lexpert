


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p>На основу члана 274. Закона о осигурању („Службени гласник РС”, број 139/14) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), </p>
				<p>Влада доноси </p>
				<p>&nbsp;</p>
				<p class="odluka-zakon">УРЕДБУ</p>
				<p class="naslov">о одређивању ризика који се могу осигурати, односно реосигурати код страног друштва за осигурање, односно реосигурање</p>
				<p class="auto-style1">"Службени гласник РС", број 56 од 26. јуна 
				2015.</p>
				<p class="naslov">&nbsp;</p>
				<p class="clan">Члан 1.</p>
				<p>Домаћа правна и физичка лица могу код страног друштва за осигурање осигурати:</p>
				<p>1) инвестиционе радове у иностранству које изводе домаћа привредна друштва, као и опрему за извођење тих радова − ако је то предвиђено уговором о извођењу тих радова, односно прописима земље у којој се радови изводе;</p>
				<p>2) иностране кредите, ради осигурања враћања тих кредита − ако је то, на захтев даваоца кредита, предвиђено уговором;</p>
				<p>3) бродове у изградњи или ремонту − ако је то изричито предвиђено уговором закљученим са страним купцем, односно наручиоцем;</p>
				<p>4) робу која се извози из Републике Србије (у даљем тексту: Република), односно увози у Републику − ако се превоз те робе не врши на ризик домаћег правног или физичког лица и робу у међународном транзиту (провозу);</p>
				<p>5) робу у превозу и превозно средство у вези са поморском пловидбом, комерцијалним ваздухопловством и лансирањем у свемир (укључујући и терет и сателите), односно одговорност која проистиче по том основу. </p>
				<p>Код страних друштава за осигурање могу се осигурати имовина и запослени домаћих привредних друштава у власништву домаћих лица или у заједничком власништву са страним лицима, основаних за обављање делатности у иностранству − ако то прописи стране земље захтевају, односно ако је то актом о оснивању тих друштава изричито предвиђено.</p>
				<p class="clan">Члан 2.</p>
				<p>Подносилац захтева за одобрење клиничког испитивања лека и медицинског средства, односно предлагач уписа медицинског средства у Регистар медицинских средстава, у складу са прописима којима се уређују лекови и медицинска средства, могу уговорити осигурање са страним друштвом за осигурање за случај настанка штете по здравље испитаника за период у којем се спроводи клиничко испитивање лека или медицинског средства, односно ради осигурања трећих лица од последица примене медицинског средства које је уписано у Регистар медицинских средстава, под условом да је уговором о осигурању прихваћена надлежност домаћег суда, односно другог надлежног органа за одлучивање о захтеву за накнаду штете.</p>
				<p class="clan">Члан 3.</p>
				<p>Страна лица која се налазе у Републици и имовина тих лица могу се осигурати код страног друштва за осигурање, осим ако је за ту имовину и та лица прописано обавезно осигурање у Републици.</p>
				<p class="clan">Члан 4.</p>
				<p>Друштво за осигурање може ризике из чл. 1. до 3. ове уредбе да реосигура непосредно у иностранству.</p>
				<p class="clan">Члан 5.</p>
				<p>Даном ступања на снагу ове уредбе престаје да важи Уредба о одређивању имовине и лица која се могу осигурати код страног друштва за осигурање („Службени гласник РС”, бр. 47/06 и 111/09).</p>
				<p class="clan">Члан 6.</p>
				<p>Одредбе чл. 1. до 3. ове уредбе примењиваће се до дана приступања Републике Србије Европској унији, а одредба члана 4. до дана приступања Републике Србије Светској трговинској организацији.</p>
				<p class="clan">Члан 7.</p>
				<p>Ова уредба ступа на снагу 27. јуна 2015. године.</p>
				<p>&nbsp;</p>
				<p class="potpis">05 број 110-6980/2015</p>
				<p class="auto-style2">У Београду, 25. јуна 2015. године</p>
				<p class="auto-style2"><span class="bold">Влада</span></p>
				<p class="auto-style2">Председник,</p>
				<p class="auto-style2"><span class="bold">Александар Вучић,</span> с.р.</p>
	</div>


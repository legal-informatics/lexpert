


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p>На основу члана 8. став 5. Закона о информационој безбедности („Службени гласник РС”, број 6/16) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p class="odluka-zakon">УРЕДБУ</p>
				<p class="odluka-zakon">о ближем садржају акта о безбедности информационо-комуникационих система од посебног значаја, начину провере и садржају извештаја о провери безбедности информационо-комуникационих система од посебног значаја</p>
				<p class="auto-style1">"Службени гласник РС", број 94 од 24. 
				новембра 2016.</p>
				<p class="auto-style1">&nbsp; &nbsp;</p>
				<p class="bold">Предмет Уредбе</p>
				<p class="clan">Члан 1.</p>
				<p>Овом уредбом уређује се ближи садржај акта о безбедности информационо-комуникационих система од посебног значаја, начин провере информационо-комуникационих система од посебног значаја и садржај извештаја о провери информационо-комуникационог система од посебног значаја.</p>
				<p class="bold">Акт о безбедности ИКТ система од посебног значаја</p>
				<p class="clan">Члан 2.</p>
				<p>Оператор ИКТ система од посебног значаја (у даљем тексту: Оператор ИКТ система) дужан је да донесе акт о безбедности ИКТ система од посебног значаја (у даљем тексту: акт о безбедности) који мора бити усклађен са законом и овом уредбом. </p>
				<p class="bold">Садржај Акта о безбедности </p>
				<p class="clan">Члан 3.</p>
				<p>Актом о безбедности, у складу са законом, одређују се мере заштите, принципи, начин и процедуре постизања и одржавања адекватног нивоа безбедности система, као и овлашћења и одговорности у вези са безбедношћу и ресурсима ИКТ система од посебног значаја (у даљем тексту: ИКТ систем).</p>
				<p>Уколико су поједина питања из става 1. овог члана уређена другим актима оператора ИКТ система, акт о безбедности треба да садржи упућујуће одредбе на та акта.</p>
				<p class="bold">Мере заштите</p>
				<p class="clan">Члан 4.</p>
				<p>Mере заштите одређене актом о безбедности морају бити усклађене са мерама заштите из члана 7. Закона о информационој безбедности и актом Владе којима су мере заштите ближе уређене (у даљем тексту: Уредба о мерама заштите).</p>
				<p>Описи мера заштите у оквиру акта о безбедности треба да буду груписани у 28 одељака према називима и редоследу тачака из члана 7. став 3. Закона о информационој безбедности. </p>
				<p>Сваки одељак из става 2. овог члана садржи опис мера заштите укључујући процедуре, овлашћења и одговорности учесника у спровођењу мера, а ако су ти описи садржани у другим актима оператора ИКТ система наводе се упућујуће одредбе на та акта.</p>
				<p>Уколико неки од услова из члана 7. став 3. Закона о информационој безбедности није могуће применити или је анализа ризика показала да одређени услов није неопходно применити у пуном обиму, то је потребно образложити у акту о безбедности.</p>
				<p class="bold">Измена Акта о безбедности</p>
				<p class="clan">Члан 5. </p>
				<p>Акт о безбедности мора да буде усклађен са променама у окружењу и у самом ИКТ систему. </p>
				<p>Промене у окружењу и у самом ИКТ систему су оне промене које могу довести до повећане изложености ИКТ система безбедносним ризицима, услед наступања техничко-технолошких, кадровских, организационих промена у ИКТ систему и догађаја на глобалном и националном нивоу који могу нарушити информациону безбедност, као и оне промене које стварају могућности за унапређење мера заштите. </p>
				<p>У случају промена из става 2. овог члана, уколико је то потребно, врши се измена Акта о безбедности, односно прилагођавање и унапређење мера заштите, начина и процедура постизања и одржавања адекватног нивоа безбедности ИКТ система, као и преиспитивање овлашћења и одговорности у вези са безбедношћу и ресурсима ИКТ система. </p>
				<p class="bold">Провера ИКТ система</p>
				<p class="clan">Члан 6.</p>
				<p>Оператор ИКТ система је дужан да врши проверу ИКТ система, односно проверу усклађености примењених мера заштите са Актом о безбедности, мерама заштите прописаним Законом о информационој безбедности и Уредбом о мерама заштите.</p>
				<p>Провера може да се врши самостално или уз ангажовање спољних експерата.</p>
				<p>Провером се оцењује адекватност нивоа информационе безбедности путем провере мера заштите, процедура и одговорности утврђених актом о безбедности.</p>
				<p>Провером се утврђује угроженост или нарушавање информационе безбедности која настаје коришћењем неодговарајућих поступака и техничких средстава. </p>
				<p>Оператор ИКТ система је дужан да проверу врши најмање једном годишње и да о томе сачини извештај.</p>
				<p>Провера се врши тако што се: </p>
				<p>1) проверава усклађеност Акта о безбедности ИКТ система, узимајући у обзир и акта на која се врши упућивање, са прописаним условима, односно проверава да ли су Актом адекватно предвиђене мере заштите, процедуре, овлашћења и одговорности у ИКТ систему; </p>
				<p>2) проверава да ли се у оперативном раду адекватно примењују предвиђене мере заштите и процедуре у складу са утврђеним овлашћењима и одговорностима, методама интервјуа, симулације, посматрања, увида у предвиђене евиденције и другу документацију; </p>
				<p>3) врши провера безбедносних слабости на нивоу техничких карактеристика компоненти ИКТ система методом увида у изабране производе, архитектуре решења, техничке конфигурације, техничке податке о статусима, записе о догађајима (логове) као и методом тестирања постојања познатих безбедносних слабости у сличним окружењима. </p>
				<p class="bold">Садржај извештаја о провери ИКТ система </p>
				<p class="clan">Члан 7.</p>
				<p>Извештај о провери ИКТ система садржи: </p>
				<p>1) назив оператора ИКТ система који се проверава;</p>
				<p>2) време провере;</p>
				<p>3) подаци о лицима која су вршила проверу;</p>
				<p>4) извештај о спроведеним радњама провере;</p>
				<p>5) закључке по питању усклађености Акта о безбедности ИКТ система са прописаним условима;</p>
				<p>6) закључке по питању адекватне примене предвиђених мера заштите у оперативном раду;</p>
				<p>7) закључке по питању евентуалних безбедносних слабости на нивоу техничких карактеристика компоненти ИКТ система;</p>
				<p>8) оцена укупног нивоа информационе безбедности;</p>
				<p>9) предлог евентуалних корективних мера;</p>
				<p>10) потпис одговорног лица које је спровело проверу ИКТ система. </p>
				<p class="bold">Прелазна одредба</p>
				<p class="clan">Члан 8.</p>
				<p>Акт о безбедности доноси се у року од 90 дана од дана ступања на снагу ове уредбе. </p>
				<p class="bold">Завршна одредба</p>
				<p class="clan">Члан 9.</p>
				<p>Ова уредба ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">05 број 110-9465/2016-1</p>
				<p class="potpis">У Београду, 17. новембра 2016. године</p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Александар Вучић, </span>с.р.</p>
	</div>


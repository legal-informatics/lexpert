

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 45. став 4. Закона о Војсци Србије („Службени гласник РС”, бр. 116/07, 88/09, 101/10 – др. закон, 10/15, 88/15 – УС и 36/18) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон), </p>
			<p class="Basic-Paragraph">Влада доноси</p>
			<p class="odluka-zakon">УРЕДБУ</p>
			<p class="odluka-zakon">о условима и поступку пријема на службу у Војсци Србије и Министарство одбране професионалних припадника Војске Србије, кадета и државних службеника и намештеника</p>
			<p class="centar">"Службени гласник РС", број 104 од 28. 
			децембра 2018. </p>
			<p class="clan">Члан 1.</p>
			<p class="Basic-Paragraph">Овом уредбом уређују се услови и поступак пријема на службу у Војсци Србије у својству цивилног лица на служби у Војсци Србије без јавног конкурса професионалног војног лица, кадета након завршетка школовања који није здравствено способан за службу у Војсци Србије у својству официра и државног службеника и намештеника запосленог у Министарству одбране, као и услови и поступак пријема на службу у Министарство одбране у својству државног службеника, односно намештеника без јавног конкурса професионалног војног лица и цивилног лица на служби у Војсци Србије.  </p>
			<p class="Basic-Paragraph">Пријем из става 1. овог члана врши се када то захтевају потребе службе. </p>
			<p class="clan">Члан 2.</p>
			<p class="Basic-Paragraph"> Пријем на службу у Војсци Србије без јавног конкурса цивилног лица на служби у Војсци Србије и државног службеника и намештеника запосленог у Министарству одбране у својству професионалног војног лица врши се прописом којим се уређује пријем у професионалну војну службу.</p>
			<p class="clan">Члан 3.</p>
			<p class="Basic-Paragraph">Професионално војно лице, кадет након завршетка школовања који није здравствено способан за службу у Војсци Србије у својству официра и државни службеник и намештеник запослен у Министарству одбране, могу бити примљени на службу у Војсци Србије без јавног конкурса у својству цивилног лица на служби у Војсци Србије, под условом: </p>
			<p class="Basic-Paragraph">1) да се утврди постојање потреба службе из члана 1. став 2; </p>
			<p class="Basic-Paragraph">2) да се тај пријем врши у складу са усвојеним планом попуне Војске Србије;</p>
			<p class="Basic-Paragraph">3) да је надлежни старешина по истеку рока од шест месеци на који је официр, односно подофицир стављен на располагање донео акт о престанку професионалне војне службе због потребе обезбеђења запослења на неодређено време без јавног конкурса у својству цивилног лица на служби у Војсци Србије; </p>
			<p class="Basic-Paragraph">4) да је професионални војник који је у радном односу на одређено време на служби у Војсци Србије провео најмање девет година без прекида;</p>
			<p class="Basic-Paragraph">5) да је на основу утврђених потреба службе из члана 1. став 2. ове уредбе, надлежни старешина пре истека рока на који је закључен уговор о раду на одређено време са професионалним војником, донео акт о престанку професионалне војне службе ради пријема на службу у Војсци Србије без јавног конкурса у својству цивилног лица на служби у Војсци Србије; </p>
			<p class="Basic-Paragraph">6) да је на основу коначне оцене и мишљења надлежне војнолекарске комисије утврђено да кадет након завршетка школовања није здравствено способан за службу у Војсци Србије у својству официра;</p>
			<p class="Basic-Paragraph">7) да се са државним службеником и намештеником закључи писани споразум о престанку радног односа ради пријема на службу у Војсци Србије без јавног конкурса у својству цивилног лица на служби у Војсци Србије;</p>
			<p class="Basic-Paragraph">8) да је формацијско место цивилног лица на служби у Војсци Србије чија се попуна врши пријемом без јавног конкурса професионалног војног лица, кадета након завршетка школовања који није здравствено способан за службу у Војсци Србије у својству официра и државног службеника и намештеника запосленог у Министарству одбране, слободно односно упражњено у тренутку доношења одлуке о попуни тог формацијског места;</p>
			<p class="Basic-Paragraph">9) да се професионално војно лице, кадет након завршетка школовања који није здравствено способан за службу у Војсци Србије у својству официра и државни службеник и намештеник запослен у Министарству одбране прима на службу у Војсци Србије без јавног конкурса ради распоређивања на формацијско место цивилног лица на служби у Војсци Србије које одговара врсти и степену образовања које то лице има.</p>
			<p class="clan">Члан 4.</p>
			<p class="Basic-Paragraph">Поступак за пријем професионалног војног лица, кадета након завршетка школовања који није здравствено способан за службу у Војсци Србије у својству официра и државног службеника и намештеника запосленог у Министарству одбране на службу у Војсци Србије без јавног конкурса у својству цивилног лица на служби у Војсци Србије, покреће се на основу предлога надлежног старешине команде, јединице и установе Војске Србије односно руководиоца организационе јединице у Министарству одбране у којој се налази слободно односно упражњено формацијско место цивилног лица на служби у Војсци Србије.</p>
			<p class="Basic-Paragraph">Предлог из става 1. овог члана садржи податке о формацијском месту, и то: назив формацијског места, стручна спрема, група радног места и број бодова и посебни услови за то формацијско место прописани актом о унутрашњем уређењу и систематизацији формацијских места у Војсци Србије. </p>
			<p class="Basic-Paragraph">Надлежни старешина из става 1. овог члана потврђује испуњеност услова из члана 3. тач. 1), 2), 4) и 9) ове уредбе и констатује их у предлогу. </p>
			<p class="clan">Члан 5.</p>
			<p class="Basic-Paragraph">Одлуку о попуни слободног, односно упражњеног формацијског места цивилног лица на служби у Војсци Србије пријемом на службу у Војсци Србије без јавног конкурса професионалног војног лица, кадета након завршетка школовања који није здравствено способан за службу у Војсци Србије у својству официра и државног службеника и намештеника запосленог у Министарству одбране доноси министар одбране. </p>
			<p class="Basic-Paragraph">По испуњењу услова из члана 3. тач. 3), 5) и 7) ове уредбе акт о пријему у својству цивилног лица на служби у Војсци Србије доноси министар одбране или лице које он овласти, у складу са Законом.</p>
			<p class="clan">Члан 6.</p>
			<p class="Basic-Paragraph">Професионално војно лице и цивилно лице на служби у Војсци Србије могу бити примљени на службу у Министарству одбране без јавног конкурса у својству државног службеника односно намештеника, под условом:</p>
			<p class="Basic-Paragraph">1) да се утврди постојање потреба службе из члана 1. став 2; </p>
			<p class="Basic-Paragraph">2) да се тај пријем врши у складу са усвојеним кадровским планом;</p>
			<p class="Basic-Paragraph">3) да је надлежни старешина по истеку рока од шест месеци на који је официр, односно подофицир стављен на располагање донео акт о престанку професионалне војне службе због потребе обезбеђења запослења на неодређено време без јавног конкурса у својству државног службеника односно намештеника; </p>
			<p class="Basic-Paragraph">4) да је професионални војник који је у радном односу на одређено време на служби у Војсци Србије провео најмање девет година без прекида;</p>
			<p class="Basic-Paragraph">5) да је на основу утврђених потреба службе из члана 1. став 2. ове уредбе, надлежни старешина пре истека рока на који је закључен уговор о раду на одређено време са професионалним војником, донео акт о престанку професионалне војне службе ради пријема на службу у Министарство одбране без јавног конкурса у својству државног службеника односно намештеника;</p>
			<p class="Basic-Paragraph"> 6) да се са цивилним лицем на служби у Војсци Србије закључи писани споразум о престанку радног односа ради пријема на службу у Министарство одбране без јавног конкурса у својству државног службеника односно намештеника;</p>
			<p class="Basic-Paragraph">7) да је извршилачко радно место државног службеника, односно радно место намештеника чија се попуна врши пријемом без јавног конкурса професионалног војног лица и цивилног лица на служби у Војсци Србије, слободно односно упражњено у тренутку доношења одлуке о попуни тог радног места;</p>
			<p class="Basic-Paragraph">8) да се професионално војно лице и цивилно лице на служби у Војсци Србије прима ради распоређивања на извршилачко радно место државног службеника, односно радно место намештеника које одговара врсти и степену образовања које то лице има.</p>
			<p class="clan">Члан 7.</p>
			<p class="Basic-Paragraph">Поступак за пријем професионалног војног лица и цивилног лица на служби у Војсци Србије на службу у Министарство одбране без јавног конкурса у својству државног службеника односно намештеника, покреће се на основу предлога руководиоца организационе јединице Министарства одбране у којој се налази слободно односно упражњено извршилачко радно место државног службеника, односно радно место намештеника. </p>
			<p class="Basic-Paragraph">Предлог из става 1. овог члана садржи податке о радном месту које се попуњава, и то: назив радног места, стручна спрема, звање у које је радно место разврстано и посебни услови за рад на том радном месту прописани актом о унутрашњем уређењу и систематизацији радних места. </p>
			<p class="Basic-Paragraph">Надлежни руководилац из става 1. овог члана потврђује испуњеност услова из члана 6. тач. 1), 2), 4) и 8) ове уредбе и констатује их у предлогу. </p>
			<p class="clan">Члан 8.</p>
			<p class="Basic-Paragraph">Одлуку о попуни слободног, односно упражњеног извршилачког радног места државног службеника, односно радног места намештеника пријемом на службу у Министарство одбране без јавног конкурса професионалног војног лица и цивилног лица на служби у Војсци Србије доноси министар одбране.</p>
			<p class="Basic-Paragraph">По испуњењу услова из члана 6. тач. 3), 5) и 6) ове уредбе aкт о пријему у својству државног службеника, односно намештеника доноси министар одбране или лице које он овласти, у складу са Законом.</p>
			<p class="clan">Члан 9.</p>
			<p class="Basic-Paragraph">Поступци пријема који су започети, а нису окончани до дана ступања на снагу ове уредбе завршиће се по одредбама ове уредбе. </p>
			<p class="clan">Члан 10.</p>
			<p class="Basic-Paragraph">Даном ступања на снагу ове уредбе престаје да важи Уредба о пријему на службу у Војску Србије и Министарство одбране без јавног конкурса („Службени гласник РС”, број 3/09). </p>
			<p class="clan">Члан 11.</p>
			<p class="Basic-Paragraph">Ова уредба ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 110-12676/2018</p>
			<p class="potpis">У Београду, 27. децембра 2018. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	</style>


	<div class="story">
				<p>На основу члана 62. Закона о јавним медијским сервисима („Службени гласник РС”, бр. 83/14, 103/15 и 108/16), члана 8. Закона о буџету Републике Србије за 2018. годину („Службени гласник РС”, број 113/17) и члана 42. став 1. Закона о Влади („Службени гласник РС”, бр. 55/05, 71/05 – исправка 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p class="odluka-zakon">УРЕДБУ</p>
				<p class="odluka-zakon">о финансирању јавних медијских сервиса из буџета Републике Србије у 2018. години</p>
				<p class="auto-style1">"Службени гласник РС", број 5 од 19. 
				јануара 2018.</p>
				<p class="clan">Члан 1.</p>
				<p>Овом уредбом врши се распоред и уређује начин преноса средстава из буџета Републике Србије јавним медијским сервисима: Јавној медијској установи „Радио-телевизија Србије” и Јавној медијској установи „Радио-телевизија Војводине”, за период од 1. јануара 2018. године до 31. децембра 2018. године.</p>
				<p class="clan">Члан 2.</p>
				<p>Средства утврђена Законом о буџету Републике Србије за 2018. годину на Разделу 29.0 – Министарство културе и информисања, функционална класификација 820 – Услуге културе, Програм 1204, Пројекат 0009 – Финансирање основне делатности јавних медијских сервиса, Економска класификација 451 – Субвенције јавним нефинансијским предузећима и организацијама, у износу од 4.000.000.000 динара, распоређују се тако да Јавној медијској установи „Радио-телевизија Србије” припадају средства у износу од 3.100.000.000 динара, а Јавној медијској установи „Радио-телевизија Војводине” припадају средства у износу од 900.000.000 динара.</p>
				<p class="clan">Члан 3.</p>
				<p>Средства из члана 2. ове уредбе преносе се јавним медијским сервисима у дванаест једнаких месечних износа на основу уговора који се закључује између Министарства културе и информисања и Јавне медијске установе „Радио-телевизија Србије” и Јавне медијске установе „Радио-телевизија Војводине”.</p>
				<p class="clan">Члан 4.</p>
				<p>Ова уредба ступа на снагу даном објављивања у „Службеном гласнику Републике Србије”.</p>
				<p class="potpis">05 број 110-297/2018</p>
				<p class="potpis">У Београду, 18. јануара 2018. године</p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Ана Брнабић, </span>с.р.</p>
	</div>


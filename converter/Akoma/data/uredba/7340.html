

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 24. став 2. Закона о употреби Војске Србије и других снага одбране у мултинационалним операцијама ван граница Републике Србије („Службени гласник РС”, бр. 88/09 и 36/18) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон), </p>
			<p class="Basic-Paragraph">Влада доноси</p>
			<p class="odluka-zakon">УРЕДБУ</p>
			<p class="odluka-zakon">о основима и мерилима за утврђивање месечне накнаде за учешће у мултинационалној операцији и других новчаних примања припадника Војске Србије и других снага одбране за време учешћа у мултинационалним операцијама ван граница Републике Србије</p>
			<p class="centar">"Службени гласник РС", број 80 од 8. новембра 
			2019.</p>
			<p class="clan">I. УВОДНА ОДРЕДБА</p>
			<p class="clan">Члан 1.</p>
			<p class="Basic-Paragraph">Овом уредбом прописују се основи и мерила за утврђивање месечне накнаде за учешће у мултинационалној операцији и других новчаних примања припадника Војске Србије и других снага одбране за време учешћа у мултинационалним операцијама ван граница Републике Србије.</p>
			<p class="clan">II. ОСНОВИ И МЕРИЛА ЗА УТВРЂИВАЊЕ МЕСЕЧНЕ НАКНАДЕ ЗА УЧЕШЋЕ У МУЛТИНАЦИОНАЛНОЈ ОПЕРАЦИЈИ И ДРУГИХ НОВЧАНИХ ПРИМАЊА</p>
			<p class="clan">Члан 2.</p>
			<p class="Basic-Paragraph">Припадницима Војске Србије и других снага одбране за време учешћа у мултинационалним операцијама ван граница Републике Србије (у даљем тексту: мултинационалне операције), у складу са законом, припада:</p>
			<p class="Basic-Paragraph">1) месечна накнада за учешће у мултинационалној операцији (у даљем тексту: месечна накнада);</p>
			<p class="Basic-Paragraph">2) накнада за ризик у служби;</p>
			<p class="Basic-Paragraph">3) накнада за географске и климатске услове;</p>
			<p class="Basic-Paragraph">4) накнада за исхрану и накнада за реализацију осталих елемената логистичке одрживости.</p>
			<p class="clan">Члан 3.</p>
			<p class="Basic-Paragraph">Основицу за обрачун месечне накнаде, накнаде за ризик у служби и накнаде за географске и климатске услове утврђује Влада.</p>
			<p class="Basic-Paragraph">Основица из става 1. овог члана утврђује се у складу са износом средстава која су распоређена надлежним министарствима и другим органима државне управе, намењена за финансирање трошкова учешћа у мултинационалним операцијама.</p>
			<p class="clan">Члан 4.</p>
			<p class="Basic-Paragraph">Професионалним војним лицима, цивилним лицима, припадницима активне резерве (у даљем тексту: припадници Војске Србије) и припадницима других снага одбране, за време учешћа у мултинационалним операцијама утврђује се месечна накнада множењем коефицијента одређеног за учешће у мултинационалној операцији са основицом.</p>
			<p class="Basic-Paragraph">За учешће у мултинационалној операцији, зависно од категорије лица, одређује се коефицијент, и то:</p>
			<p class="Basic-Paragraph">1) за професионална војна лица и припаднике активне резерве – према чину;</p>
			<p class="Basic-Paragraph">2) за цивилна лица и припаднике других снага одбране – према степену образовања и ефективног радног стажа;</p>
			<p class="Basic-Paragraph">3) за полицијске службенике Министарства унутрашњих послова – према чину, односно звању полицијског службеника. </p>
			<p class="Basic-Paragraph">Лицу из става 1. овог члана због вршења командне или штабне дужности и због вршења специфичне дужности коефицијент одређен за учешће у мултинационалној операцији увећава се.</p>
			<p class="clan">Члан 5.</p>
			<p class="Basic-Paragraph">Професионалном војном лицу и припаднику активне резерве за учешће у мултинационалној операцији одређује се коефицијент према чину који има, и то:</p>
			<p class="Basic-Paragraph">1) генерал-мајор	 7,50</p>
			<p class="Basic-Paragraph">2) бригадни генерал	 7,00</p>
			<p class="Basic-Paragraph">3) пуковник	 6,50</p>
			<p class="Basic-Paragraph">4) потпуковник	 6,00</p>
			<p class="Basic-Paragraph">5) мајор .	5,50</p>
			<p class="Basic-Paragraph">6) капетан	5,00</p>
			<p class="Basic-Paragraph">7) поручник	 4,50</p>
			<p class="Basic-Paragraph">8) потпоручник	 4,00</p>
			<p class="Basic-Paragraph">9) заставник прве класе	 3,40</p>
			<p class="Basic-Paragraph">10) заставник	 3,30</p>
			<p class="Basic-Paragraph">11) старији водник прве класе	 3,20</p>
			<p class="Basic-Paragraph">12) старији водник	 3,10</p>
			<p class="Basic-Paragraph">13) водник	3,00</p>
			<p class="Basic-Paragraph">14) млађи водник	 2,80</p>
			<p class="Basic-Paragraph">15) десетар	 2,70</p>
			<p class="Basic-Paragraph">16) разводник	 2,60.</p>
			<p class="Basic-Paragraph">Припаднику активне резерве који нема чин за учешће у мултинационалној операцији одређује се коефицијент 2,50.</p>
			<p class="clan">Члан 6.</p>
			<p class="Basic-Paragraph">Цивилним лицима и припадницима других снага одбране за учешће у мултинационалној операцији одређује се коефицијент према степену образовања прописаном за дужност на коју се ангажују у мултинационалној операцији и навршених година ефективног радног стажа у моменту упућивања у мултинационалну операцију, и то:</p>
			<p class="Basic-Paragraph">1) Студије трећег степена</p>
			<p class="Basic-Paragraph">(1) до десет година радног стажа	 6,30</p>
			<p class="Basic-Paragraph">(2) преко десет година радног стажа	 6,50</p>
			<p class="Basic-Paragraph">2) Студије другог степена</p>
			<p class="Basic-Paragraph">(1) до десет година радног стажа 	 5,80</p>
			<p class="Basic-Paragraph">(2) преко десет година радног стажа	 6,00</p>
			<p class="Basic-Paragraph">3) Студије првог степена</p>
			<p class="Basic-Paragraph">(1) до три године радног стажа 	 4,00</p>
			<p class="Basic-Paragraph">(2) преко три до шест година радног стажа 	 4,50</p>
			<p class="Basic-Paragraph">(3) преко шест до десет година радног стажа 	 5,00</p>
			<p class="Basic-Paragraph">(4) преко десет година радног стажа 	 5,30</p>
			<p class="Basic-Paragraph">4) Средње образовање у трајању од четири године </p>
			<p class="Basic-Paragraph">(1) до четири године радног стажа 	 3,00</p>
			<p class="Basic-Paragraph">(2) преко четири до осам година радног стажа 	 3,10</p>
			<p class="Basic-Paragraph">(3) преко осам до 12 година радног стажа 	 3,20</p>
			<p class="Basic-Paragraph">(4) преко 12 до 16 година радног стажа 	 3,30</p>
			<p class="Basic-Paragraph">(5) преко 16 година радног стажа 	 3,40</p>
			<p class="Basic-Paragraph">5) Средње образовање у трајању од три године </p>
			<p class="Basic-Paragraph">(1) до три године радног стажа 	 2,60</p>
			<p class="Basic-Paragraph">(2) преко три до шест година радног стажа 	 2,70</p>
			<p class="Basic-Paragraph">(3) преко шест година радног стажа 	 2,80</p>
			<p class="Basic-Paragraph">6) Основно образовање	 2,50.</p>
			<p class="Basic-Paragraph">Изузетно од одредбе става 1. овог члана, цивилном лицу и припаднику других снага одбране које је за време службе у мултинационалној операцији распоређено на место руководиоца цивилног дела операције, а које је по рангу изједначено са рангом команданта војног дела операције, за учешће у мултинационалној операцији одређује се коефицијент у висини коефицијента одређеног професионалном војном лицу – команданту војног дела операције за учешће у мултинационалној операцији, уколико је то за њега повољније.</p>
			<p class="clan">Члан 7.</p>
			<p class="Basic-Paragraph">Полицијском службенику Министарства унутрашњих послова за учешће у мултинационалној операцији одређује се коефицијент према чину, односно звању које има, и то:</p>
			<p class="Basic-Paragraph">1) главни полицијски саветник/генерал полиције 	 7,50 </p>
			<p class="Basic-Paragraph">2) виши полицијски саветник/пуковник полицијe/пуковник ватрогасац 	 7,00 </p>
			<p class="Basic-Paragraph">3) самостални полицијски саветник/потпуковник полицијe/потпуковник ватрогасац	 6,50</p>
			<p class="Basic-Paragraph">4) полицијски саветник/мајор полицијe/мајор </p>
			<p class="Basic-Paragraph">ватрогасац	 6,00 </p>
			<p class="Basic-Paragraph">5) млађи полицијски саветник/капетан полицијe/капетан ватрогасац	 5,50</p>
			<p class="Basic-Paragraph">6) виши полицијски сарадник/ поручник полицијe/поручник ватрогасац/потпоручник ватрогасац 	 5,00</p>
			<p class="Basic-Paragraph">7) самостални полицијски сарадник/потпоручник полицијe/заставник 1. класе ватрогасац	 4,30</p>
			<p class="Basic-Paragraph">8) полицијски сарадник/заставник 1. класе полицијe/заставник ватрогасац/	3,70</p>
			<p class="Basic-Paragraph">9) млађи полицијски сарадник/заставник полицијe/млађи заставник ватрогасац 	 3,30</p>
			<p class="Basic-Paragraph">10) виши полицијски референт/водник 1. класе полиције/водник 1. класе ватрогасац	 3,10</p>
			<p class="Basic-Paragraph">11) полицијски референт/водник полиције/водник ватрогасац	 2,80</p>
			<p class="Basic-Paragraph">12) млађи полицијски референт/млађи водник полиције/ млађи водник ватрогасац	2,60.</p>
			<p class="clan">Члан 8.</p>
			<p class="Basic-Paragraph">Припаднику Војске Србије и других снага одбране који врши командну, односно руководећу дужност у мултинационалној операцији, у чијем саставу је најмање четири лица, коефицијент одређен за учешће у мултинационалној операцији увећава се због командне, односно руководеће дужности за 0,40. </p>
			<p class="Basic-Paragraph">Припаднику Војске Србије и других снага одбране који врши дужности заменика лица на командној, односно руководећој дужности у мултинационалној операцији, у чијем саставу је најмање четири лица, коефицијент одређен за учешће у мултинационалној операцији увећава се за 0,20.</p>
			<p class="Basic-Paragraph">Припаднику Војске Србије и других снага одбране који врши штабну дужност, коефицијент одређен за учешће у мултинационалној операцији увећава се за 0,30. </p>
			<p class="Basic-Paragraph">У случају да припадник Војске Србије и других снага одбране може остварити увећања из ст. 1. до 3. овог члана по више основа, коефицијент одређен за учешће у мултинационалној операцији увећава се по најповољнијем основу.</p>
			<p class="clan">Члан 9.</p>
			<p class="Basic-Paragraph">Припаднику Војске Србије и других снага одбране (осим за медицинско особље), уколико врши специфичну дужност у мултинационалној операцији, коефицијент одређен за учешће у мултинационалној операцији увећава се зависно од специфичне дужности коју обавља, према следећем: </p>
			<p class="Basic-Paragraph">1) пилоту 	0,60</p>
			<p class="Basic-Paragraph">2) падобранцу 	 0,60</p>
			<p class="Basic-Paragraph">3) осталом летачком особљу	 0,20</p>
			<p class="Basic-Paragraph">4) лицу укрцаном на брод или друго пловно средство 	 0,20</p>
			<p class="Basic-Paragraph">5) лицу које врши уклањање (деминирање) или уништавање неексплодираних убојних средстава 	 1,00</p>
			<p class="Basic-Paragraph">6) рониоцу 	 0,50</p>
			<p class="Basic-Paragraph">7) лицу које врши извиђачка или противтерористичка </p>
			<p class="Basic-Paragraph">дејства 	 0,90</p>
			<p class="Basic-Paragraph">8) лицу која обавља задатке радиолошког, хемијског или биолошког извиђања и деконтаминације 	 0,50.</p>
			<p class="Basic-Paragraph">Припаднику Војске Србије и других снага одбране који обавља задатке и послове по више специфичних дужности из става 1. овог члана, коефицијент одређен за учешће у мултинационалној операцији увећава се по најповољнијем основу.</p>
			<p class="clan">Члан 10. </p>
			<p class="Basic-Paragraph">Медицинском особљу ангажованом у мултинационалној операцији, зависно од специфичне дужности коју обавља, коефицијент одређен за учешће у мултинационалној операцији увећава се, и то: </p>
			<p class="Basic-Paragraph">1) хирург и анестезиолог 	 2,50 </p>
			<p class="Basic-Paragraph">2) лекар специјалиста 	 2,00</p>
			<p class="Basic-Paragraph">3) лекар опште праксе (ВСС) 	 1,50</p>
			<p class="Basic-Paragraph">4) виши медицински техничар 	 1,00</p>
			<p class="Basic-Paragraph">5) инструментар и анестетичар 	 0,80</p>
			<p class="Basic-Paragraph">6) медицински техничар 	 0,60</p>
			<p class="Basic-Paragraph">7) болничар 	 0,30.</p>
			<p class="clan">Члан 11.</p>
			<p class="Basic-Paragraph">За извршавање задатака у зони мултинационалне операције, у отежаним и по безбедност ризичним условима, опасним по живот и здравље, припаднику Војске Србије и других снага одбране припада накнада за ризик у служби.</p>
			<p class="Basic-Paragraph">Накнада за ризик у служби одређује се множењем коефицијента одређеног за ризик у служби са основицом.</p>
			<p class="Basic-Paragraph">Коефицијент из става 2. овог члана одређује се на основу званичних процена степена ризика Уједињених нација односно Европске уније, зависно од степена ризика подручја у коме се врши служба, и то: </p>
			<p class="Basic-Paragraph">1) у подручјима са врло ниским ризиком до 	 1,00</p>
			<p class="Basic-Paragraph">2) у подручјима са ниским ризиком до 	 2,00</p>
			<p class="Basic-Paragraph">3) у подручјима са средњим ризиком до 	 3,00</p>
			<p class="Basic-Paragraph">4) у подручјима са високим ризиком до 	 4,00</p>
			<p class="Basic-Paragraph">5) у подручјима са врло високим ризиком до 	 5,00</p>
			<p class="Basic-Paragraph">6) у подручјима са екстремно високим ризиком до 	 6,00.</p>
			<p class="clan">Члан 12.</p>
			<p class="Basic-Paragraph">У зони мултинационалне операције, зависно од географског подручја и климатских специфичности, који утичу на услове рада и извршавања задатака (подручје високих планина, пустињско, тропско или поларно подручје), припаднику Војске Србије и других снага одбране припада накнада за географске и климатске услове.</p>
			<p class="Basic-Paragraph">Накнада за географске и климатске услове одређује се множењем коефицијента одређеног за географске и климатске услове са основицом.</p>
			<p class="Basic-Paragraph">Коефицијент из става 2. овог члана одређује се зависно од географских и климатских услова под којима се врши служба, и то:</p>
			<p class="Basic-Paragraph">1) за услове суптропске климе до 	 0,50</p>
			<p class="Basic-Paragraph">2) за услове тропске климе до 	 1,00</p>
			<p class="Basic-Paragraph">3) за услове пустињске климе до 	 1,50</p>
			<p class="Basic-Paragraph">4) за услове субполарне или поларне климе или услове у географским подручјима у којима преовлађују изразито ниске температуре до 	 2,00.</p>
			<p class="clan">Члан 13.</p>
			<p class="Basic-Paragraph">Припаднику Војске Србије и других снага одбране припада дневна накнада за исхрану и накнада за реализацију осталих елемената логистичке одрживости, уколико бесплатна исхрана и остали елементи логистичке одрживости нису обезбеђени у оквиру капацитета Војске Србије и других снага одбране или по основу међународног уговора и другог акта који регулише учешће Војске Србије и других снага одбране у мултинационалној операцији.</p>
			<p class="clan">Члан 14.</p>
			<p class="Basic-Paragraph">Коефицијент из члана 11. став 3. и члана 12. став 3. и накнаде из члана 13. ове уредбе за сваку мултинационалну операцију одређује министар одбране на предлог надлежне организационе јединице Министарства одбране и Војске Србије уз претходно прибављено мишљење надлежног министарства и другог органа државне управе, ако у мултинационалној операцији учествују друге снаге одбране.</p>
			<p class="clan">Члан 15.</p>
			<p class="Basic-Paragraph">Припаднику Војске Србије и других снага одбране пре упућивања у мултинационалну операцију исплаћује се аконтација у висини 50% месечног износа накнада из члана 2. тач. 1)–3) ове уредбе, а обуставља се од првог месечног износа накнада исплаћених у пуном износу. </p>
			<p class="Basic-Paragraph">Накнаде из члана 2. тачка 4) ове уредбе исплаћује се до десетог у месецу за претходни месец, у складу са бројем дана проведених у мултинационалној операцији у месецу на који се накнада односи.</p>
			<p class="clan">III. ЗАВРШНЕ ОДРЕДБЕ</p>
			<p class="clan">Члан 16.</p>
			<p class="Basic-Paragraph">Даном ступања на снагу ове уредбе престаје да важи Уредба о основима и мерилима за увећање плате и друга новчана примања припадника Војске Србије и других снага одбране за време учешћа у мултинационалним операцијама ван граница Републике Србије („Службени гласник РСˮ, број 27/11).</p>
			<p class="clan">Члан 17.</p>
			<p class="Basic-Paragraph">Ова уредба ступа на снагу осмог дана од дана објављивања у „Службеном гласнику Републике Србијеˮ.</p>
			<p class="potpis">05 број 110-11037/2019</p>
			<p class="potpis">У Београду, 7. новембра 2019. године</p>
			<p class="potpis"><span class="bold">Влада</span></p>
			<p class="potpis">Први потпредседник Владе,</p>
			<p class="potpis"><span class="bold">Иви</span><span class="bold">ца Дачић, </span>с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 201. став 2. Закона о планирању и изградњи (,,Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС, 98/13 – УС, 132/14 и 145/14), а у вези са чланом 5. Закона о техничким захтевима за производе и оцењивању усаглашености (,,Службени гласник РС”, број 36/09),</p>
				<p>Влада доноси</p>
				<p>&nbsp;</p>
				<p class="odluka-zakon">УРЕДБУ</p>
				<p class="naslov">о техничким и другим захтевима за пепео, као грађевински материјал намењен за употребу у изградњи, реконструкцији, санацији и одржавању инфраструктурних објеката јавне намене</p>
				<p class="auto-style1">"Службени гласник РС", број 56 од 26. јуна 
				2015.</p>
				<p class="auto-style1">&nbsp;</p>
				<p class="clan">I. УВОДНЕ ОДРЕДБЕ</p>
				<p class="bold">Предмет</p>
				<p class="clan">Члан 1.</p>
				<p>Овом уредбом ближе се прописују: технички и други захтеви и услови за пепео као грађевински материјал који је намењен за употребу у изградњи, реконструкцији, санацији и одржавању инфраструктурних објеката јавне намене; оцењивање усаглашености; врста и садржај исправе о усаглашености, као и стављање у употребу.</p>
				<p class="bold">Примена</p>
				<p class="clan">Члан 2.</p>
				<p>Ова уредба се примењује на пепео из термоелектрана и других термоенергетских постројења који може, као грађевински материјал, да се користи за изградњу, реконструкцију, санацију и одржавање инфраструктурних објеката јавне намене. </p>
				<p class="bold">Значење појединих израза</p>
				<p class="clan">Члан 3.</p>
				<p>Поједини изрази који се употребљавају у овој уредби имају следеће значење:</p>
				<p>1) <span class="italik">Пепео</span> је минерални остатак сагоревања фино самлевеног угља у струји ваздуха из термоелектрана и других термоенергетских постројења;</p>
				<p>2) <span class="italik">Летећи пепео (електрофилтерски пепео)</span> је пепео који се претежно састоји од ситних честица силикатног стакла који се издваја у електростатичким сепараторима из гасовитих продуката сагоревања;</p>
				<p>3) <span class="italik">Инфраструктурни објекти јавне намене</span> су јавни путеви, аеродромске стазе, јавна железничка инфраструктура и објекти хидроградње (хидротехнички насипи и др.);</p>
				<p>4) <span class="italik">Произвођач пепела је </span>термоелектрана или друго термоенергетско постројење;</p>
				<p>5) <span class="italik">Испоручилац пепела је</span> термоелектрана или друго термоенергетско постројење.</p>
				<p>Други изрази који се употребљавају у овој уредби, а нису дефинисани у ставу 1. овог члана, имају значење дефинисано законима којима се уређују планирање и изградња, технички захтеви за производе и оцењивање усаглашености, стандардизација и акредитација.</p>
				<p class="clan">II. ТЕХНИЧКИ И ДРУГИ ЗАХТЕВИ </p>
				<p class="bold">Захтеви српског стандарда </p>
				<p class="clan">Члан 4.</p>
				<p>Пепео из термоелектрана и других термоенергетских постројења може да се користи као грађевински материјал за изградњу, реконструкцију, санацију и одржавање инфраструктурних објеката јавне намене, ако испуњава захтеве српског стандарда SRPS EN 14227-4 Мешавине везане хидрауличким везивом – Спецификације – Део 4: Летећи пепео за мешавине везане хидрауличким везивом.</p>
				<p class="clan">III. ОЦЕЊИВАЊЕ УСАГЛАШЕНОСТИ </p>
				<p class="bold">Испитивање пепела </p>
				<p class="clan">Члан 5.</p>
				<p>Оцењивање усаглашености за захтевима из члана 4. ове уредбе спроводи, по избору и на захтев произвођача/испоручиоца пепела, акредитовано тело за оцењивање усаглашености које испуњава услове утврђене стандардом SRPS ISO/IEC 17025 (у даљем тексту: Акредитовано тело). </p>
				<p> Акредитовано тело спроводи испитивање пепела одговарајућом методом на коју упућује примена српског стандарда из члана 4. ове уредбе или се обављају еквивалентна испитивања како би се проверила усаглашеност пепела са одговарајућим захтевима из овог стандарда.</p>
				<p> Испитивања из става 2. овог члана, спроводе се на основу одговарајућих узорака пепела које, у присуству представника подносиоца захтева за оцењивање усаглашености, узима представник Акредитованог тела, пре сваке испоруке пепела који је намењен за употребу у изградњи, реконструкцији, санацији и одржавању инфраструктурних објеката јавне намене.</p>
				<p class="clan">IV. ВРСТА И САДРЖАЈ ИСПРАВЕ О УСАГЛАШЕНОСТИ</p>
				<p class="bold">Извештај о испитивању</p>
				<p class="clan">Члан 6.</p>
				<p>Након спроведеног испитивања пепела из члана 5. ове уредбе, Акредитовано тело сачињава и издаје Извештај о испитивању (у даљем тексту: Извештај), који садржи:</p>
				<p>1) пословно име, односно име или назив и адресу седишта Акредитованог тела које је сачинило Извештај;</p>
				<p>2) број под којим је сачињен Извештај, као и идентификацију сваке стране Извештаја која омогућава де се она препозна као део Извештаја, као и прецизну идентификацију краја Извештаја; </p>
				<p>3) пословно име, односно име или назив и адресу седишта произвођача/испоручиоца пепела, као подносиоца захтева за оцењивање усаглашености;</p>
				<p>4) опис, стање и прецизну идентификацију узорака који су испитивани, датум пријема узорака, датуме обављања испитивања, као и план и процедуре узорковања;</p>
				<p>5) идентификацију коришћене методе испитивања;</p>
				<p>6) резултате испитивања; </p>
				<p>7) идентификацију и потпис овлашћеног лица одговорног за сачињавање Извештаја;</p>
				<p>8) закључак којим се потврђује да испитани узорак пепела одговара свим захтевима из члана 4. ове уредбе, уз навођење назива и ознаке примењеног стандарда;</p>
				<p>9) место и датум сачињавања Извештаја.</p>
				<p class="bold">Декларација о усаглашености</p>
				<p class="clan">Члан 7.</p>
				<p>Ако је усаглашеност пепела потврђена Извештајем Акредитованог тела, произвођач/испоручилац пепела, пре сваке испоруке пепела као грађевинског материјала за намене из члана 2. ове уредбе, сачињава и издаје Декларацију о усаглашености.</p>
				<p>Примерак Извештајa из става 1. овог члана, је саставни део Декларације о усаглашености.</p>
				<p> Декларација о усаглашености је исправа којом произвођач/испоручилац пепела потврђује усаглашеност пепела са захтевима из ове уредбе.</p>
				<p>Сваку испоруку пепела из става 1. овог члана, прати примерак Декларације о усаглашености.</p>
				<p>Произвођач/испоручилац пепела чува оригинални примерак Декларације о усаглашености, као и техничку и другу документацију у вези са спроведеним оцењивањем усаглашености, најмање десет година после датума сачињавања Декларације о усаглашености.</p>
				<p>Декларација о усаглашености садржи:</p>
				<p>1) пословно име, односно име или назив и адресу седишта произвођача/испоручиоца пепела;</p>
				<p>2) прецизну идентификацију, односно врсту, порекло и количину пепела за коју се издаје Декларација о усаглашености;</p>
				<p>3) број Извештаја и датум извршеног испитивања; </p>
				<p>4) изричиту изјаву којом се потврђује да количина пепела за коју је спроведено оцењивање усаглашености испуњава захтеве из ове уредбе;</p>
				<p>5) идентификацију и потпис овлашћеног лица, одговорног за сачињавање Декларације о усаглашености;</p>
				<p>6) место и датум сачињавања Декларације о усаглашености.</p>
				<p class="clan">V. СТАВЉАЊЕ У УПОТРЕБУ</p>
				<p class="bold">Употреба пепела као грађевинског материјала</p>
				<p class="clan">Члан 8.</p>
				<p>Употреба пепела као грађевинског материјала за намене из члана 2. ове уредбе, дефинише се у одговарајућој техничкој документацији са разрађеним пројектним решењима и техничким условима. </p>
				<p>Оправданост употребе пепела утврђује инвеститор кроз одговарајућу технo-економску анализу. </p>
				<p>На основу извршене анализе из става 2. овог члана, пројектни задатак за техничку документацију из става 1. овог члана садржи захтев инвеститора да се као грађевински материјал користи пепео, у складу са овом уредбом. </p>
				<p class="clan">VI. ЗАВРШНА ОДРЕДБА</p>
				<p class="clan">Члан 9.</p>
				<p>Ова уредба ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="auto-style2">05 број 110-6973/2015</p>
				<p class="auto-style2">У Београду, 25. јуна 2015. године</p>
				<p class="auto-style2"><span class="bold">Влада</span></p>
				<p class="auto-style2">Председник,</p>
				<p class="auto-style2"><span class="bold">Александар Вучић,</span> с.р.</p>
	</div>


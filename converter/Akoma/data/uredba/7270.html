

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 60а Закона о одбрани („Службени гласник РС”, бр. 116/07, 88/09, 88/09 – др. закон, 104/09 – др. закон, 10/15 и 36/18), а у вези са чланом 79а став 2. Закона о војној, радној и материјалној обавези („Службени гласник РС”, бр. 88/09, 95/10 и 36/18) и члана 42. став 1. Закона о Влади („Службени гласник РС”, бр 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влада доноси</p>
			<p class="odluka-zakon">УРЕДБУ</p>
			<p class="odluka-zakon">о начину обучавања и категоријама грађана које за потребе одбране земље обучава Министарство одбране</p>
			<p class="centar">"Службени гласник РС", број 76 од 25. октобра 
			2019.</p>
			<p class="clan">Члан 1.</p>
			<p class="Basic-Paragraph">Овом уредбом уређује се начин обучавања грађана и категорије грађана које за потребе одбране земље обучава Министарство одбране.</p>
			<p class="clan">Члан 2.</p>
			<p class="Basic-Paragraph">Категорије грађана које, у складу са законом, за потребе одбране земље обучава Министарство одбране су:</p>
			<p class="Basic-Paragraph">1) лица у резервном саставу која нису одслужила војни рок;</p>
			<p class="Basic-Paragraph">2) лица у резервном саставу која су одслужила војни рок са оружјем, а није им одређен распоред у резервном саставу;</p>
			<p class="Basic-Paragraph">3) жене војни обвезници.</p>
			<p class="Basic-Paragraph">Лица у резервном саставу која нису одслужила војни рок су грађани који су са навршених 30 година живота решењима надлежних територијалних органа Министарства одбране преведени у резервни састав.</p>
			<p class="Basic-Paragraph">Лица у резервном саставу која су одслужила војни рок са оружјем, а није им одређен распоред у резервном саставу су грађани који немају распоред у јединицама Војске Србије, цивилној заштити и другим снагама одбране.</p>
			<p class="Basic-Paragraph">Жене војни обвезници су жене које се воде у војној евиденцији.</p>
			<p class="clan">Члан 3.</p>
			<p class="Basic-Paragraph">Обучавање грађана за потребе одбране земље је процес извођења теоријске и практичне наставе, која је намењена за стицање знања, вештина, увежбавање радњи и поступака, стварање навика и развијање свести, способности и особина грађана од којих зависи успешно извршавање додељених задатака.</p>
			<p class="clan">Члан 4.</p>
			<p class="Basic-Paragraph">Теоријска настава, као начин обучавања грађана за потребе одбране земље, обухвата следеће садржаје:</p>
			<p class="Basic-Paragraph">1) место и улога система одбране у друштву и систему националне безбедности;</p>
			<p class="Basic-Paragraph">2) основне одредбе међународног хуманитарног права и Правила употребе Војске Србије;</p>
			<p class="Basic-Paragraph">3) опасности од војних и невојних безбедносних изазова, ризика и претњи;</p>
			<p class="Basic-Paragraph">4) развијање и неговање безбедносне културе, војничке традиције и моралних норми, као значајних компонената укупних припрема за одбрану и спровођење одбране земље.</p>
			<p class="clan">Члан 5.</p>
			<p class="Basic-Paragraph">Практична настава, као начин обучавања грађана за потребе одбране земље, изводи се показним вежбама и практичним увежбавањем:</p>
			<p class="Basic-Paragraph">1) стројевих радњи и поступака;</p>
			<p class="Basic-Paragraph">2) радњи и поступака руковања, употребе и одржавања наоружања и војне опреме;</p>
			<p class="Basic-Paragraph">3) тактичких радњи и поступака за успешно самостално и групно вођење борбе;</p>
			<p class="Basic-Paragraph">4) поступака отклањања или ублажавања последица проистеклих из опасности од војних и невојних безбедносних изазова, ризика и претњи;</p>
			<p class="Basic-Paragraph">5) радњи и поступака пружања самопомоћи и прве помоћи повређеним и настрадалим лицима;</p>
			<p class="Basic-Paragraph">6) радњи и поступака заштите животне средине и заштите од пожара.</p>
			<p class="clan">Члан 6.</p>
			<p class="Basic-Paragraph">Обучавање грађана за потребе одбране земље спроводи се кроз: основну обуку, специјалистичку обуку и друге облике обуке.</p>
			<p class="Basic-Paragraph">Основна обука намењена је стицању војничких вештина и овладавању радњама и поступцима потребним за извршавање индивидуалних и колективних задатака.</p>
			<p class="Basic-Paragraph">Специјалистичка обука намењена је стицању специјалистичких знања и вештина за одређену војноевиденциону специјалност, ради оспособљавања за самостално обављање формацијске дужности.</p>
			<p class="Basic-Paragraph">Други облици обуке намењени су унапређењу постојећих и усвајању нових знања, вештина и навика за извршавање задатака и дужности.</p>
			<p class="clan">Члан 7.</p>
			<p class="Basic-Paragraph">Основна обука се изводи у центрима за основну обуку Војске Србије у трајању од најдуже 25 дана у току календарске године.</p>
			<p class="Basic-Paragraph">Специјалистичка обука се изводи у центрима за специјалистичку обуку и јединицама Војске Србије у наредној години у односу на време завршетка основне обуке у трајању од најдуже 25 дана у току календарске године.</p>
			<p class="Basic-Paragraph">Други облици обуке се изводе у надлежним командама, јединицама и установама Војске Србије у трајању од најдуже 20 дана у току календарске године.</p>
			<p class="clan">Члан 8.</p>
			<p class="Basic-Paragraph">Основној и специјалистичкој обуци подлежу лица у резервном саставу која нису одслужила војни рок и жене војни обвезници.</p>
			<p class="Basic-Paragraph">Другим облицима обуке подлежу лица у резервном саставу која су одслужила војни рок са оружјем, а није им одређен распоред у резервном саставу и жене војни обвезници.</p>
			<p class="clan">Члан 9.</p>
			<p class="Basic-Paragraph">Пре позивања на обуку, грађани из члана 2. став. 1 ове уредбе упућују се, у складу са законом, на лекарске и друге прегледе и психолошка испитивања.</p>
			<p class="Basic-Paragraph">Позивање на обуку грађана из члана 2. став 1. ове уредбе врши се у складу са законом.</p>
			<p class="clan">Члан 10.</p>
			<p class="Basic-Paragraph">Грађанину из члана 2. став 1. ове уредбе позваном на обуку за потребе одбране земље коју спроводи Министарство одбране, обука се прекида, односно одлаже на његов захтев у складу са законом.</p>
			<p class="clan">Члан 11.</p>
			<p class="Basic-Paragraph">Даном ступања на снагу ове уредбе престаје да важи Уредба о обучавању грађана за одбрану земље („Службени лист СРЈ”, бр. 36/94 и 44/94 – исправка).</p>
			<p class="clan">Члан 12.</p>
			<p class="Basic-Paragraph">Ова уредба ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 110-10584/2019</p>
			<p class="potpis">У Београду, 24. октобра 2019. године</p>
			<p class="potpis"><span class="bold">Влада</span></p>
			<p class="potpis">Потпредседник Владе,</p>
			<p class="potpis">др <span class="bold">Небојша Стефановић, </span>с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p class="broj">&nbsp;</p>
				<p>На основу члана 41а став 3. Закона о заштити природе („Службени гласник РС”, бр. 36/09, 88/10 и 91/10 – исправка) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p>&nbsp;</p>
				<p class="odluka-zakon">УРЕДБУ </p>
				<p class="naslov">о проглашењу Строгог резервата природе „Изнад Таталије”</p>
				<p class="auto-style1">"Службени гласник РС", број 72 од 19. августа 
				2015.</p>
				<p class="auto-style1">&nbsp;</p>
				<p class="clan">Члан 1.</p>
				<p>Део шумског комплекса планине Јелова Гора у западној Србији, проглашава се заштићеним подручјем II категорије, регионалног односно великог значаја, као Строги резерват природе „Изнад Таталије” (у даљем тексту: Строги резерват природе „Изнад Таталије”).</p>
				<p class="clan">Члан 2.</p>
				<p>Строги резерват природе „Изнад Таталије” ставља се под заштиту ради очувања шумског комплекса Јелове Горе и станишта аутохтоне заједнице реликтне врсте зеленике (<span class="italik">Ilex aquifolium</span>) обраслог шумом брдске букве (<span class="italik">Fagetum moesiace montanum ilicetosum</span>). </p>
				<p class="clan">Члан 3.</p>
				<p>Строги резерват природе „Изнад Таталије” се налази на територији општине Бајина Башта, односно КО Заглавак, укупне површине 0,80 ha, у државној својини.</p>
				<p>Опис границе и графички приказ Строгог резервата природе „Изнад Таталије” дати су у Прилогу – Опис границе и графички приказ Строгог резервата природе „Изнад Таталије”, који је одштампан уз ову уредбу и чини њен саставни део.</p>
				<p class="clan">Члан 4.</p>
				<p>На подручју Строгог резервата природе „Изнад Таталије” успоставља се режим заштите I степена.</p>
				<p>На површинама на којима је утврђен режим заштите I степена спроводи се строга заштита којом се омогућавају процеси природне сукцесије и очување станишта и животних заједница у условима дивљине.</p>
				<p>Поред забране и ограничења које су регулисане прописима којима се уређује заштита природе, забрањује се и промена намене заштићеног подручја.</p>
				<p class="clan">Члан 5.</p>
				<p>Строги резерват природе „Изнад Таталије” поверава се на управљање Јавном предузећу „Србијашуме” (у даљем тексту: Управљач).</p>
				<p class="clan">Члан 6.</p>
				<p>У обављању законом утврђених послова управљања заштићеним подручјем, Управљач је дужан нарочито да: се стара о заштићеном подручју на начин који омогућава да се у потпуности спроведу прописане мере и активности заштите у циљу очувања и унапређења заштићеног подручја, врши обележавање заштићеног подручја, донесе план управљања, донесе акт о унутрашњем реду на простору заштићеног подручја, обезбеђује чуварску службу, обезбеђује услове за спровођење научноистраживачких, образовних, информативно-пропагандних и других активности у складу са законом, обезбеђује финансијска средства из сопствених прихода и из накнада за коришћење заштићеног подручја, као и других извора утврђених законом, се обраћа надлежним органима ради обезбеђивања средстава из општинског и републичког буџета и других извора прихода.</p>
				<p>Управљач је дужан да изврши упис делатности управљања заштићеним подручјем у складу са прописима којима се уређује класификација делатности у року од 60 дана од дана ступања на снагу ове уредбе.</p>
				<p class="clan">Члан 7.</p>
				<p>Очување, унапређење, одрживо коришћење и приказивање природних и других вредности подручја Строгог резервата природе „Изнад Таталије” спроводи се према плану управљања који доноси Управљач на период од десет година (у даљем тексту: План управљања), са садржином и на начин прописан законом којим се уређује заштита природе.</p>
				<p>План управљања, садржи и превентивне мере заштите од пожара у складу са законом који уређује заштиту од пожара и прописима донетим на основу тог закона.</p>
				<p>План управљања Управљач доноси и доставља министарству надлежном за послове заштите животне средине (у даљем тексту: Министарство) најкасније у року од десет месеци од дана ступања на снагу ове уредбе.</p>
				<p>У поступку давања сагласности на План управљања, Министарство прибавља мишљења министарстава надлежних за послове просвете, културе, рударства и енергетике, привреде, грађевине, саобраћаја и просторног планирања, туризма и финансија.</p>
				<p>Управљач је дужан да једном у три године анализира спровођење Плана управљања и остварене резултате и по потреби изврши његову ревизију.</p>
				<p>До доношења Плана управљања, Управљач врши послове на основу годишњег програма управљања који је дужан да донесе и достави Министарству на сагласност у року од 60 дана од дана ступања на снагу ове уредбе.</p>
				<p>Годишњи програм управљања из става 6. овог члана садржи нарочито: сажет приказ природних и других вредности заштићеног подручја, циљева заштите и одрживог коришћења, могућности и ограничења за њихово остваривање; детаљан приказ годишњих задатака на чувању, одржавању, унапређењу, приказивању и одрживом коришћењу заштићеног подручја за потребе науке, образовања, рекреације и туризма и укупног социо-економског развоја; приказ конкретних послова на изради и доношењу управљачких докумената, првенствено Плана управљања, акта о унутрашњем реду и чуварској служби и акта о накнади за коришћење заштићеног подручја; приказ задатака на обележавању заштићеног подручја, заснивању информационог система и противпожарној заштити; приказ субјеката и организационих и материјалних услова за извршења програма, висине и извора потребних финансијских средстава.</p>
				<p class="clan">Члан 8.</p>
				<p>Управљач је дужан да обезбеди спровођење режима заштите, односно унутрашњи ред и чување заштићеног подручја у складу са правилником о унутрашњем реду и чуварској служби који доноси уз сагласност Министарства у року од шест месеци од дана ступања на снагу ове уредбе.</p>
				<p>У оквиру садржине прописане законом којим се уређује заштићено подручје, правилником из става 1. овог члана ближе се утврђују забрањени радови и активности, као и правила и услови обављања радова и активност<a id="anchor-20-anchor" name="anchor-20-anchor">и који</a> су допуштени на заштићеном подручју Строгог резервата природе „Изнад Таталије”.</p>
				<p>Правилник из става 1. овог члана се објављује у„Службеном гласнику Републике Србије”.</p>
				<p class="clan">Члан 9.</p>
				<p>Управљач је дужан да на прописан начин обележи Строги резерват природе „Изнад Таталије” и његове спољне границе, најкасније у року од 12 месеци од дана ступања на снагу ове уредбе.</p>
				<p class="clan">Члан 10.</p>
				<p>Управљач је дужан да заснује дигиталну базу података, односно географски информациони систем о природним и створеним вредностима, непокретностима, активностима и другим подацима од значаја за управљање Строгог резервата природе „Изнад Таталије” у року од две године од дана ступања на снагу ове уредбе.</p>
				<p class="clan">Члан 11.</p>
				<p>Средства за спровођење Плана управљања обезбеђују се из буџета Републике Србије, од накнаде за коришћење заштићеног подручја, прихода остварених обављањем делатности Управљача и из других извора, у складу са законом.</p>
				<p class="clan">Члан 12.</p>
				<p>Планови уређења простора, шумске, ловне, пољопривредне и друге основе и програми који обухватају Строги резерват природе „Изнад Таталије” усагласиће се са Просторним планом Републике Србије, Планом управљања и режимом заштите утврђеним овом уредбом.</p>
				<p class="clan">Члан 13.</p>
				<p>Ова уредба ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">05 број 110-8584/2015</p>
				<p class="potpis">У Београду, 13. августа 2015. године</p>
				<p class="potpis"><span class="bold">Влада</span></p>
				<p class="potpis">Председник, </p>
				<p class="potpis"><span class="bold">Александар Вучић,</span> с.р.</p>
				<p class="potpis">ПРИЛОГ</p>
				<p class="clan">ОПИС ГРАНИЦЕ И ГРАФИЧКИ ПРИКАЗ СТРОГОГ РЕЗЕРВАТА ПРИРОДЕ „ИЗНАД ТАТАЛИЈЕ”</p>
				<p>По административно територијалној подели Строги резерват природе ,,Изнад Таталије” се налази на делу к. п. број 58/1, КО Заглавац, општина Бајина Башта.</p>
				<p>Граница Строгог резервата природе ,,Изнад Таталијe” се поклапа са спољном границом одељења 18/b ГЈ ,,Јелова Гора”.</p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/Tatalija_opt.jpeg&amp;doctype=reg&amp;abc=cba&amp;eli=true&amp;eliActId=424037&amp;regactid=424037" alt="Tatalija.tif"></p>
	</div>


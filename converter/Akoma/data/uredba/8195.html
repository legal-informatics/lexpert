

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: center;
}
.auto-style2 {
	text-align: right;
}
</style>


	<div class="story">
			<p class="Basic-Paragraph">На основу члана 41а став 2. Закона о заштити природе („Службени гласник РС”, бр. 36/09, 88/10, 91/10 – исправка, 14/16 и 95/18 – др. закон) и члана 42. став 1. Закона о Влади („Службени гласник РСˮ, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влада доноси</p>
			<p class="odluka-zakon">УРЕДБУ </p>
			<p class="odluka-zakon">о проглашењу Строгог резервата природе „Јарешник”</p>
			<p class="auto-style1">"Службени гласник РС", број 36 од 24. маја 
			2019.<o:p></o:p></p>
			<p class="clan">Члан 1.</p>
			<p class="Basic-Paragraph">Подручје шуме кримског бора на југозападној падини планине Црноок у југоисточној Србији, ставља се под заштиту као Строги резерват природе „Јарешник”, који се сврстава у I категорију заштићеног подручја међународног и националног, односно изузетног значаја (у даљем тексту: Строги резерват природе „Јарешник”).</p>
			<p class="clan">Члан 2.</p>
			<p class="Basic-Paragraph">Строги резерват природе „Јарешник” ставља се под заштиту ради очувања јединствене шуме кримског бора <span class="italik">(Pinus nigra spp.pallasiana)</span> у Србији, која је опстала на крајњој северозападној  граници свог ареала. </p>
			<p class="clan">Члан 3.</p>
			<p class="Basic-Paragraph">Строги резерват природе „Јарешник” се налази на територији општине Босилеград, односно КО Јарешник  укупне површине 6, 21 31 hа, од чега је 1,6065 ha у државној својини, 4,2095 ha у приватној својини и 0,3971 ha у другим облицима својине.</p>
			<p class="Basic-Paragraph">Опис граница и графички приказ Строгог резервата природе „Јарешник” дати су у Прилогу, који је одштампан уз ову уредбу и чини њен саставни део.</p>
			<p class="clan">Члан 4.</p>
			<p class="Basic-Paragraph">На подручју Строгог резервата природе „Јарешник” установљава се режим заштите I степена и забрањује се:</p>
			<p class="Basic-Paragraph">1) угрожавање или уништавање станишта кримског бора сечењем, кидањем пупољака, смоларењем;</p>
			<p class="Basic-Paragraph">2) промена намене површина;</p>
			<p class="Basic-Paragraph">3) искоришћавање биолошких и геолошких ресурса;</p>
			<p class="Basic-Paragraph">4) извођење радова који доводе до измене природних делова станишта;</p>
			<p class="Basic-Paragraph">5) угрожавање или уништавање станишта строго заштићених и заштићених животиња и биљака;</p>
			<p class="Basic-Paragraph">6) хватање, узнемиравање, заробљавање, убијање или озлеђивање заштићених врста животиња, сакупљање или уништавање гнезда или легла животиња;</p>
			<p class="Basic-Paragraph">7) уношење алохтоних биљних и животињских врста и њихових хибрида;</p>
			<p class="Basic-Paragraph">8) градња и постављање трајних и привремених објеката;</p>
			<p class="Basic-Paragraph">9) изградња надземних и подземних енергетских водова;</p>
			<p class="Basic-Paragraph">10) изградња шумских путева;</p>
			<p class="Basic-Paragraph">11) лов;</p>
			<p class="Basic-Paragraph">12) ложење ватре.</p>
			<p class="Basic-Paragraph">На површинама на којима је установљен режим заштите I степена ограничава се:</p>
			<p class="Basic-Paragraph">1) истраживачки рад и праћење стања заштићеног подручја;</p>
			<p class="Basic-Paragraph">2) постављање табли и ознака у циљу информисања и упозорења;</p>
			<p class="Basic-Paragraph">3) интервентне активности у акцидентним ситуацијама у случају пожара, ветролома и сл.; </p>
			<p class="Basic-Paragraph">4) организовање посета резервату у образовне, рекреативне и опште културне сврхе;</p>
			<p class="Basic-Paragraph">5) сакупљање семена кримског бора и одвожење семена у банку гена.</p>
			<p class="clan">Члан 5.</p>
			<p class="Basic-Paragraph">Строги резерват природе „Јарешник” поверава се на управљање Јавном предузећу „Србијашумеˮ (у даљем тексту: управљач).</p>
			<p class="clan">Члан 6.</p>
			<p class="Basic-Paragraph">У обављању законом утврђених послова управљања заштићеним подручјем, управљач је дужан нарочито да: се стара о заштићеном подручју на начин који омогућава да се у потпуности спроведу прописане мере и активности заштите у циљу очувања и унапређења заштићеног подручја, врши обележавање заштићеног подручја, донесе план управљања, донесе акт о унутрашњем реду на простору заштићеног подручја, обезбеђује чуварску службу, обезбеђује услове за спровођење научноистраживачких, образовних, информативно пропагандних и других активности у складу са законом, обезбеђује финансијска средства из сопствених прихода и из накнада за коришћење заштићеног подручја, као и других извора утврђених законом, се обраћа надлежним органима ради обезбеђивања средстава из општинског и републичког буџета и других извора прихода.</p>
			<p class="Basic-Paragraph">Управљач је дужан да изврши упис делатности управљања заштићеним подручјем у складу са прописима којима се уређује класификација делатности у року од 60 дана од дана ступања на снагу ове уредбе.</p>
			<p class="clan">Члан 7.</p>
			<p class="Basic-Paragraph">Очување, унапређење, одрживо коришћење и приказивање природних и других вредности подручја Строгог резервата природе „Јарешник” спроводи се према плану управљања који доноси управљач на период од десет година (у даљем тексту: План управљања), са садржином и на начин прописан законом којим се уређује заштита природе.</p>
			<p class="Basic-Paragraph">План управљања, садржи и превентивне мере заштите од пожара у складу са законом који уређује заштиту од пожара и прописима донетим на основу тог закона.</p>
			<p class="Basic-Paragraph">План управљања управљач доноси и доставља министарству надлежном за послове заштите животне средине (у даљем тексту: Министарство) најкасније у року од десет месеци од дана ступања на снагу ове уредбе.</p>
			<p class="Basic-Paragraph">У поступку давања сагласности на План управљања, Министарство прибавља мишљења министарстава надлежних за послове науке, просвете, културе, рударства и енергетике, привреде, грађевинарства, саобраћаја и просторног планирања, туризма, финансија, шумарства и водопривреде.</p>
			<p class="Basic-Paragraph">Управљач је дужан да једном у три године анализира спровођење Плана управљања и остварене резултате и по потреби изврши његову ревизију.</p>
			<p class="Basic-Paragraph">До доношења Плана управљања, управљач врши послове на основу годишњег програма управљања који је дужан да донесе и достави Министарству на сагласност у року од 60 дана од дана ступања на снагу ове уредбе.</p>
			<p class="Basic-Paragraph">Годишњи програм управљања из става 6. овог члана садржи нарочито: сажет приказ природних и других вредности заштићеног подручја, циљева заштите и одрживог коришћења, могућности и ограничења за њихово остваривање; детаљан приказ годишњих задатака на чувању, одржавању, унапређењу, приказивању и одрживом коришћењу заштићеног подручја за потребе науке, образовања, рекреације и туризма и укупног социоекономског развоја; приказ конкретних послова на изради и доношењу управљачких докумената, првенствено Плана управљања, акта о унутрашњем реду и чуварској служби и акта о накнади за коришћење заштићеног подручја; приказ задатака на обележавању заштићеног подручја, заснивању информационог система и противпожарној заштити; приказ субјеката и организационих и материјалних услова за извршења програма, висине и извора потребних финансијских средстава.</p>
			<p class="clan">Члан 8.</p>
			<p class="Basic-Paragraph">Управљач је дужан да обезбеди спровођење режима заштите, односно унутрашњи ред и чување заштићеног подручја у складу са правилником о унутрашњем реду и чуварској служби који доноси уз сагласност Министарства у року од шест месеци од дана ступања на снагу ове уредбе.</p>
			<p class="Basic-Paragraph">У оквиру садржине прописане законом којим се уређује заштита природе, правилником из става 1. овог члана ближе се утврђују забрањени радови и активности, као и правила и услови обављања радова и активности који су допуштени на подручју Строгог резерватa природе „Јарешник”.</p>
			<p class="Basic-Paragraph">Правилник из става 1. овог члана се објављује у „Службеном гласнику Републике Србије”.</p>
			<p class="clan">Члан 9.</p>
			<p class="Basic-Paragraph">Управљач је дужан да на прописан начин обележи Строги резерват природе „Јарешник” и његове спољне границе, најкасније у року од 12 месеци од дана ступања на снагу ове уредбе.</p>
			<p class="clan">Члан 10.</p>
			<p class="Basic-Paragraph">Управљач је дужан да заснује дигиталну базу података, односно географски информациони систем о природним и створеним вредностима, непокретностима, активностима и другим подацима од значаја за управљање Строгог резервата природе „Јарешник” у року од две године од дана ступања на снагу ове уредбе. </p>
			<p class="clan">Члан 11.</p>
			<p class="Basic-Paragraph">Средства за спровођење Плана управљања обезбеђују се из буџета Републике Србије, од накнаде за коришћење заштићеног подручја, прихода остварених обављањем делатности управљача и из других извора, у складу са законом.</p>
			<p class="clan">Члан 12.</p>
			<p class="Basic-Paragraph">Планови уређења простора, шумске, ловне, пољопривредне и друге основе и програми који обухватају Строги  резерват природе „Јарешник” усагласиће се са Просторним планом Републике Србије, Планом управљања и режимима заштите утврђеним овом уредбом.</p>
			<p class="clan">Члан 13.</p>
			<p class="Basic-Paragraph">Ова уредба ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 110-2626/2019-1</p>
			<p class="potpis">У Београду, 23. маја 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић</span><span class="bold">, </span>с.р.</p>
			<p class="auto-style2">ПРИЛОГ</p>
			<p class="clan">ОПИС ГРАНИЦА И ГРАФИЧКИ ПРИКАЗ СТРОГОГ РЕЗЕРВАТА ПРИРОДЕ „ЈАРЕШНИК”</p>
			<p class="Basic-Paragraph">Опис граница за Строги резерват природе „Јарешникˮ почиње у најјужнијој тачки описа односно на тромеђи к.п. бр. 2504, 2505 и 2506, КО Јарешник, општинa Босилеград одакле у правцу севера прати источну границу к.п. број 2505 до њене најсеверније тачке из које пресеца к.п. број 2504 у правцу тачке на међи к.п. бр. 2504 и 2520 са координатама Y=7614777,06 и X=4696135,09. Из те тачке граница у правцу севера прати западне границе к.п. бр. 2520 и 2525 до тромеђе к.п. бр. 2525, 2526 и 940. Надаље граница прати тачке са координатама 1. Y=7614717,52 и X=4696260,91; 2. Y=7614699,38 и X=4696305,25; 3. Y=7614735,88 и X=4696318,60; 4. Y=7614721,34 и X=4696354,32; 5. Y=7614722,66 и X=4696402,21; 6. Y=7614727,83 и X=4696451,95; 7. Y=7614776,25 и X=4696461,35; 8. Y=7614804,30 и X=4696473,78; 9. Y=7614853,22 и X=4696484,08; 10. Y=7614894,11 и X=4696456,57; 11. Y=7614891,60 и X=4696406,44; 12. Y=7614886,98 и X=4696400,08; 13. Y=7614900,18 и X=4696371,83; 14. Y=7614906,15 и X=4696355,38; 15. Y=7614876,79 и X=4696329,97 и 16. Y=7614887,25 и X=4696316,24 стиже до тромеђе к.п. бр. 940, 2553 и 2557 одакле у правцу југа прати источне стране к.п. бр. 2553, 2552, 2550, 2549 и 2548 затим скреће на југозапад и југоисточним границама к.п. бр. 2548, 2547, 2519, 2521 и 2504 стиже до почетне тачке описа.</p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/jaresnik.png&amp;doctype=reg&amp;abc=cba&amp;eli=true&amp;eliActId=428420&amp;regactid=428420" alt=""></p>
	</div>




<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: center;
}
</style>


	<div class="story">
			<p class="Basic-Paragraph">На основу члана 18. став 6. Закона о граничној контроли („Службени гласник РС”, број 24/18) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влада доноси </p>
			<p class="odluka-zakon">УРЕДБУ</p>
			<p class="odluka-zakon">о условима за одређивање привременог граничног прелаза</p>
			<p class="centar">"Службени гласник РС", број 98 од 14. децембра 
			2018.</p>
			<p class="clan">Члан 1.</p>
			<p class="Basic-Paragraph">Овом уредбом прописују се услови и начин доношења решења о одређивању привременог граничног прелаза.</p>
			<p class="clan">Члан 2.</p>
			<p class="Basic-Paragraph">Иницијативу за одређивање привременог граничног прелаза могу поднети орган државне управе, орган аутономне покрајине, орган јединице локалне самоуправе, као и правна и физичка лица која за то имају оправдан интерес подношењем захтева за одређивање привременог граничног прелаза.</p>
			<p class="Basic-Paragraph">Иницијатива се подноси на Обрасцу, који је одштампан уз ову уредбу и који чини њен саставни део.</p>
			<p class="Basic-Paragraph">Образац иницијативе садржи: </p>
			<p class="Basic-Paragraph">1) податке о подносицу захтева (орган државне управе, орган јединице локалне самоуправе, назив и седиште правног лица, односно презиме и име, пребивалиште физичког лица, подносиоца захтева);</p>
			<p class="Basic-Paragraph">2) податке о врсти активности због које се подноси захтев за одређивање привременог граничног прелаза;</p>
			<p class="Basic-Paragraph">3) место одређивања привременог граничног прелаза са тачно наведеним местом прелажења државне границе (гранични камен или други опште познат географско-топографски појам) и називом катастарске општине;</p>
			<p class="Basic-Paragraph">4) време одржавања краткотрајних активности у ком је потребно одредити привремени гранични прелаз по поднетом захтеву;</p>
			<p class="Basic-Paragraph">5) начин прелажења државне границе за време рада привременог граничног прелаза, односно одређивање на основу којих исправа и којим превозним средствима се прелази државна граница;</p>
			<p class="Basic-Paragraph">6) податке о погодностима које су потребне за смештај и рад служби које се налазе на привременом граничном прелазу (примерен објекат или друга одговарајућа просторија до 12 m², санитарне просторије, расвета и стално напајање електричном енергијом, снабдевање пијаћом и техничком водом, фиксна или мобилна телефонска линија);</p>
			<p class="Basic-Paragraph">7) место и време подношења захтева;</p>
			<p class="Basic-Paragraph">8) потпис подносиоца захтева.</p>
			<p class="clan">Члан 3.</p>
			<p class="Basic-Paragraph">Иницијатива за одређивање привременог граничног прелаза подноси се министарству надлежном за унутрашње послове (у даљем тексту: Министарство) најкасније 60 дана пре рока предвиђеног за почетак рада привременог граничног прелаза. </p>
			<p class="clan">Члан 4.</p>
			<p class="Basic-Paragraph">Ради одлучивања о оправданости захтева, Министарство може прибавити мишљења органа државне управе који су надлежни за интегрисано управљање границом.</p>
			<p class="Basic-Paragraph">По прибављеним мишљењима и сагласностима, министар надлежан за унутрашње послове доноси решење о одређивању привременог граничног прелаза, које се без одлагања доставља граничној полицији и другим органима државне управе који врше послове на граничним прелазима у складу са надлежностима утврђеним законом.</p>
			<p class="Basic-Paragraph">Сагласност надлежног органа суседне државе није потребна уколико је поднет захтев ради одређивања привременог граничног прелаза на аеродрому, луци и путничком пристаништу отвореном за међународни саобраћај.</p>
			<p class="clan">Члан 5.</p>
			<p class="Basic-Paragraph">Решење о одређивању привременог граничног прелаза садржи податке о:</p>
			<p class="Basic-Paragraph">1) називу привременог граничног прелаза који ће бити одређен према називу катастарске општине на чијем подручју се налази;</p>
			<p class="Basic-Paragraph">2) месту привременог граничног прелаза; </p>
			<p class="Basic-Paragraph">3) радном времену привременог граничног прелаза;</p>
			<p class="Basic-Paragraph">4) утврђеном подручју привременог граничног прелаза;</p>
			<p class="Basic-Paragraph">5) временском периоду за који је одређен привремени гранични прелаз;</p>
			<p class="Basic-Paragraph">6) начину и другим условима преласка државне границе на привременом граничном прелазу;</p>
			<p class="Basic-Paragraph">7) организационој јединици граничне полиције и организационим јединицама других органа државне управе који врше послове на привременом граничном прелазу у складу са надлежностима утврђеним законом;</p>
			<p class="Basic-Paragraph">8) обезбеђеним условима који су потребни за смештај, рад и обављање послова свих служби које се налазе на привременом граничном прелазу.</p>
			<p class="clan">Члан 6.</p>
			<p class="Basic-Paragraph">Даном ступања на снагу ове уредбе престаје да важи Уредба о условима и поступку за доношење решења о одређивању привременог граничног прелаза („Службени гласник РС”, број 111/09).</p>
			<p class="clan">Члан 7.</p>
			<p class="Basic-Paragraph">Ова уредба ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 110-11864/2018</p>
			<p class="potpis">У Београду, 12. децембра 2018. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р</p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/Granica_Page_1.png&amp;doctype=reg&amp;abc=cba&amp;eli=true&amp;eliActId=427370&amp;regactid=427370" alt=""></p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/Granica_Page_2.png&amp;doctype=reg&amp;abc=cba&amp;eli=true&amp;eliActId=427370&amp;regactid=427370" alt=""></p>
	</div>


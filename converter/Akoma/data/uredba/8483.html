


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 104а Закона о електронским комуникацијама („Службени гласник РС”, бр. 44/10, 60/13 – УС и 62/14), члана 84. Закона о заштити потрошача („Службени гласник РС”, број 62/14) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
	</p>
	<p>Влада доноси</p>
	<p>&nbsp;</p>
	<p class="odluka-zakon">УРЕДБУ</p>
	<p class="naslov">о утврђивању мера подршке и ближих услова у погледу критеријума за одређивање угрожених потрошача при додели ваучера за субвенционисану куповину опреме за пријем сигнала дигиталне телевизије</p>
	<p class="naslov"><span style="font-weight: 400">"Службени гласник РС", број 
	28 од 20. марта 2015.</span></p>
	<p class="naslov">&nbsp;</p>
	<p class="clan">Члан 1.</p>
	<p>Овом уредбом утврђују се мере подршке и ближи услови у погледу критеријума за одређивање угрожених потрошача при додели ваучера за субвенционисану куповину опреме за пријем сигнала дигиталне телевизије.</p>
	<p>Овом уредбом ближе се уређују специфични услови за обезбеђивање услуга од општег економског интереса угроженим потрошачима, ради пријема сигнала дигиталне телевизије. 
	</p>
	<p class="clan">Члан 2.</p>
	<p>Мере подршке из члана 1. ове уредбе су:</p>
	<p>1) додела ваучера угроженом потрошачу за субвенционисану куповину опреме за пријем сигнала дигиталне телевизија, односно Set Top Box уређаја (у даљем тексту: СТБ уређај) који мора бити усклађен са условима за дигитални сигнал из Правилника о преласку са аналогног на дигитално емитовање телевизијског програма и приступу мултиплексу („Службени гласник РС”, бр. 86/14 и 18/15);</p>
	<p>2) пружање техничко-технолошке подршке путем телефонских линија, односно успостављање позивног центра коју спроводи Јавно предузеће „Пошта Србије” и информисање о процесу дигитализације који спроводи Јавно медијска установа „Радио-телевизија Србије”.</p>
	<p class="clan">Члан 3.</p>
	<p>Угрожени потрошач у смислу ове уредбе је:</p>
	<p>1) корисник права на новчану социјалну помоћ који то право остварује у складу са Законом о социјалној заштити („Службени гласник РС”, број 24/11);</p>
	<p>2) корисник права на додатак за помоћ и негу другог лица који то право остварује у складу са Законом о социјалној заштити;</p>
	<p>3) корисник права на новчану накнаду за помоћ и негу другог лица који то право остварује у складу са Законом о пензијском и инвалидском осигурању („Службени гласник РС”, бр. 34/03, 64/04 – УС, 84/04 – др. закон, 85/05, 101/05 – др. закон, 63/06 – УС, 5/09, 107/09, 101/10, 93/12,&nbsp;62/13,&nbsp;108/13,&nbsp;75/14 и 142/14);</p>
	<p>4) корисник права на пензију који живи сам и који остварује месечни износ пензије који није већи од најнижег износа пензије утврђеног у осигурању запослених.</p>
	<p class="clan">Члан 4.</p>
	<p>Мере подршке из члана 2. ове уредбе спроводи Министарство трговине, туризма и телекомуникација (у даљем тексту: Министарство) у сарадњи са Министарством за рад, запошљавање, борачка и социјална питања, центрима за социјални рад, филијалама Републичког фонда за пензијско и инвалидско осигурање, Јавном медијском установом „Радио-телевизија Србије”, као носиоцем информисања јавности у процесу дигитализације путем електронских медија и Јавним предузећем „Пошта Србије”, као носиоцем активности пружања техничко-технолошке подршке путем телефонских линија.</p>
	<p class="clan">Члан 5.</p>
	<p>Јавно предузеће „Пошта Србије” у сарадњи са Министарством и Јавним предузећем „Емисиона техника и везе”, обезбеђује пружање техничко-технолошке подршке путем телефонских линија.</p>
	<p>Посебним уговором између Министарства и Јавног предузећа „Пошта Србије” ближе ће се уредити међусобна права и обавезе у вези пружања техничко-технолошке подршке путем телефонских линија које ће обезбедити Јавно предузеће „Пошта Србије”, као и друга питања од значаја за реализацију мере из члана 2. тачка 2) ове уредбе.</p>
	<p class="clan">Члан 6.</p>
	<p>Министарство упућује јавни позив за пријаву за доделу СТБ уређаја угроженим потрошачима.</p>
	<p>Угрожени потрошач подноси пријаву за доделу СТБ уређаја (у даљем тексту: пријава) према месту пребивалишта угроженог потрошача, на Обрасцу 1, који је одштампан уз ову уредбу и чини њен саставни део.</p>
	<p>Пријава садржи следеће податке:</p>
	<p>1) име и презиме подносиоца пријаве;</p>
	<p>2) јединствени матични број грађанина;</p>
	<p>3) адресу становања и адресу за доставу СТБ уређаја;</p>
	<p>4) податке о оствареном праву из члана 3. ове уредбе;</p>
	<p>5) податке о висини пензије.</p>
	<p>Угрожени потрошач уз пријаву подноси:</p>
	<p>1) личну карту на увид;</p>
	<p>2) решење о остваривању права на новчану социјалну помоћ центра за социјални рад – за кориснике права на новчану социјалну помоћ;</p>
	<p>3) решење о остваривању права на додатак за помоћ и негу другог лица, односно права на увећани додатак за помоћ и негу другог лица центра за социјални рад, Министарства за рад, запошљавање, борачка и социјална питања, Покрајинског секретаријата за здравство, социјалну политику и демографију и Секретаријата за социјалну заштиту – за кориснике права на додатак за помоћ и негу другог лица;</p>
	<p>4) решење о остваривању права на новчану накнаду за помоћ и негу другог лица Републичког фонда за пензијско и инвалидско осигурање;</p>
	<p>5) чек од пензије Републичког фонда за пензијско и инвалидско осигурања Републике Србије која је исплаћена у месецу који претходи текућем месецу – за кориснике права на пензију;</p>
	<p>6) доказ о броју чланова домаћинства, односно изјаву два сведока дату пред надлежним органом – за кориснике права на пензију.</p>
	<p>Угрожени потрошач из члана 3. тач. 1) и 2) ове уредбе пријаву подноси центрима за социјални рад.</p>
	<p>Угрожени потрошач из члана 3. тач. 3) и 4) ове уредбе пријаву подноси филијалама Републичког фонда за пензијско инвалидском осигурање. 
	</p>
	<p class="clan">Члан 7.</p>
	<p>Центри за социјални рад и филијале Републичког фонда за пензијско и инвалидско осигурање до 5. у месецу за претходни месец, у електронској и писменој форми, достављају Министарству податке о лицима која су поднела пријаву за доделу СТБ уређаја, а која испуњавају услове за доделу СТБ уређаја.</p>
	<p class="clan">Члан 8.</p>
	<p>Ваучер је документ који издаје Министарство, на основу кога угрожени потрошач остварује субвенционисану куповину СТБ уређаја који има жиг гаранције „digital TV”. Ваучер се може искористити при субвенционисаној куповини максимално једног СТБ уређаја. 
	</p>
	<p>Вредност ваучера износи 3.000,00 динара, и наведени износ представља максимални износ средстава коју угрожени потрошач може остварити при субвенционисаној куповини, без обзира да ли је цена купљеног СТБ уређаја већа од вредности ваучера. 
	</p>
	<p>Ваучер садржи следеће податке, и то:</p>
	<p>одштампани подаци:</p>
	<p>1) намена: куповина СТБ уређаја са жигом гаранције;</p>
	<p>2) издавалац ваучера: Министарство трговине, туризма и телекомуникација;</p>
	<p>3) новчана вредност: 3.000,00 динара;</p>
	<p>4) серијски број ваучера;</p>
	<p>5) почетак и завршетак важења ваучера;</p>
	<p>6) подаци о угроженом потрошачу из члана 6. став 3. тач. 1)–3) ове уредбе;</p>
	<p>7) изјава имаоца ваучера о преузимању СТБ уређаја.</p>
	<p>Подаци који се ручно попуњавају:</p>
	<p>1) назив трговца;</p>
	<p>2) ПИБ број трговца;</p>
	<p>3) модел уређаја;</p>
	<p>4) серијски број уређаја;</p>
	<p>5) број рачуна;</p>
	<p>6) потпис и печат трговца;</p>
	<p>7) потпис имаоца ваучера, односно његовог законског заступник (родитеља, старатеља, пуномоћника).</p>
	<p class="clan">Члан 9.</p>
	<p>Министарство објављује Обавештење којим се позивају привредни субјекти који обављају делатност трговине у складу са Законом о трговини („Службени гласник РС”, бр. 53/10 и 10/13 – у даљем тексту: трговци) да се региструју ради реализације шеме помоћи угроженим потрошачима из члана 3. ове уредбе путем ваучера.</p>
	<p>Пријаву у реализацији шеме помоћи угроженим потрошачима путем ваучера могу да поднесу трговци, регистровани у Агенцији за привредне регистре, који продају СТБ уређај, поседују минимално 15 продајних објеката и обезбеђују кућну доставу СТБ уређаја угроженим потрошачима. 
	</p>
	<p>Трговци се пријављују за учествовање у реализацији шеме помоћи угроженим потрошачима путем ваучера писменим путем, односно достављањем следећих података:</p>
	<p>1) назив привредног субјекта;</p>
	<p>2) матични број;</p>
	<p>3) ПИБ;</p>
	<p>4) адреса (улица, број и место);</p>
	<p>5) телефон, факс;</p>
	<p>6) шифра и назив претежне делатности;</p>
	<p>7) контакт особа;</p>
	<p>8) списак продајних објеката са адресама и контакт телефонима. </p>
	<p>Министарство сачињава листу трговаца, односно продајних објеката, који су се регистровали за реализацију шеме помоћи угроженим потрошачима путем ваучера. Листа продајних објеката се објављује на сајту Министарства.</p>
	<p>Министарство ваучер и листу продајних објеката шаље препорученом поштом на адресу угроженог потрошача.</p>
	<p>На основу ваучера угрожени потрошач остварује субвенционисану куповину СТБ уређаја у продајним објектима из ст. 2. и 3. овог члана.</p>
	<p class="clan">Члан 10.</p>
	<p>Приликом куповине трговац попуњава ваучер подацима из члана 8. који се ручно попуњавају. Трговац потписује и печатира ваучер, а угрожени потрошач, односно његов законски заступник (родитељ, старатељ, пуномоћник) потписује ваучер, односно изјаву о преузимању СТБ уређаја.</p>
	<p>У случају да угрожени потрошач набави СТБ уређај по цени вишој од предвиђене вредности ваучера, разлику плаћа угрожени потрошач, а трговцу се рефундира износ средстава у висини вредности ваучера. У случају да угрожени потрошач набави СТБ уређај по нижој цени од предвиђене вредности ваучера, трговцу се рефундира износ средстава у вредности набављеног СТБ уређаја. 
	</p>
	<p>У циљу рефундације средстава трговац доставља Министарству до 5. у месецу захтев за рефундацију средстава за ваучере реализоване у претходном месецу са пратећом документацијом, и то:</p>
	<p>1) списак реализованих ваучера;</p>
	<p>2) ваучере, уредно попуњене, потписан и печатиране;</p>
	<p>3) за сваки од ваучера копију издатог рачуна.</p>
	<p>На основу уредно достављене документације Министарство врши рефундацију средстава трговцу у року од 30 дана од дана пријема.</p>
	<p class="clan">Члан 11.</p>
	<p>Активности у вези са реализацијом ове уредбе спроводиће се следећом динамиком:</p>
	<p>1) пријава корисника за доделу СТБ уређаја до 31. марта 2015. године;</p>
	<p>2) достављање ваучера угроженим потрошачима до 15. јуна 2015. године;</p>
	<p>3) рад позивног центра до краја спровођења активности из ове уредбе;</p>
	<p>4) достављање ваучера Министарству ради рефундације средстава до 5. новембра 2015. године.</p>
	<p class="clan">ПРЕЛАЗНЕ И ЗАВРШНЕ ОДРЕДБЕ</p>
	<p class="clan">Члан 12.</p>
	<p>Пријава за доделу СТБ уређаја угроженог потрошача из члана 3. ове уредбе који је поднео Пријаву за доделу СТБ уређаја и који испуњава услове за доделу СТБ уређаја у складу са Уредбом о утврђивању мера подршке и ближих услова у погледу критеријума за одређивање угрожених потрошача при набавци опреме за пријем сигнала дигиталне телевизије садржан („Службени гласник РС”, број 108/14) сматраће се пријавом за доделу ваучера за субвенционисану куповину СТБ уређаја. 
	</p>
	<p>Ступањем на снагу ове уредбе престаје да важи Уредба о утврђивању мера подршке и ближих услова у погледу критеријума за одређивање угрожених потрошача при набавци опреме за пријем сигнала дигиталне телевизије („Службени гласник РС”, број 108/14).</p>
	<p class="clan">Члан 13.</p>
	<p>Ова уредба ступа на снагу даном објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">05 број 110-3076/2015-1</p>
	<p class="potpis" style="margin-top: 0">У Београду, 19. марта 2015. године</p>
	<p class="potpis" style="margin-top: 0"><span class="bold">Влада</span></p>
	<p class="potpis" style="margin-top: 0">Председник,</p>
	<p class="potpis" style="margin-top: 0"><span class="bold">Александар Вучић, 
	</span>с.р.</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/STB-uredjaji_opt.jpeg&amp;doctype=reg&amp;abc=cba&amp;eli=true&amp;eliActId=420571&amp;regactid=420571" alt="STB-uredjaji.tiff"></p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 14. став 4. Закона о тајности података („Службени гласник РС”, број 104/09) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
	<p>Влада доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">УРЕДБУ</p>
	<p class="naslov" style="margin-top: 0">о ближим критеријумима за одређивање степена тајности „ПОВЕРЉИВО” и „ИНТЕРНО” у Министарству одбране</p>
	<p class="naslov" style="margin-top: 0"><span style="font-weight: 400">
	"Службени гласник РС", број 66 од 29. јуна 2014.</span></p>
	<p class="naslov" style="margin-top: 0">&nbsp;</p>
	<p class="clan">Члан 1.</p>
	<p>Овом уредбом прописују се ближи критеријуми за одређивање тајних података степена тајности „ПОВЕРЉИВО” и „ИНТЕРНО” у Министарству одбране (у даљем тексту: Министарство).</p>
	<p class="clan">Члан 2.</p>
	<p>Тајни податак из члана 1. ове уредбе одређује се и означава степеном тајности „ПОВЕРЉИВО” или степеном тајности „ИНТЕРНО” зависно од процене настанка могуће штете по интересе одбране Републике Србије, односно настанка могуће штете по рад и обављање послова и задатака одбране из законом прописане надлежности Министарства у случају његовог откривања неовлашћеном лицу, његове злоупотребе или уништавања.</p>
	<p class="clan">Члан 3.</p>
	<p>Тајни податак из члана 1. ове уредбе може се одредити и означити степеном тајности „ПОВЕРЉИВО” ако би његовим откривањем неовлашћеном лицу, његовом злоупотребом или уништавањем настала штета по интересе Републике Србије, која за последицу може имати:</p>
	<p>1) угрожавање територијалног интегритета и суверености Републике Србије;</p>
	<p>2) угрожавање уставног поретка и демократских принципа Републике Србије;</p>
	<p>3) угрожавање људских живота или претњу по живот и здравље људи или имовину;</p>
	<p>4) штету по економске интересе Републике Србије; </p>
	<p>5) угрожавање националне и јавне безбедности, одбране или активности безбедносних служби; 
	</p>
	<p>6) угрожавање интереса кривичног гоњења, сузбијања кривичних дела и функционисања правосуђа; 
	</p>
	<p>7) угрожавање оперативних и функционалних способности Војске Србије и других снага одбране Републике Србије;</p>
	<p>8) угрожавање међународног положаја Републике Србије и сарадње са другим државама, међународним организацијама и другим међународним субјектима;</p>
	<p>9) угрожавање објеката значајних за одбрану земље;</p>
	<p>10) угрожавање реализације научно-истраживачке делатности у Министарству;</p>
	<p>11) негативан утицај на материјално-финансијско пословање у Министарству;</p>
	<p>12) непосредно и изузетно угрожавање културног наслеђа-уметничких предмета и збирки, као и архивске грађе Министарства.</p>
	<p class="clan">Члан 4.</p>
	<p>Тајни податак из члана 1. ове уредбе може се одредити и означити степеном тајности „ИНТЕРНО” ако би његовим откривањем неовлашћеном лицу, његовом злоупотребом или уништавањем настала штета за рад, односно обављање задатака и послова Министарства, која за последицу може имати:</p>
	<p>1) смањење оперативних и функционалних способности Министарства; </p>
	<p>2) угрожавање сарадње Министарства са одговарајућим органима других држава, међународних организација и другим међународним субјектима;</p>
	<p>3) нарушавање поверења грађана у законитост и стручност рада Министарства.</p>
	<p class="clan">Члан 5.</p>
	<p>Овлашћено лице Министарства, у складу са законом којим се уређује тајност података, а на основу критеријума из чл. 3. и 4. ове уредбе, доноси одлуку о одређивању степена тајности податка у Министарству, уз претходну процену могуће штете по интересе Републике Србије, односно могуће штете по рад и обављање задатака и послова Министарства.</p>
	<p class="clan">Члан 6.</p>
	<p>Ова уредба ступа на снагу осмог дана од дана објављивања у „Службеном гласнику Републике Србије”, а примењује се по истеку три месеца од дана ступања на снагу.</p>
	<p>&nbsp;</p>
	<p class="potpis" style="margin-top: 0">05 број 110-6372/2014</p>
	<p class="potpis" style="margin-top: 0">У Београду, 26. јуна 2014. године</p>
	<p class="potpis" style="margin-top: 0"><span class="bold">Влада</span></p>
	<p class="potpis" style="margin-top: 0">Председник,</p>
	<p class="potpis" style="margin-top: 0"><span class="bold">Александар Вучић, 
	</span>с.р.</p>


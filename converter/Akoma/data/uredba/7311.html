


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p>На основу члана 14. став 3. Закона о тајности података („Службени гласник РС”, број 104/09) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 68/12 – УС и 72/12), уз претходно прибављено мишљење Савета за националну безбедност,</p>
	<p>Влада доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">УРЕДБУ</p>
	<p class="naslov" style="margin-top: 0">о ближим критеријумима за одређивање степена тајности „ДРЖАВНА ТАЈНА” и „СТРОГО ПОВЕРЉИВО”</p>
	<p class="naslov" style="margin-top: 0"><span style="font-weight: 400">
	"Службени гласник РС", број 46 од 24. маја 2013.</span></p>
	<p class="naslov">&nbsp;</p>
	<p class="clan">Члан 1.</p>
	<p>Овом уредбом прописују се ближи критеријуми за одређивање тајних података степена тајности „ДРЖАВНА ТАЈНА” и „СТРОГО ПОВЕРЉИВО”. 
	</p>
	<p class="clan">Члан 2.</p>
	<p>Тајни податак из члана 1. ове уредбе одређује се и означава степеном тајности „ДРЖАВНА ТАЈНА” или степеном тајности „СТРОГО ПОВЕРЉИВО” у зависности од процене озбиљности настанка могуће штете по интересе Републике Србије у случају његовог откривања неовлашћеном лицу, његове злоупотребе или уништавања.</p>
	<p>За потребе одређивања тајних података степена тајности из става 1. овог члана, процена озбиљности настанка могуће штете по интересе Републике Србије креће се у распону од неотклоњиве тешке штете до тешке штете за територијални интегритет и сувереност Републике Србије, заштиту уставног поретка, људских и мањинских права и слобода, националну и јавну безбедност, одбрану, унутрашње и спољне послове. 
	</p>
	<p class="clan">Члан 3.</p>
	<p>Тајни податак из члана 1. ове уредбе може се одредити и означити степеном тајности „ДРЖАВНА ТАЈНА” ако би његовим откривањем неовлашћеном лицу, његовом злоупотребом или уништавањем настала неотклоњива тешка штета по интересе Републике Србије, која за последицу може имати:</p>
	<p>1) непосредно и изузетно озбиљно угрожавање територијалног интегритета и суверености Републике Србије;</p>
	<p>2) непосредно и изузетно озбиљно угрожавање уставног поретка и демократских принципа Републике Србије;</p>
	<p>3) масован губитак људских живота или изузетно озбиљну претњу по живот или здравље људи или имовину великог обима;</p>
	<p>4) изузетно озбиљну и дугорочну штету по економске интересе Републике Србије;</p>
	<p>5) изузетно озбиљно угрожавање националне и јавне безбедности, одбране или активности безбедносних и обавештајних служби;</p>
	<p>6) изузетно озбиљно угрожавање интереса кривичног гоњења, сузбијања кривичних дела и функционисања правосуђа;</p>
	<p>7) изузетно озбиљно угрожавање оперативних и функционалних способности Војске Србије и других снага одбране Републике Србије; 
	</p>
	<p>8) изузетно озбиљно угрожавање међународног положаја Републике Србије и сарадње са другим државама, међународним организацијама и другим међународним субјектима.</p>
	<p class="clan">Члан 4. </p>
	<p>Тајни податак из члана 1. ове уредбе може се одредити и означити степеном тајности „СТРОГО ПОВЕРЉИВО” ако би његовим откривањем неовлашћеном лицу, његовом злоупотребом или уништавањем настала тешка штета по интересе Републике Србије, која за последицу може имати:</p>
	<p>1) изузетно озбиљно угрожавање територијалног интегритета и суверености Републике Србије;</p>
	<p>2) изузетно озбиљно угрожавање уставног поретка и демократских принципа Републике Србије;</p>
	<p>3) губитак људских живота у већем броју или претњу по живот или здравље људи или неко друго важно добро већег броја лица;</p>
	<p>4) тешку штету по средњорочне економске интересе Републике Србије;</p>
	<p>5) озбиљно угрожавање активности безбедносних и обавештајних служби;</p>
	<p>6) озбиљно угрожавање интереса кривичног гоњења, сузбијања кривичних дела и функционисања правосуђа;</p>
	<p>7) озбиљно угрожавање оперативних и функционалних способности Војске Србије и других снага одбране Републике Србије; 
	</p>
	<p>8) озбиљно угрожавање међународног положаја Републике Србије и сарадње са другим државама, међународним организацијама и другим међународним субјектима;</p>
	<p>9) озбиљно погоршање ситуације које изазива међународне тензије.</p>
	<p class="clan">Члан 5.</p>
	<p>Овлашћено лице органа јавне власти, у складу са законом који уређује тајност података, а на основу критеријума из чл. 3. и 4. ове уредбе, доноси одлуку o одређивању степена тајности податка у органу јавне власти, уз претходне процене могуће штете по интерес Републике Србије.</p>
	<p>Одлука из става 1. овог члана се преиспитује у складу са периодичном проценом тајности. 
	</p>
	<p class="clan">Члан 6.</p>
	<p>Ова уредба ступа на снагу осмог дана од дана објављивања у „Службеном гласнику Републике Србије”, а примењује се по истеку три месеца од дана ступања на снагу.</p>
	<p>&nbsp;</p>
	<p class="potpis" style="margin-top: 0">05 број 110-4119/2013</p>
	<p class="potpis" style="margin-top: 0">У Београду, 20. маја 2013. године</p>
	<p class="potpis" style="margin-top: 0"><span class="bold">Влада</span></p>
	<p class="potpis" style="margin-top: 0">Председник,</p>
	<p class="potpis" style="margin-top: 0"><span class="bold">Ивица Дачић,</span> с.р.</p>


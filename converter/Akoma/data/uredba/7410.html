


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
			<p class="redakcijskipreciscentekst">Редакцијски пречишћен текст</p>
			<p class="Basic-Paragraph">&nbsp;</p>
			<p class="Basic-Paragraph">&nbsp;</p>
			<p class="Basic-Paragraph">&nbsp;</p>
			<p class="Basic-Paragraph">На основу члана 3. Закона о обнови након елементарне и друге непогоде („Службени гласник РС”, број 112/15) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон), </p>
			<p class="Basic-Paragraph">Влада доноси</p>
			<p class="odluka-zakon">УРЕДБУ</p>
			<p class="odluka-zakon">о утврђивању Државног програма обнове објеката јавне намене у јавној својини у области образовања, здравства и социјалне заштите, оштећених или порушених услед дејства поплава и града у мају и јуну 2018. године</p>
			<p class="centar">"Службени гласник РС", бр. 56 од 18. јула 2018, 74 
			од 18. октобра 2019.</p>
			<p class="clan">Члан 1.</p>
			<p class="Basic-Paragraph">Овом уредбом утврђује се Државни програм обнове објеката јавне намене у јавној својини у области образовања, здравства и социјалне заштите, оштећених или порушених услед дејства поплава и града у мају и јуну 2018. године.</p>
			<p class="clan">Члан 2.</p>
			<p class="Basic-Paragraph">Државни програм обнове објеката јавне намене у јавној својини у области образовања, здравства и социјалне заштите, оштећених или порушених услед дејства поплава и града у мају и јуну 2018. године одштампан је уз ову уредбу и чини њен саставни део.</p>
			<p class="clan">Члан 3.</p>
			<p class="Basic-Paragraph">Ова уредба ступа на снагу наредног дана од дана објављивања у „Службеном гласнику Републике Србије”.</p>
			<p class="potpis">05 број 110-6921/2018</p>
			<p class="potpis">У Београду, 17. јула 2018. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
			<p class="bold">ДРЖАВНИ ПРОГРАМ <br>ОБНОВЕ ОБЈЕКАТА ЈАВНЕ НАМЕНЕ У ЈАВНОЈ СВОЈИНИ У ОБЛАСТИ ОБРАЗОВАЊА, ЗДРАВСТВА И СОЦИЈАЛНЕ ЗАШТИТЕ, ОШТЕЋЕНИХ ИЛИ ПОРУШЕНИХ УСЛЕД ДЕЈСТВА ПОПЛАВА И ГРАДА У МАЈУ И ЈУНУ 2018. ГОДИНЕ</p>
			<p class="bold">1. Област у којој се спроводе мере и територија на којој се спроводе мере</p>
			<p class="Basic-Paragraph">Државни програм се односи на обнову и изградњу објеката јавне намене у јавној својини у области образовања, здравства и социјалне заштите, који су оштећени односно порушени услед дејства поплава и града у мају и јуну 2018. године, у складу са чланом 3. Закона о обнови након елементарне и друге непогоде („Службени гласник РС”, број 112/15 – у даљем тексту: Закон).</p>
			<p class="Basic-Paragraph">Мере утврђене овим програмом спроводе се на делу територије Републике Србије у јединицама локалне самоуправе које су обухваћене Одлуком о проглашењу елементарне непогоде („Службени гласник РС”, број 48/18) и Одлуком о допуни Одлуке о проглашењу елементарне непогоде („Службени гласник РС”, број 52/18).</p>
			<p class="bold">2. Анализа затеченог стања и настале штете и сагледавање могућих даљних штетних последица</p>
			<p class="Basic-Paragraph">На основу података добијених од надлежних органа јединица локалних самоуправа, образовних установа, здравствених установа и установа социјалне заштите и провере података на терену процењено је да је оштећен, односно порушен известан број објеката јавне намене у јавној својини у сва три сектора. Установљено је да су поплавни талас и град нанели озбиљна оштећења и угрозили рад установа односно објеката јавне намене који су предмет овог програма. Корисници, запослени и сами објекти јавне намене у јавној својини били су у појединим јединицама локалне самоуправе безбедносно угрожени, а у некима је обављање њихове делатности морало бити прекинуто због директне или потенцијалне опасности. </p>
			<p class="bold">3. Мере које треба предузети</p>
			<p class="Basic-Paragraph">Мере које треба предузети ради обнове, односно санације последица поплава и града на објектима јавне намене у јавној својини у области образовања, здравства и социјалне заштите, у јединицама локалне самоуправе које су обухваћене Одлуком о проглашењу елементарне непогоде („Службени гласник РС”, број 48/18) и Одлуком о допуни Одлуке о проглашењу елементарне непогоде („Службени гласник РС”, број 52/18) су:</p>
			<p class="Basic-Paragraph">1) претходни и припремни радови и активности на изради техничке документације (предмери, предрачуни и пројекти и пријава радова надлежним општинским или другим органима и друге активности), за радове на обнови ових објеката, у складу са Законом о планирању и изградњи („Службени гласник РС”, бр. 72/09, 81/09 − исправка, 64/10 − УС, 24/11, 121/12, 42/13 − УС, 50/13 − УС, 98/13 − УС, 132/14 и 145/14);</p>
			<p class="Basic-Paragraph">2) добијање локацијске и грађевинске дозволе за изградњу порушених објеката из овог државног програма, а у случају санације објеката, решење о одобрењу за извођење радова.</p>
			<p class="bold">4. Начин и обим спровођења мера и критеријуми за спровођење</p>
			<p class="Basic-Paragraph">Органи који учествују у припреми и реализацији обнове настојаће да процес обнове објеката јавне намене у јавној својини у области образовања, здравства и социјалне заштите подразумева изградњу бољег система који ће наведене објекте и друштво у целини чинити отпорнијим на елементарне и друге непогоде.</p>
			<p class="Basic-Paragraph">Приликом обнове односно санације објеката јавне намене у јавној својини у области образовања, здравства и социјалне заштите посебно ће се водити рачуна о потребама особа са инвалидитетом, деци и старијим особама омогућавајући им несметан приступ, кретање и боравак, односно коришћење наведeних објеката.</p>
			<p class="Basic-Paragraph">Начин спровођења мера на отклањању и санацији штета на објектима јавне намене у јавној својини у области образовања, здравства и социјалне заштите је:</p>
			<p class="Basic-Paragraph">1) израда пројектно-техничке документације;</p>
			<p class="Basic-Paragraph">2) израда предмера и предрачуна потребних радова по позицијама радова за сваки објекат понаособ за објекте на којима се врши обнова;</p>
			<p class="Basic-Paragraph">3) на основу урађене техничке документације треба урадити конкурсну документацију за спровођење поступка јавних набавки за избор најповољнијег понуђача за извођење радова, спровести поступак за избор извођача радова у најкраћем временском периоду, закључити уговоре за извођење, у складу са Законом о јавним набавкама („Службени гласник РС”, бр. 124/12, 14/15 и 68/15) и приступити извођењу радова.</p>
			<p class="Basic-Paragraph">Јединица локалне самоуправе, по добијању обавештења о прихватању пројекта обнове од стране Канцеларије за управљање јавним улагањима (у даљем тексту: Канцеларија), покреће и спроводи поступак јавне набавке и закључује уговор са извођачем радова и пружаоцем услуге стручног надзора. Јединица локалне самоуправе дужна је да редовно о свим фазама реализације пројекта обнове објеката јавне намене у јавној својини у области образовања, здравства и социјалне заштите извештава Канцеларију, у складу са уговором којим се уређују права и обавезе у реализацији пројекта, закљученим између Канцеларије и јединицe локалне самоуправе.</p>
			<p class="Basic-Paragraph">Јединица локалне самоуправе доставља Канцеларији, ради плаћања, потписан и оверен захтев за плаћање са документацијом о реализацији уговора (привремене и окончану ситуацију, фактуре, банкарске гаранције и друго) и извештајем стручног надзора. </p>
			<p class="Basic-Paragraph">Канцеларија врши плаћање извођачу радова по претходно испостављеним и одобреним ситуацијама, а у складу са наведеним условима из овог одељка.</p>
			<p class="bold">5. Редослед спровођења мера</p>
			<p class="Basic-Paragraph">Приоритет и обим извођења радова на отклањању последица поплава и града на објектима јавне намене у јавној својини у области образовања, здравства и социјалне заштите биће дефинисан на основу степена оштећења појединачних објеката и потребе за обновом истих ради омогућавања нормалног функционисања наведених објеката.</p>
			<p class="bold">6. Рокови за спровођење мера</p>
			<p class="Basic-Paragraph">Рок за спровођење мера и активности на обнови објеката јавне намене у јавној својини у области образовања, здравства и социјалне заштите је 31. децембар 2019. године. Обнову објеката јавне намене у јавној својини у области образовања спровести у складу са школским календаром. У случају да поједини радови на обнови објеката јавне намене у јавној својини у области образовања, здравства и социјалне заштите не буду завршени у горе наведеном року због недостатка финансијских средстава или неких других објективних и оправданих разлога, исти се могу реализовати, уз сагласност Канцеларије, и после овог рока. </p>
			<p class="bold">7. Органи државне управе надлежни за координацију и носиоци спровођења појединих мера и активности</p>
			<p class="Basic-Paragraph">Канцеларија је надлежна за координацију активности на реализацији овог програма обнове у сарадњи са министарствима надлежним за образовање, здравство и социјалну заштиту.</p>
			<p class="Basic-Paragraph">Носилац спровођења мера и активности из овог државног програма обнове је јединица локалне самоуправе, на начин описан у Одељку 4. овог државног програма обнове.</p>
			<p class="bold">8. Процена потребних финансијских средстава и извор финансирања </p>
			<p class="Basic-Paragraph">Средства за спровођење овe уредбе у износу од 400.000.000,00 динара обезбедиће се повећањем извора финансирања 11 – Примања од иностраних задуживања, преносом средстава из Зајма за развојне политике у области управљања ризицима од непогода с опцијом одложеног повлачења средстава у случају непогода (ДРМ ЦАТ-ДОО) из зајма Међународне банке за обнову и развој/Светска банка (IBRD/WB), закљученог 12. маја 2017. године.</p>
			<p class="Basic-Paragraph">Након тога средства ће се распоредити на Раздео 3 – Влада, Глава 3.22 – Канцеларија за управљање јавним улагањима, Програм – 1511 Обнова и изградња објеката јавне намене и санирање последица елементарне непогоде, Функција 110 – Извршни и законодавни органи, финансијски и фискални послови и спољни послови, Извор финансирања 11 – Примања од иностраних задуживања, Програмска активност 0002 – Координација послова након елементарне и друге непогоде, апропријација економска класификација 484 – накнаде штете за повреду или штету насталу услед елементарних непогода или других природних узрока у износу од 400.000.000,00 динара.</p>
			<p class="v2-clan-left-1">Додатна средства за спровођење мера и 
			активности на обнови објеката јавне намене у јавној својини у 
			области образовања, здравства и социјалне заштите, оштећених или 
			порушених услед дејства поплава и града у мају и јуну 2018. године, 
			које се, уз сагласност Канцеларије за управљање јавним улагањима, 
			реализују у 2019. години обезбедиће се повећањем извора финансирања 
			11 – Примања од иностраних задуживања у износу од 10.000.000,00 
			динара (са ПДВ), преносом средстава из Зајма за развојне политике у 
			области управљања ризицима од непогода с опцијом одложеног повлачења 
			средстава у случају непогода (ДРМ ЦАТ-ДОО) из зајма Међународне 
			банке за обнову и развој/Светска банка (IBRD/WB), закљученог 12. 
			маја 2017. године.</p>
			<p class="v2-clan-left-1">Након тога средства ће се распоредити на 
			Раздео 3 – Влада, Глава 3.22 – Канцеларија за управљање јавним 
			улагањима, Програм – 1511 Обнова и изградња објеката јавне намене и 
			санирање последица елементарне непогоде, Функција 110 – Извршни и 
			законодавни органи, финансијски и фискални послови и спољни послови, 
			Извор финансирања 11 – Примања од иностраних задуживања, Програмска 
			активност 0002 – Координација послова након елементарне и друге 
			непогоде, апропријација економска класификација 484 – накнаде штете 
			за повреду или штету насталу услед елементарних непогода или других 
			природних узрока.</p>
			<p><span class="hide-change">*Службени гласник РС, број 74/2019</span></p>
			<p class="Basic-Paragraph">&nbsp;</p>
	</div>


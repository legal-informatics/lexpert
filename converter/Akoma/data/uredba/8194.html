

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: center;
}
.auto-style2 {
	text-align: right;
}
</style>


	<div class="story">
			<p class="Basic-Paragraph">На основу члана 41а став 2. Закона о заштити природе („Службени гласник РС”, бр. 36/09, 88/10, 91/10 – исправка, 14/16 и 95/18 – др. закон) и члана 42. став 1. Закона о Влади („Службени гласник РСˮ, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влада доноси</p>
			<p class="odluka-zakon">УРЕДБУ </p>
			<p class="naslov">о проглашењу Споменика природе „Прераст Шупља стена”</p>
			<p class="auto-style1">"Службени гласник РС", број 36 од 24. маја 
			2019.<o:p></o:p></p>
			<p class="clan">Члан 1.</p>
			<p class="Basic-Paragraph">Прераст Шупља стена у источнoj Србији, ставља се под заштиту као Споменик природе под именом „Прераст Шупља стена”, који се сврстава у I категорију заштићеног подручја међународног и националног, односно изузетног значаја (у даљем тексту: Споменик природе „Прераст Шупља стена”).</p>
			<p class="clan">Члан 2.</p>
			<p class="Basic-Paragraph">Споменик природе „Прераст Шупља стена” ставља се под заштиту ради очувања геоморфолошких, хидрографских и ботаничких вредности масивног природног каменог моста – прераста, као природног феномена флувиокраса окруженог широким појасом шуме, висине од 9,5 m изнад корита реке Прераст.</p>
			<p class="clan">Члан 3.</p>
			<p class="Basic-Paragraph">Споменик природе „Прераст Шупља стена” се налази на територији општине Мајданпек, односно КО Рудна Глава укупне површине 8, 26 80 ha, од чега је 4, 32 00 ha у државној својини и 3, 94 80 ha у приватној својини.</p>
			<p class="Basic-Paragraph">Опис граница и графички приказ Споменикa природе „Прераст Шупља стена” дати су у Прилогу, који је одштампан уз ову уредбу и чини њен саставни део.</p>
			<p class="clan">Члан 4.</p>
			<p class="Basic-Paragraph">На подручју Споменикa природе „Прераст Шупља стена” установљава се режим заштите II степена.</p>
			<p class="Basic-Paragraph">На површинама на којима је установљен режим заштите II степена забрањује се:</p>
			<p class="Basic-Paragraph">1) прелазак преко прерасти и друге активности на самој прерасти;</p>
			<p class="Basic-Paragraph">2) преграђивање водотока реке Прераст, изградња хидротехничких објеката или формирање акумулација осим у случајевима одбране од поплаве;</p>
			<p class="Basic-Paragraph">3) коришћење воде из реке Прераст и њено загађење; </p>
			<p class="Basic-Paragraph">4) промена постојеће морфологије терена и водотока;</p>
			<p class="Basic-Paragraph">5) изградња туристичких, угоститељских и стамбених објеката;</p>
			<p class="Basic-Paragraph">6) крчење шумске вегетације и чиста сеча којима се може изазвати ерозија и променa предела;</p>
			<p class="Basic-Paragraph">7) постављање далековода;</p>
			<p class="Basic-Paragraph">8) узнемиравање птица и сакупљање јаја;</p>
			<p class="Basic-Paragraph">9) уношење инвазивних и алохтоних врста флоре и фауне;</p>
			<p class="Basic-Paragraph">10) паљење ватре.</p>
			<p class="Basic-Paragraph">Забране и ограничења прописане овом уредбом, не односе се на војне објекте и комплексе, као и активности које Војска Србије изводи или ће изводити за потребе одбране Републике Србије.</p>
			<p class="clan">Члан 5.</p>
			<p class="Basic-Paragraph">Споменик природе „Прераст Шупља стена” поверава се на управљање Туристичкој организацији општине Мајданпек (у даљем тексту: управљач).</p>
			<p class="clan">Члан 6.</p>
			<p class="Basic-Paragraph">У обављању законом утврђених послова управљања заштићеним подручјем, управљач је дужан нарочито да: се стара о заштићеном подручју на начин који омогућава да се у потпуности спроведу прописане мере и активности заштите у циљу очувања и унапређења заштићеног подручја, врши обележавање заштићеног подручја, донесе план управљања, донесе акт о унутрашњем реду на простору заштићеног подручја, обезбеђује чуварску службу, обезбеђује услове за спровођење научноистраживачких, образовних, информативно пропагандних и других активности у складу са законом, обезбеђује финансијска средства из сопствених прихода и из накнада за коришћење заштићеног подручја, као и других извора утврђених законом, се обраћа надлежним органима ради обезбеђивања средстава из општинског и републичког буџета и других извора прихода.</p>
			<p class="Basic-Paragraph">Управљач је дужан да изврши упис делатности управљања заштићеним подручјем у складу са прописима којима се уређује класификација делатности у року од 60 дана од дана ступања на снагу ове уредбе.</p>
			<p class="clan">Члан 7.</p>
			<p class="Basic-Paragraph">Очување, унапређење, одрживо коришћење и приказивање природних и других вредности подручја Споменика природе „Прераст Шупља стена” спроводи се према плану управљања који доноси управљач на период од десет година (у даљем тексту: План управљања), са садржином и на начин прописан законом којим се уређује заштита природе.</p>
			<p class="Basic-Paragraph">План управљања, садржи и превентивне мере заштите од пожара у складу са законом који уређује заштиту од пожара и прописима донетим на основу тог закона.</p>
			<p class="Basic-Paragraph">План управљања управљач доноси и доставља министарству надлежном за послове заштите животне средине (у даљем тексту: Министарство) најкасније у року од десет месеци од дана ступања на снагу ове уредбе.</p>
			<p class="Basic-Paragraph">У поступку давања сагласности на План управљања, Министарство прибавља мишљења министарстава надлежних за послове науке, просвете, културе, рударства и енергетике, привреде, грађевинaрства, саобраћаја и просторног планирања, водопривреде, туризма и финансија.</p>
			<p class="Basic-Paragraph">Управљач је дужан да једном у три године анализира спровођење Плана управљања и остварене резултате и по потреби изврши његову ревизију.</p>
			<p class="Basic-Paragraph">До доношења Плана управљања, управљач врши послове на основу годишњег програма управљања који је дужан да донесе и достави Министарству на сагласност у року од 60 дана од дана ступања на снагу ове уредбе.</p>
			<p class="Basic-Paragraph">Годишњи програм управљања из става 6. овог члана садржи нарочито: сажет приказ природних и других вредности заштићеног подручја, циљева заштите и одрживог коришћења, могућности и ограничења за њихово остваривање; детаљан приказ годишњих задатака на чувању, одржавању, унапређењу, приказивању и одрживом коришћењу заштићеног подручја за потребе науке, образовања, рекреације и туризма и укупног социо-економског развоја; приказ конкретних послова на изради и доношењу управљачких докумената, првенствено Плана управљања, акта о унутрашњем реду и чуварској служби и акта о накнади за коришћење заштићеног подручја; приказ задатака на обележавању заштићеног подручја, заснивању информационог система и противпожарној заштити; приказ субјеката и организационих и материјалних услова за извршења програма, висине и извора потребних финансијских средстава.</p>
			<p class="clan">Члан 8.</p>
			<p class="Basic-Paragraph">Управљач је дужан да обезбеди спровођење режима заштите, односно унутрашњи ред и чување заштићеног подручја у складу са правилником о унутрашњем реду и чуварској служби који доноси уз сагласност Министарства у року од шест месеци од дана ступања на снагу ове уредбе.</p>
			<p class="Basic-Paragraph">У оквиру садржине прописане законом којим се уређује заштита природе, правилником из става 1. овог члана ближе се утврђују забрањени радови и активности, као и правила и услови обављања радова и активности који су допуштени на подручју Споменика природе „Прераст Шупља стена”.</p>
			<p class="Basic-Paragraph">Правилник из става 1. овог члана се објављује у „Службеном гласнику Републике Србије”.</p>
			<p class="clan">Члан 9.</p>
			<p class="Basic-Paragraph">Управљач је дужан да на прописан начин обележи Споменик природе ,,Прераст Шупља стена” и његове спољне границе, најкасније у року од 12 месеци од дана ступања на снагу ове уредбе.</p>
			<p class="clan">Члан 10.</p>
			<p class="Basic-Paragraph">Управљач је дужан да заснује дигиталну базу података, односно географски информациони систем о природним и створеним вредностима, непокретностима, активностима и другим подацима од значаја за управљање Спомеником природе ,,Прераст Шупља стена” у року од две године од дана ступања на снагу ове уредбе. </p>
			<p class="clan">Члан 11.</p>
			<p class="Basic-Paragraph">Средства за спровођење Плана управљања обезбеђују се из буџета Републике Србије, од накнаде за коришћење заштићеног подручја, прихода остварених обављањем делатности управљача и из других извора, у складу са законом.</p>
			<p class="clan">Члан 12.</p>
			<p class="Basic-Paragraph">Планови уређења простора, шумске, ловне, пољопривредне и друге основе и програми који обухватају Споменик природе „Прераст Шупља стена” усагласиће се са Просторним планом Републике Србије, Планом управљања и режимима заштите утврђеним овом уредбом.</p>
			<p class="clan">Члан 13.</p>
			<p class="Basic-Paragraph">Ова уредба ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 110-777/2019-1</p>
			<p class="potpis">У Београду, 23. маја 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
			<p class="auto-style2">ПРИЛОГ</p>
			<p class="clan">ОПИС ГРАНИЦА И ГРАФИЧКИ ПРИКАЗ</p>
			<p class="clan">СПОМЕНИКА ПРИРОДЕ „ПРЕРАСТ ШУПЉА СТЕНАˮ </p>
			<p class="Basic-Paragraph">Границе Споменика природе „Прераст Шупља стенаˮ у режиму заштите II степена</p>
			<p class="Basic-Paragraph">Почетна тачка описа границe заштићеног природног добра „Прераст Шупља стенаˮ је северозападна међна тачка к.п. број 4077/5 и северна међна тачка к.п. број 4072, КО Рудна Глава. Граница иде на североисток међном линијом к.п. бр. 4077/5 и 1258/1, односно међном линијом КО Рудна Глава и КО Мајданпек у дужини од 30 m где се ломи на северозапад у дужини од 150 m пресецајући к.п. број 1258/1 КО Мајданпек. Граница скреће на североисток у дужини од 150 m да би скренула на југоисток до међних линија двеју катастарских општина. Наставља на југоисток пресецајући к.п. број 4071 у дужини од 190 m, где се ломи ка југу пресецајући к.п. број 4077/5 до међне линије к.п. бр. 4077/5 и 4077/6 КО Рудна Глава. Даље граница скреће на северозапад међном линијом к.п. бр. 4077/5 и 4077/6 до почетне тачке описа границе природног добра.</p>
			<div>
				<div id="_idContainer005" class="auto-style1">
					<img src="http://www.pravno-informacioni-sistem.rs/SlGlasnikPortal/slike/suplja-stena.png&amp;doctype=reg&amp;abc=cba&amp;eli=true&amp;eliActId=428421&amp;regactid=428421" alt="">
				</div>
			</div>
	</div>


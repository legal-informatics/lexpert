


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p class="broj">&nbsp;</p>
				<p>На основу члана 49. став 2. Закона о јавној својини („Службени гласник РС”, бр. 72/11 и 88/13) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), </p>
				<p>Влада доноси</p>
				<p class="odluka-zakon">УРЕДБУ</p>
				<p class="naslov">о службеним зградама и пословним просторијама у јавној својини које користе органи Републике Србије</p>
				<p class="naslov"><span style="font-weight: 400">"Службени 
				гласник РС", број 70 од 9. јула 2014.</span></p>
				<p class="clan">Члан 1.</p>
				<p>Овом уредбом ближе се уређују послови у вези са коришћењем, одржавањем и управљањем службеним зградама и пословним просторијама у јавној својини које користе органи Републике Србије, осим непокретности прописаних чланом 57. Закона о јавној својини („Службени гласник РС”, бр. 72/11 и 88/13).</p>
				<p class="clan">Члан 2.</p>
				<p>Послове физичко-техничког обезбеђења службених зграда и пословних просторија које користе државни органи, осим зграда за које је посебним прописом одређено да послове безбедносне заштите врше Министарство унутрашњих послова, Министарство спољних послова, Безбедносно-информативна агенција, Војнобезбедносна агенција, Војна полиција и јединице Војске Србије и зграда које користе државни органи, а који самостално организују и врше ове послове, врши Управа за заједничке послове републичких органа (у даљем тексту: Управа).</p>
				<p>Државни органи непосредно су одговорни за наменско коришћење службених зграда и пословних просторија и за спровођење мера чувања и заштите тих просторија, у складу са прописима којима се регулише ова материја.</p>
				<p class="clan">Члан 3.</p>
				<p>Физичко-техничко обезбеђење службених зграда и пословних просторија врши се предузимањем мера чувања и обезбеђења службених зграда и пословних просторија и опреме у њима, откривањем и спречавањем појава које могу угрозити безбедност људи и имовине, а посебно појава присвајања, злоупотребе и оштећења државне имовине и осталих мера којима се обезбеђује несметан рад и вршење послова из делокруга органа.</p>
				<p class="clan">Члан 4.</p>
				<p>Предузимање мера заштите од пожара врши се у складу са прописима којима је регулисана заштита од пожара.</p>
				<p class="clan">Члан 5.</p>
				<p>Мере противпожарне заштите службених зграда и пословних просторија које користе државни органи организује и спроводи Управа, осим у зградама у којима безбедносну заштиту врше Министарство унутрашњих послова, Безбедносно-информативна агенција, Војнобезбедносна агенција, Војна полиција и јединице Војске Србије где противпожарну заштиту врше наведени органи и зградама у којима државни органи самостално организују и спроводе мере противпожарне заштите.</p>
				<p class="clan">Члан 6.</p>
				<p>Управа обезбеђује спровођење превентивних мера заштите од пожара и потребан број стручно оспособљених лица за спровођење заштите од пожара у складу са прописима којима се уређује заштита од пожара.</p>
				<p class="clan">Члан 7.</p>
				<p>Одржавање службених зграда и пословних просторија врши се предузимањем мера инвестиционог, текућег и хигијенско-санитарног одржавања, којима се обезбеђује њихово наменско коришћење.</p>
				<p class="clan">Члан 8.</p>
				<p>Ако законом није друкчије одређено, одржавање службених зграда и пословних просторија које користе државни органи организује Управа, осим зграда које користе Министарство одбране, Министарство унутрашњих послова и Министарство спољних послова и зграда које користе државни органи који самостално организују и врше ове послове.</p>
				<p class="clan">Члан 9.</p>
				<p>Одржавање службених зграда и пословних просторија врши се у складу са годишњим планом који доноси орган надлежан за организовање послова одржавања.</p>
				<p>Стручни послови на одржавању могу се организовати непосредно или ангажовањем специјализованих организација.</p>
				<p class="clan">Члан 10.</p>
				<p>Даном ступања на снагу ове уредбе престаје да важи Уредба о службеним зградама и пословним просторијама које користе државни органи и организације и органи територијалних јединица („Службени гласник РС”, бр. 27/96 и 10/99).</p>
				<p class="clan">Члан 11.</p>
				<p>Ова уредба ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">05 број 110-6845/2014</p>
				<p class="potpis">У Београду, 4. јула 2014. године</p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Александар Вучић,</span> с.р.</p>
	</div>


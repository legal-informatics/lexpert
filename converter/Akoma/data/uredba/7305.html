


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 14. став 4. Закона о тајности података („Службени гласник РС”, број 104/09) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
	<p>Влада доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">УРЕДБУ</p>
	<p class="naslov" style="margin-top: 0">о ближим критеријумима за одређивање степена тајности „ПОВЕРЉИВО” и „ИНТЕРНО” у органима јавне власти</p>
	<p class="naslov" style="margin-top: 0"><span style="font-weight: 400">
	"Службени гласник РС", број 79 од 29. јула 2014.</span></p>
	<p class="naslov">&nbsp;</p>
	<p class="clan">Члан 1. </p>
	<p>Овом уредбом прописују се ближи критеријуми за одређивање тајних података степена тајности „ПОВЕРЉИВО” и „ИНТЕРНО” у органима јавне власти, ако посебним актом Владе који прописује ближе критеријуме за ове степене тајности у органу јавне власти није другачије одређено.</p>
	<p class="clan">Члан 2.</p>
	<p>Тајни податак из члана 1. ове уредбе одређује се и означава степеном тајности „ПОВЕРЉИВО” или степеном тајности „ИНТЕРНО” у зависности од процене настанка могуће штете по интересе Републике Србије, односно ради спречавања настанка штете за рад и обављање послова органа јавне власти у случају његовог откривања неовлашћеном лицу, његове злоупотребе или уништавања. 
	</p>
	<p class="clan">Члан 3.</p>
	<p>Тајни податак из члана 1. ове уредбе може се одредити и означити степеном тајности „ПОВЕРЉИВО” ако би његовим откривањем неовлашћеном лицу, његовом злоупотребом или уништавањем настала штета по интересе Републике Србије, која за последицу може имати: 
	</p>
	<p>1) угрожавање територијалног интегритета и суверености Републике Србије; 
	</p>
	<p>2) угрожавање уставног поретка и демократских принципа Републике Србије; 
	</p>
	<p>3) губитак људских живота или претњу по живот или здравље људи или имовину;</p>
	<p>4) штету по економске интересе Републике Србије; </p>
	<p>5) угрожавање националне и јавне безбедности, одбране или активности безбедносних и обавештајних служби;</p>
	<p>6) угрожавање интереса кривичног гоњења и судског поступка, сузбијање кривичних дела и функционисања правосуђа;</p>
	<p>7) угрожавање оперативних и функционалних способности Војске Србије и других снага одбране Републике Србије;</p>
	<p>8) угрожавање међународног положаја Републике Србије и сарадње са другим државама, међународним организацијама и другим међународним субјектима;</p>
	<p>9) погоршање ситуације која изазива међународне тензије;</p>
	<p>10) угрожавање јединства политичког деловања Владе;</p>
	<p>11) угрожавање енергетске стабилности и безбедности Републике Србије;</p>
	<p>12) угрожавање културног наслеђа под земљом – археолошких локалитета, архивске грађе, уметничких предмета и збирки;</p>
	<p>13) губитак, оштећење или уништење културног наслеђа. </p>
	<p class="clan">Члан 4.</p>
	<p>Тајни податак из члана 1. ове уредбе може се одредити и означити степеном тајности „ИНТЕРНО” ако би његовим откривањем неовлашћеном лицу, његовом злоупотребом или уништавањем настала штета по рад, односно обављање послова органа јавне власти, која за последицу може имати:</p>
	<p>1) смањење оперативних и функционалних способности органа јавне власти;</p>
	<p>2) угрожавање сарадње органа јавне власти са органима других држава, међународних организација и другим међународним субјектима.</p>
	<p class="clan">Члан 5.</p>
	<p>Овлашћено лице органа јавне власти, у складу са законом који уређује тајност података, а на основу критеријума из чл. 3. и 4. ове уредбе, доноси одлуку о одређивању степена тајности податка у органу јавне власти, уз претходну процену могуће штете по интерес Републике Србије, односно могуће штете по рад и обављање послова органа јавне власти.</p>
	<p>Одлука из става 1. овог члана се преиспитује у складу са периодичном проценом тајности. 
	</p>
	<p class="clan">Члан 6.</p>
	<p>Ова уредба ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">05 број 110-8047/2014</p>
	<p class="potpis" style="margin-top: 0">У Београду, 24. јула 2014. године</p>
	<p class="potpis" style="margin-top: 0"><span class="bold">Влада</span></p>
	<p class="potpis" style="margin-top: 0">Председник,</p>
	<p class="potpis" style="margin-top: 0"><span class="bold">Александар Вучић, 
	</span>с.р.</p>


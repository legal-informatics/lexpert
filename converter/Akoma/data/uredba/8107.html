


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 6. став 2. Закона о девизном пословању („Службени гласник РС”, бр. 62/06, 31/11 и 119/12) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12),</p>
	<p>Влада доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">УРЕДБУ</p>
	<p class="naslov" style="margin-top: 0">о начину пребијања дуговања и потраживања по основу реализованог спољнотрговинског промета робе и услуга 
	</p>
	<p class="naslov" style="margin-top: 0">
	<span lang="hr" style="font-weight: 400">"Службени гласник РС", број 59 од 
	5. јула 2013.</span></p>
	<p class="naslov" style="margin-top: 0">&nbsp;</p>
	<p class="clan">I. ОСНОВНА ОДРЕДБА</p>
	<p class="clan">Члан 1.</p>
	<p>Овом уредбом уређујe се начин на који резидент – правно лице, огранак страног правног лица и предузетник (у даљем тексту: резидент) могу пребити дуговања и потраживања по основу реализованог спољнотрговинског промета робе и услуга (у даљем тексту: пребијање).</p>
	<p class="clan">II. ПРЕДМЕТ И ВРСТЕ ПРЕБИЈАЊА</p>
	<p class="clan">Члан 2.</p>
	<p>Предмет пребијања, у смислу ове уредбе, је свако постојеће, одређено, цело или делимично, доспело, новчано дуговање и потраживање по основу реализованог спољнотрговинског промета робе и услуга резидента, који се не сматра комерцијалним кредитима и зајмовима из члана 2. тачка (21) Закона о девизном пословању („Службени гласник РС”, бр. 62/06, 31/11 и 119/12), а које је настало по основу извоза и увоза робе и услуга.</p>
	<p class="clan">Члан 3.</p>
	<p>Пребијање, у смислу ове уредбе, може бити:</p>
	<p>1) билатерално – када се пребијање врши између резидента и нерезидента који су реализовали спољнотрговински промет робе и услуга (у даљем тексту: билатерално пребијање); 
	</p>
	<p>2) интракорпоративно – када се пребијање врши између резидента и нерезидената који послују у систему исте мултинационалне корпорације (у даљем тексту: интракорпоративно пребијање); 
	</p>
	<p>3) пребијање на основу међународних уговора и правила међународних асоцијација, чији је резидент члан (у даљем тексту: пребијање на основу међународних уговора). 
	</p>
	<p class="clan">III. НАЧИН ПРЕБИЈАЊА</p>
	<p class="clan">Члан 4.</p>
	<p>Пребијањем престају међусобне обавезе до исте висине, а ако нису исте висине, мање потраживање ће престати, док ће се веће пребити до износа мањег.</p>
	<p class="clan">Члан 5.</p>
	<p>Пребијање се не може вршити у случају када су рачуни резидента, у тренутку пребијања, блокирани ради извршења принудне наплате, осим ако друкчије није утврђено законом којим се уређује порески поступак и пореска администрација, као и у случају када је то посебним законом забрањено.</p>
	<p class="clan">Члан 6.</p>
	<p>Билатерално пребијање се врши између резидента и нерезидента који су реализовали спољнотрговински промет робе и услуга, на основу споразума потписаног од оба учесника у пребијању или изјаве коју један учесник упућује другом.</p>
	<p>Датум билатералног пребијања, у смислу ове уредбе, може бити:</p>
	<p>1) дан који су учесници у пребијању одредили као дан престанка међусобних обавеза, с тим што исти не може бити одређен временски раније од дана потписивања споразума, а ако то не учине, датум потписивања споразума; 
	</p>
	<p>2) дан када је други учесник у пребијању потписао изјаву о сагласности на такав начин измирења обавеза. 
	</p>
	<p class="clan">Члан 7.</p>
	<p>Интракорпоративно пребијање се врши између резидента и нерезидената који послују у систему исте мултинационалне корпорације, преко једног друштва – резидента или нерезидента који је у систему мултинационалне корпорације, а које обавља пребијања и плаћања за сва остала друштва, и на основу установљених интракорпоративних процедура за наведени начин измирења међусобних обавеза.</p>
	<p>Мултинационална корпорација, у смислу ове уредбе, је привредно друштво које се састоји од два или више привредних друштава која се налазе у две или више држава и која обично послују под истим пословним именом или је то име саставни део назива под којим друштва у саставу послују, а обухвата једно контролно (матично) и једно или више подређених (контролисаних) друштава, с тим што матично друштво управља подређеним друштвима. Мултинационална корпорација може бити организована као концерн (група друштава), холдинг, друштво са узајамним учешћем капитала, или имати други облик организовања. Ова друштва могу бити међусобно повезана путем учешћа у основном капиталу или ортачким уделима (друштва повезана капиталом), путем уговора (друштва повезана уговором), путем капитала и путем уговора (мешовито повезана друштва).</p>
	<p>Датум интракорпоративног пребијања, у смислу ове уредбе, може бити:</p>
	<p>1) дан који су учесници у пребијању одредили као дан престанка међусобних обавеза;</p>
	<p>2) дан који је установљеним интракорпоративним процедурама одређен као дан престанка међусобних обавеза.</p>
	<p>Интракорпоративно пребијање се не може вршити ако друштво, које је у систему мултинационалне корпорације и које обавља пребијања и плаћања за сва остала друштва, има седиште на територији јурисдикције са преференцијалним пореским системом, у смислу прописа којим се уређује порез на добит правних лица.</p>
	<p class="clan">Члан 8.</p>
	<p>Пребијање на основу међународних уговора врши се између резидента и нерезидената који спољнотрговински промет услуга обављају на основу међународног уговора или на основу чланства у међународној асоцијацији, уколико је наведени начин измирења међусобних обавеза предвиђен тим међународним уговором или правилима међународне асоцијације, чији је резидент члан.</p>
	<p>Датум пребијања на основу међународних уговора, у смислу ове уредбе, може бити:</p>
	<p>1) дан који су учесници у пребијању одредили као дан престанка међусобних обавеза;</p>
	<p>2) дан који је међународним уговором или правилима међународне асоцијације, чији је резидент члан, одређен као дан престанка међусобних обавеза.</p>
	<p class="clan">IV. ЧУВАЊЕ ДОКУМЕНТАЦИЈЕ, ОДГОВОРНОСТ ЗА ИСТИНИТОСТ ПОДАТАКА И ВЕРОДОСТОЈНОСТ
	ДОКУМЕНТАЦИЈЕ</p>
	<p class="clan">Члан 9.</p>
	<p>Документацију о извршеном пребијању, у смислу ове уредбе, резидент чува десет година и дужан је да је покаже на захтев надлежних органа контроле.</p>
	<p class="clan">Члан 10.</p>
	<p>За истинитост података и веродостојност документације о извршеном пребијању одговоран је резидент.</p>
	<p class="clan">V. ПРЕЛАЗНЕ И ЗАВРШНЕ ОДРЕДБЕ</p>
	<p class="clan">Члан 11.</p>
	<p>Даном ступања на снагу ове уредбе престаје да важи Уредба о условима и начину пребијања дуговања и потраживања по основу реализованог спољнотрговинског промета робе и услуга и извештавању Девизног инспектората о пребијању („Службени гласник РС”, број 14/12).</p>
	<p class="clan">Члан 12.</p>
	<p>Ова уредба ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">05 број 110-5716/2013</p>
	<p class="potpis" style="margin-top: 0">У Београду, 5. јула 2013. године</p>
	<p class="potpis" style="margin-top: 0"><span class="bold">Влада</span></p>
	<p class="potpis" style="margin-top: 0">Председник,</p>
	<p class="potpis" style="margin-top: 0"><span class="bold">Ивица Дачић,</span> с.р.</p>


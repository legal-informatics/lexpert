


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 24. став 3. Закона о Безбедносно-информативној агенцији („Службени гласник РС”, бр. 42/02 и 111/09) и члана 42. став 1. Закона о Влади („Службени гласник РС”, бр. 55/05, 75/05 – исправка, 101/07, 65/08 и 16/11), 
	</p>
	<p>Влада доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">УРЕДБУ</p>
	<p class="naslov" style="line-height: 150%; margin-top: 0">о дисциплинској одговорности припадника Безбедносно-информативне агенције</p>
	<p class="naslov" style="line-height: 150%; margin-top: 0">
	<span style="font-weight: 400" lang="sr">"Службени гласник РС", број 48 од 
	10. маја 2012.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">Члан 1.</p>
	<p>Овом уредбом ближе се уређује дисциплинска одговорност припадника Безбедносно-информативне агенције (у даљем тексту: Агенција).</p>
	<p class="clan">Члан 2.</p>
	<p>Дисциплинска одговорност припадника Агенције утврђује се у дисциплинском поступку који се сматра хитним.</p>
	<p>Дисциплински поступак води се сагласно одредбама закона којим се уређује општи управни поступак и одредбама ове уредбе, а са што мање трошкова и губитка времена, с тим да се потпуно и правилно утврди чињенично стање.</p>
	<p class="clan">Члан 3.</p>
	<p>Дисциплински поступак покреће руководилац организационе јединице у којој ради припадник против кога се поступак покреће, по сопственој иницијативи или на предлог руководиоца унутрашње организационе јединице у којој припадник ради (у даљем тексту: непосредни руководилац).</p>
	<p>Сваки припадник који сазна за учињену повреду службене дужности може руководиоцу организационе јединице да поднесе иницијативу за покретање дисциплинског поступка.</p>
	<p>Ако сазна за учињену повреду службене дужности, припадник је дужан да сазнање о томе у писаном облику достави без одлагања непосредном руководиоцу.</p>
	<p class="clan">Члан 4.</p>
	<p>Дисциплински поступак покреће се писменим закључком. </p>
	<p>Закључак се доставља припаднику Агенције и против њега није дозвољен приговор.</p>
	<p class="clan">Члан 5.</p>
	<p>О дисциплинској одговорности припадника Агенције у првом степену одлучује дисциплински старешина.</p>
	<p>Листу дисциплинских старешина решењем утврђује директор Агенције.</p>
	<p>Дисциплинског старешину одређује руководилац организационе јединице који је покренуо дисциплински поступак. 
	</p>
	<p>Руководилац организационе јединице који је покренуо дисциплински поступак, овластиће за вођење дисциплинског поступка и одлучивање о дисциплинској одговорности, дисциплинског старешину са листе дисциплинских старешина из става 2. овог члана.</p>
	<p class="clan">Члан 6.</p>
	<p>У дисциплинском поступку одржава се усмена расправа на којој припадник има право да изложи своју одбрану. 
	</p>
	<p>Припадник на расправи може да се брани сам или преко пуномоћника, а може да за расправу достави и писмену одбрану.</p>
	<p>Расправа се може одржати и без присуства припадника против кога се води поступак, ако за то постоје оправдани разлози, а припадник је на расправу уредно позван.</p>
	<p class="clan">Члан 7.</p>
	<p>При изрицању дисциплинске мере води се рачуна о степену одговорности припадника, тежини последица повреде службене дужности, субјективним и објективним околностима под којима је повреда службене дужности извршена, као и о раније изреченим дисциплинским мерама које нису брисане из евиденције.</p>
	<p class="clan">Члан 8.</p>
	<p>Против решења дисциплинског старешине, припадник о чијој дисциплинској одговорности је одлучено у првом степену и лице које је покренуло поступак имају право да поднесу приговор дисциплинској комисији, која одлучује у другом степену.</p>
	<p>Председника, чланове и секретара дисциплинске комисије одређује решењем директор Агенције.</p>
	<p>Приговор из става 1. овог члана подноси се у року од осам дана од дана уручења решења.</p>
	<p>О приговорима против одлука дисциплинског старешине дисциплинска комисија одлучује у већу од три члана, од којих један није припадник Агенције.</p>
	<p>Веће дисциплинске комисије дужно је да о приговору одлучи у року од 30 дана од дана пријема приговора, иначе се сматра да је приговор одбијен.</p>
	<p>Против одлуке из става 5. овог члана може да се покрене управни спор.</p>
	<p class="clan">Члан 9.</p>
	<p>Директор агенције утврђује накнаду која се плаћа за ангажовање у вези вођења и одлучивања у првостепеном и другостепеном поступку.</p>
	<p class="clan">Члан 10.</p>
	<p>Припаднику коме је изречена дисциплинска мера престанак радног односа, радни однос престаје даном коначности решења којим је дисциплинска мера изречена.</p>
	<p class="clan">Члан 11.</p>
	<p>Дисциплинска мера изречена коначним решењем уписује се у кадровску евиденцију припадника Агенције.</p>
	<p>Дисциплинска мера брише се из кадровске евиденције ако припаднику не буде изречена нова дисциплинска мера у наредне две године од изречене дисциплинске мере за лаку повреду службене дужности, или у наредне четири године од изречене дисциплинске мере за изречену тешку повреду службене дужности.</p>
	<p class="clan">Члан 12.</p>
	<p>Даном ступања на снагу ове уредбе престаје да важи Уредба о дисциплинској одговорности припадника Безбедносно-информативне агенције („Службени гласник РС”, број 75/06).</p>
	<p class="clan">Члан 13.</p>
	<p>Ова уредба ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">05 број 110-3110/2012</p>
	<p class="potpis" style="line-height: 150%; margin-top: 0">У Београду, 7. маја 2012. године</p>
	<p class="potpis" style="line-height: 150%; margin-top: 0">
	<span class="bold">Влада</span></p>
	<p class="potpis" style="line-height: 150%; margin-top: 0">Председник,</p>
	<p class="potpis" style="line-height: 150%; margin-top: 0">др 
	<span class="bold">Мирко Цветковић, </span>с.р.</p>


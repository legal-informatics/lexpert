


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 7. Закона о буџету Републике Србије за 2015. годину („Службени гласник РС”, бр. 142/14 и 94/15) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p> Влада доноси</p>
				<p class="odluka-zakon">&nbsp;</p>
				<p class="odluka-zakon">УРЕДБУ </p>
				<p class="naslov">о подстицајима развоју предузетништва</p>
				<p class="auto-style1">"Службени гласник РС", број 113 од 30. 
				децембра 2015.</p>
				<p class="naslov">&nbsp;</p>
				<p class="clan">Члан 1.</p>
				<p>Овом уредбом утврђују се услови и начин финансирања подстицаја развоју предузетништва (у даљем тексту: подстицаји).</p>
				<p>Додела подстицаја реализује се у складу са посебним програмима подстицања развоја предузетништва (у даљем тексту: Програм), које у складу са условима из ове уредбе доноси Влада, на предлог министарства надлежног за послове привреде.</p>
				<p>Програми се реализују у складу са правилима о додели државне помоћи мале вредности. </p>
				<p class="clan">Члан 2.</p>
				<p>Општи циљеви подстицања развоја предузетништва у складу са овом уредбом су:</p>
				<p>1) подршка оснивању нових привредних субјеката;</p>
				<p>2) подршка инвестицијама и ширењу пословања;</p>
				<p>3) развој извоза и укључивање домаћих привредних субјеката у ланце добављача великих система;</p>
				<p>4) подршка предузетништву жена, младих и социјалног предузетништва;</p>
				<p>5) подршка иновативним пројектима у привреди.</p>
				<p class="clan">Члан 3.</p>
				<p>Програми доприносе остварењу једног или више општих циљева дефинисаних овом уредбом.</p>
				<p>Програмима се дефинишу специфични циљеви, намена бесповратних средстава, финансијски оквир, специфични услови за кориснике средстава, поступак конкурисања, начин оцењивања и доделе бесповратних средстава, као и поступак праћења, контроле и извештавања о спровођењу програма. </p>
				<p>За сваки Програм расписује се јавни позив за подношење захтева корисника средстава, који се објављује у најмање једном дневном листу који се дистрибуира на целој територији Републике Србије и на интернет страници министарства надлежног за послове привреде.</p>
				<p>Послове контроле исправности и оцењивања захтева корисника средстава за сваки Програм обавља комисија коју решењем, образује министар надлежан за послове привреде.</p>
				<p>Сви критеријуми на основу којих комисија из става 4. овог члана, врши контролу исправности и оцењивање захтева дефинисани су Програмима.</p>
				<p>Подносиоци чије је захтеве комисија из става 4. овог члана одбила имају право на приговор министру надлежном за послове привреде у року од осам дана од дана пријема одлуке.</p>
				<p class="clan">Члан 4.</p>
				<p>Подстицаје на основу ове уредбе може да користи привредни субјекат, односно привредно друштво, задруга или предузетник (у даљем тексту: корисник), под условима да:</p>
				<p>1) је регистрован у Агенцији за привредне регистре у складу са законом којим се уређује регистрација привредних субјеката; </p>
				<p>2) није разврстан као велико правно лице у складу са Законом о рачуноводству („Службени гласник РС”, број 62/13), према финансијским извештајима за 2014. годину и да није у групи повезаних лица у којој су неки од чланова велика правна лица;</p>
				<p>3) је у већинском приватном власништву; </p>
				<p>4) над њима није покренут стечајни поступак или поступак ликвидације, односно да привредно друштво не послује у складу са прихваћеним планом реорганизације или финансијског реструктурирања;</p>
				<p>5) је измирио доспеле обавезе јавних прихода;</p>
				<p>6) да није у тешкоћама у складу са чланом 2. Уредбе о правилима за доделу државне помоћи („Службени гласник РС”, бр. 13/10, 100/11, 91/12, 37/13, 97/13 и 119/14);</p>
				<p>7) да у текућој фискалној години у којој подноси захтев за подстицај и у претходне две године није примио државну помоћ чија би висина заједно са траженим средствима прекорачила износ од 200.000 евра у динарској противвредности.</p>
				<p>Корисник мора да испуњава и специфичне услове, у складу са специфичним циљевима Програма, који су дефинисани у сваком појединачном програму који се на основу ове уредбе доноси. </p>
				<p class="clan">Члан 5.</p>
				<p>Подстицаји који се додељују на основу ове уредбе и Програма представљају наменска бесповратна средства и могу се употребити само за намену за коју су додељена.</p>
				<p>Бесповратна средства не могу се користити за рефундирање трошкова у оквиру активности које су биле започете или завршене пре расписивања јавних позива у оквиру програма.</p>
				<p class="clan">Члан 6.</p>
				<p>Решењем о употреби средстава текуће буџетске резерве 05 број 401-14285/2015 од 30. децембра 2015. године, опредељена су средства у износу од 750.000.000,00 динара, намењенa за реализацију Програма предвиђених овом уредбом.</p>
				<p>Програми се реализују преко Фонда за развој Републике Србије.</p>
				<p>Средства за спровођење ове уредбе из става 1. овог члана, пренеће се Фонду за развој Републике Србије најкасније до 31. децембра 2015. године, а реализоваће се до утрошка средстава из става 1. овог члана, а најкасније до 31. децембра 2017. године.</p>
				<p class="clan">Члан 7.</p>
				<p>Министарство надлежно за послове привреде периодично доставља Влади извештаје о реализацији ове уредбе, ради информисања.</p>
				<p class="clan">Члан 8.</p>
				<p>Ова уредба ступа на снагу наредног дана од дана објављивања у „Службеном гласнику Републике Србије”.</p>
				<p class="potpis">05 број 110-13702/2015-1</p>
				<p class="auto-style2">У Београду, 30. децембра 2015. године </p>
				<p class="auto-style2"><span class="bold">Влада</span></p>
				<p class="auto-style2">Председник, </p>
				<p class="auto-style2"><span class="bold">Александар Вучић, </span>с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	color: #008000;
}
</style>


	<div class="story">
				<p>На основу члана 123. тачка 3. Устава Републике Србије, а у вези са чл. 42, 43, 44, 45. и 47. Закона о приватизацији („Службени гласник РС”, бр. 83/14, 46/15, 112/15 и 20/16 – аутентично тумачење), </p>
				<p>Влада доноси </p>
				<p>&nbsp; &nbsp;</p>
				<p class="odluka-zakon">УРЕДБУ</p>
				<p class="odluka-zakon">о поступању лица која обављају послове привременог заступника капитала у субјектима приватизације </p>
				<p class="centar">"Службени гласник РС", број 90 од 4. новембра 
				2016.</p>
				<p>&nbsp; &nbsp;</p>
				<p class="clan">Члан 1.</p>
				<p>Овом уредбом ближе се уређују мере које предузима и послови које обавља лице које је именовано за привременог заступника капитала (у даљем тексту: заступник капитала) у субјектима приватизације након раскида уговора о продаји капитала (у даљем тексту: уговор о продаји), у складу са законом којим се уређује приватизација. </p>
				<p class="clan">Члан 2. </p>
				<p>Заступник капитала сазива скупштину субјекта приватизације на начин и у роковима предвиђеним законом којим се уређује правни положај привредних друштава у случају да орган управљања субјекта приватизације након раскида уговора о продаји није поступио у складу са одредбама члана 47. став 1. Закона о приватизацији.</p>
				<p class="clan">Члан 3.</p>
				<p>У случају промене заступника капитала, новоименовани заступник капитала, након именовања, обавља следеће послове: </p>
				<p>1) врши примопредају са претходним заступником капитала, сачињава записник о примопредаји, издаје налог органима управљања субјекта приватизације да се изради ванредни попис и сачини извештај о пословању субјекта приватизације и о свему доставља доказ министарству надлежном за послове приватизације (у даљем тексту: Министарство); </p>
				<p>2) сачињава извештај о поступању претходног заступника капитала и органа управљања субјекта приватизације у коме се наводе мере и радње предвиђене овом уредбом, а које нису предузете од стране претходног заступника капитала;</p>
				<p>3) по потреби, сазива скупштину субјекта приватизације ради разрешења постојећих и избора нових чланова органа управљања у складу са законом којим се уређује правни положај привредних друштава и оснивачким актом субјекта приватизације и другим актима субјекта приватизације;</p>
				<p>4) предузима и друге мере у складу са законом којим се уређује приватизација и овом уредбом.</p>
				<p class="clan">Члан 4. </p>
				<p>Заступник капитала, осим послова из чл. 2. и 3. ове уредбе, обавља и следеће послове:</p>
				<p>1) управља субјектом приватизације сразмерно учешћу пренетог капитала у Регистар акција и удела пренетих после раскида уговора закљученог у поступку приватизације (у даљем тексту: Регистар), укључујући и остваривање права гласа у скупштини субјекта приватизације; </p>
				<p>2) предузима све фактичке и правне радње ради регистрације следећих података у Регистру привредних субјеката:</p>
				<p>(1) забележбе одлуке о именовању заступника капитала;</p>
				<p>(2) уписа и промене лица овлашћеног за заступање субјекта приватизације (ако се именује директор, односно директори);</p>
				<p>(3) уписа и промене чланова органа управљања друштва; </p>
				<p>(4) промене у структури капитала субјекта приватизације;</p>
				<p>(5) осталих битних података за пословање привредног друштва;</p>
				<p>3) стара се о упису акција у Централни регистар, депо и клиринг хартија од вредности (у даљем тексту: ЦРХОВ), као и листирању на Београдској берзи, ради обезбеђења услова за трговање акцијама субјекта приватизације организованог као акционарско друштво на организованом тржишту хартија од вредности;</p>
				<p>4) подноси пријаве надлежним органима и организацијама (тужилаштву, Министарству унутрашњих послова, Министарству финансија – Пореској управи, Управи за спречавање прања новца и др.) и тужбе надлежном суду ради заштите имовине и интереса субјекта приватизације; </p>
				<p>5) предузима неопходне мере за успешно окончање поступка приватизације;</p>
				<p>6) на захтев Министарства доставља финансијске извештаје, план пословања за нарeдну годину, извештај о реализацији пословног плана за претходну годину и друге извештаје и податке у одређеним роковима;</p>
				<p>7) по потреби, обавља и друге послове.</p>
				<p class="clan">Члан 5. </p>
				<p>Заступник капитала сачињава и доставља Министарству:</p>
				<p>1) извештај о стању у субјекту приватизације на дан именовања привременог заступника капитала, у року од 14 дана од дана именовања; </p>
				<p>2) извештај и податке о извршеном попису целокупне имовине субјекта приватизације у року од 45 дана од дана именовања; </p>
				<p>3) извештај о економско-финансијском стању субјекта приватизације у року од 45 дана од дана именовања;</p>
				<p>4) предлог мера у вези са даљом приватизацијом субјекта приватизације у року од 45 дана од дана именовања;</p>
				<p>5) месечни извештај о стању имовине и пословању субјекта приватизације, најкасније до двадесетог у месецу за претходни месец, и то попуњавањем у посебној интернет апликацији.</p>
				<p class="clan">Члан 6.</p>
				<p>Ради припреме и подношења извештаја Министарству о пословању и стању имовине субјекта приватизације, заступник капитала непосредно ангажује стручна лица која су запослена у субјекту приватизације.</p>
				<p>Уколико заступник капитала не може ангажовати стручна лица на начин предвиђен ставом 1. овог члана, заступник капитала може ангажовати и лица изван субјекта приватизације која имају овлашћења и/или лиценце за обављање одговарајућих послова, на терет трошкова субјекта приватизације. </p>
				<p class="clan">Члан 7. </p>
				<p>Заступник капитала у субјекту приватизације, који није био у поступку реструктурирања, а у коме већински капитал чине акције и удели који су евидентирани у Регистру, подноси Министарству захтев за давање сагласности (у даљем тексту: захтев) на одлуке нових органа управљања субјекта приватизације, који су конституисани након раскида уговора о продаји капитала, а које се односе на: </p>
				<p>1) стицање, повећање или смањење учешћа у капиталу другог субјекта;</p>
				<p>2) смањење, односно повећање основног капитала субјекта приватизације;</p>
				<p>3) залагање ствари, успостављање хипотеке и на друге случајеве оптерећивања имовине;</p>
				<p>4) давање или узимање имовине у закуп; </p>
				<p>5) поравнање са дужницима и повериоцима; </p>
				<p>6) стицање имовине велике вредности;</p>
				<p>7) друге видове располагања имовином субјекта приватизације;</p>
				<p>8) инвестиционо улагање у основна средства;</p>
				<p>9) узимање кредита, односно узимање или давање зајма;</p>
				<p>10) издавање гаранција или јемства;</p>
				<p>11) преузимање обавеза другог правног или физичког лица;</p>
				<p>12) статусне промене;</p>
				<p>13) исплате дивиденде акционарима, односно добити члановима субјекта приватизације;</p>
				<p>14) пријем запослених у радни однос.</p>
				<p>О захтевима одлучује комисија за разматрање захтева заступника капитала (у даљем тексту: Комисија), коју образује министар надлежан за послове приватизације.</p>
				<p>Комисија има пет чланова и чине је представници Министарства, а одлуке доноси већином гласова од укупног броја чланова.</p>
				<p>Комисија доноси одлуке у форми решења или закључка, у складу са законом којим се уређује општи управни поступак.</p>
				<p>Одлуке комисије из става 4. овог члана су коначне.</p>
				<p>Одлуке органа управљања субјекта приватизације из става 1. овог члана, донете без сагласности Комисије ништаве су.</p>
				<p>Трошкове поступка по захтеву сноси субјект приватизације у висини која је одређена посебним прописом. </p>
				<p class="clan">Члан 8.</p>
				<p>Захтев са образложењем о економској оправданости правног посла, који је предмет захтева, заступник капитала подноси на меморандуму субјекта приватизације на којем се налази штамбиљ, који садржи број и датум под којим је захтев заведен код субјекта приватизације и који је оверен печатом, уз супотпис овлашћеног лица субјекта приватизације, са документацијом која се односи на правни посао који је предмет давања сагласности.</p>
				<p>Уз сваки захтев, подносилац захтева подноси следећу документацију:</p>
				<p>1) одлуку надлежног органа субјекта приватизације из члана 7. ове уредбе, о предмету захтева, која садржи одредбу о ступању на снагу даном добијања сагласности Комисије Министарства;</p>
				<p>2) изјаву заступника капитала којом се потврђује:</p>
				<p>(1) да су подаци наведени у захтеву тачни; </p>
				<p>(2) да правни посао који је предмет захтева, није започет пре подношења захтева за давање сагласности Комисије, односно да правни посао који је предмет захтева није извршен пре подношења захтева;</p>
				<p>3) доказ о уплати трошкова за поступање по захтевима.</p>
				<p>У зависности од врсте правног посла који је предмет захтева, уз захтев се, осим документације из става 2. овог члана, подноси и друга документација која се односи на сваки предметни правни посао, која је неопходна за реализацију тог правног посла, односно која је одређена посебним прописима за сваку врсту правног посла.</p>
				<p>Изузетно, заступник капитала не подноси захтев, у следећим случајевима:</p>
				<p>1) ако је Влада посебним актом, претходно, дала сагласност за предузимање правних послова из члана 7. став 1. ове уредбе;</p>
				<p>2) ако је правни посао предвиђен уговором о стратешком партнерству;</p>
				<p>3) ако је правни посао предвиђен као мера реализације правноснажно потврђеног унапред припремљеног плана реорганизације.</p>
				<p class="clan">Члан 9.</p>
				<p> Захтев за пријем запослених у радни однос из члана 7. тачка 14) ове уредбе обавезно мора да садржи податке о броју лица са којима се заснива радни однос, опис и назив радног места на која се примају, као и да ли се та лица примају на упражњена радна места предвиђена важећим актом о систематизацији радних места у субјекту приватизације. </p>
				<p> Заступник капитала је дужан да предузме све потребне мере на прибављању потребних сагласности и одобрења других надлежних органа у циљу законитог поступања субјекта приватизације приликом запошљавања у субјекту приватизације, као и да обезбеди да заснивање радног односа буде у складу са законом и другим прописима. </p>
				<p class="clan">Члан 10.</p>
				<p>Контролу рада заступника капитала врши Министарство на сваких шест месеци почев од дана именовања заступника капитала. </p>
				<p>Контрола из ставa 1. овог члана врши се на основу документације коју заступник капитала доставља Министарству, и то за:</p>
				<p>1) органе субјекта приватизације:</p>
				<p>(1) преглед седница скупштине одржаних од дана именовања привременог заступника капитала до дана контроле са записницима и припадајућим одлукама;</p>
				<p>(2) преглед одлука директора, извршног одбора и других лица овлашћених за заступање од дана именовања заступника капитала, односно од дана претходне контроле;</p>
				<p>2) активности заступника капитала у вези са раскидом уговора о продаји:</p>
				<p>(1) обавештења пословним банкама, Министарству финансија – Пореској управи и другим надлежним институцијама о раскиду уговора о продаји;</p>
				<p>3) промену заступника капитала:</p>
				<p>(1) извештај/записник о примопредаји новоименованог и претходног заступника капитала;</p>
				<p>(2) извештај и изјава заступника капитала о поступању претходног заступника капитала и органа управљања субјекта приватизације;</p>
				<p>4) Регистар:</p>
				<p>(1) решења Агенције за привредне регистре о упису промена органа управљања (чланова надзорног одбора/одбора директора, законских заступника и лица овлашћених за заступање);</p>
				<p>(2) извод из ЦРХОВ;</p>
				<p>5) заштиту имовине субјекта приватизације:</p>
				<p>(1) преглед пријава поднетих надлежним органима и институцијама (тужилаштву, Министарству унутрашњих послова, Министарству финансија – Пореској управи и Управи за спречавање прања новца), против бившег купца односно бивших органа управљања субјекта приватизације, уколико су такве пријаве подношене након раскида уговора о продаји уз достављање изјаве уколико такве пријаве нису подношене;</p>
				<p>6) располагање имовином:</p>
				<p>(1) спецификација са подацима о стању имовине на дан контроле, оверена и потписана од стране овлашћеног лица субјекта и привременог заступника капитала, у односу на предат извештај о економском финансијском стању субјекта приватизације;</p>
				<p>(2) имовинскоправна документација за сву непокретну имовину, не старија од 15 дана, а коју субјект приватизације користи као ималац права својине, права коришћења или права државине, са прегледом евентуално евидентираних неизвршних исправа, односно дн. бројева и промена евидентираних у предметним јавним исправама, која садржи податке о евентуалним теретима или непостојању истих (преписе/изводе листова непокретности);</p>
				<p>(3) уверење надлежног пореског органа о стању обавеза субјекта приватизације по основу јавних прихода и пореза и доприноса на зараде, не старије од 15 дана или последњи записник Министарства финансија – Пореске управе о стању пореског дуга;</p>
				<p>(4) изјаву и основ о меницама издатим од именовања заступника капитала односно од претходне контроле;</p>
				<p>(5) основни извештај кредитног бироа за субјект приватизације не старији од 15 дана;</p>
				<p>(6) финансијске картице главне књиге – конта групе 57 и 67 за период од именовања заступника капитала односно од претходне контроле;</p>
				<p>(7) закључни лист на дан контроле;</p>
				<p>(8) табеларни преглед обавеза на дан контроле;</p>
				<p>(9) одлуке органа управљања о усвајању извештаја о извршеном последњем попису, као и сам извештај пописне комисије.</p>
				<p>7) запослене:</p>
				<p>(1) изјава заступника капитала и директора о броју запослених (на одређено и неодређено време) на дан раскида уговора о продаји, повећању или смањењу броја запослених од именовања заступника капитала, односно од претходне контроле рада заступника капитала;</p>
				<p>8) изјаву заступника капитала и директора субјекта приватизације да ли су након именовања заступника капитала спровођене следеће радње:</p>
				<p>(1) смањење, односно повећање капитала субјекта приватизације;</p>
				<p>(2) реорганизација субјекта приватизације;</p>
				<p>(3) стицање имовине велике вредности;</p>
				<p>(4) инвестиционa улагањa.</p>
				<p class="clan">Члан 11.</p>
				<p>Уколико је вршено располагање имовином субјекта приватизације од дана именовања привременог заступника капитала, односно у периоду од претходне контроле, потребно је да заступник капитала достави изјаву и спецификацију која треба да обухвати следеће:</p>
				<p>1) преглед хипотека успостављених на имовини субјекта;</p>
				<p>2) преглед ручних залога успостављених на имовини субјекта;</p>
				<p>3) преглед активних уговора о закупу у којима је субјект закупац или закуподавац са прегледом пословних прихода/расхода остварених по том основу, са уговорима у прилогу;</p>
				<p>4) преглед закључених судских и вансудских поравнања, са поравнањима у прилогу;</p>
				<p>5) преглед продатих нематеријалних улагања, са уговорима у прилогу;</p>
				<p>6) преглед продате непокретне и покретне имовине (основна средства) са Уговорима о продаји или другим основом преноса имовине са припадајућим одлукама;</p>
				<p>7) преглед продатих финансијских пласмана (акције, удели и др.);</p>
				<p>8) преглед активних кредита и зајмова са назначеним инструментима обезбеђења;</p>
				<p>9) преглед датих гаранција и јемстава.</p>
				<p class="clan">Члан 12.</p>
				<p>За врсте располагања из члана 11. ове уредбе заступник капитала доставља Министарству:</p>
				<p>1) књиговодствену вредност имовине (аналитичке картице);</p>
				<p>2) основ располагања (уговори, фактуре и одлуке);</p>
				<p>3) изводе са пословног рачуна о приливу и утрошку средстава остварених располагањем имовином субјекта.</p>
				<p class="clan">Члан 13.</p>
				<p>О контроли рада заступника капитала Министарство сачињава извештај у складу са Прилогом, који је одштампан уз ову уредбу и чини њен саставни део.</p>
				<p class="clan">Члан 14.</p>
				<p>Ова уредба ступа на снагу осмог дана од дана објављивања у „Службеном гласнику Републике Србије”. </p>
				<p class="potpis">05 број 110-9051/2016-1</p>
				<p class="potpis">У Београду, 3. новембра 2016. године </p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Александар Вучић, </span>с.р.</p>
				<p class="potpis">&nbsp;&nbsp; &nbsp;</p>
				<p class="clan" style="text-align: right">ПРИЛОЗИ</p>
				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=418336&amp;regactid=418336" target="_blank">
				Прилог - Извештај о извршеној контроли рада привременог 
				заступника капитала&nbsp;</a></p>
	</div>


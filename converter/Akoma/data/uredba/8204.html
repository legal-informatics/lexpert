


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p class="broj">&nbsp;</p>
				<p>На основу члана 41а став 3. Закона о заштити природе („Службени гласник РС”, бр. 36/09, 88/10 и 91/10 – исправка) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p class="odluka-zakon">&nbsp;</p>
				<p class="odluka-zakon">УРЕДБУ </p>
				<p class="naslov">о проглашењу Споменика природе „Долина потока Бигар”</p>
				<p class="auto-style1">"Службени гласник РС", број 72 од 19. августа 
				2015.</p>
				<p class="auto-style1">&nbsp;&nbsp;</p>
				<p class="clan">Члан 1.</p>
				<p>Подручје Долина потока Бигар на западном ободу Старе планине у југоисточној Србији проглашава се заштићеним подручјем II категорије, регионалног односно великог значаја, као Споменик природе „Долина потока Бигар” (у даљем тексту: Споменик природе „Долина потока Бигар”).</p>
				<p class="clan">Члан 2.</p>
				<p>Споменик природе „Долина потока Бигар” ставља се под заштиту ради очувања геоморфолошких и хидролошких вредности, снажног крашког врела, потока Бигар са слаповима и језерцима у чијој долини се налази највећа акумулација бигра у Србији и импресивним водопадом пред ушћем у Стањанску реку.</p>
				<p class="clan">Члан 3.</p>
				<p>Споменик природе „Долина потока Бигар” се налази на територији општина Књажевац – КО Стањинац и општине Пирот – КО Базовик, укупне површине 28 15 17 ha од чега је 18 23 37 ha (64,76%) у приватној својини, 9 91 80 ha (35,24%) у државној својини.</p>
				<p>Опис границе и графички приказ Споменика природе „Долина потока Бигар” дати су у Прилогу – Опис границе и графички приказ Споменика природе „Долина потока Бигар”, који је одштампан уз ову уредбу и чини њен саставни део.</p>
				<p class="clan">Члан 4.</p>
				<p>На подручју Споменика природе „Долина потока Бигар” успостављају се режими заштите I и II степена:</p>
				<p>1) режим заштите I степена утврђује се на површини од 1,26 11 ha;</p>
				<p>2) режим заштите II степена утврђује се на површини од 26,8906 ha. </p>
				<p class="clan">Члан 5.</p>
				<p>На површинама на којима је утврђен режим заштите I степена спроводи се строга заштита којом се омогућавају процеси природне сукцесије и очување станишта и животних заједница у условима дивљине. </p>
				<p>На површинама на којима је утврђен режима заштите II степена забрањује се:</p>
				<p>1) индустријска и индивидуална експлоатација бигра и других минералних и неминералних сировина;</p>
				<p>2) крчење вегетације и вршење земљаних, грађевинских, шумарских и других радова на местима и на начин који могу изазвати процесе ерозије;</p>
				<p>3) каптирање извора и све активности које би могле имати утицаја на режим подземних и површинских вода заштићеног подручја;</p>
				<p>4) изградња септичких јама пропусног типа и свако испуштање отпадних и осочних вода у водоток и земљиште;</p>
				<p>5) узнемиравање птица и узимање јаја;</p>
				<p>6) уништавање шумске вегетације;</p>
				<p>7) укуцавање табли и других обавештења на стаблима;</p>
				<p>8) активности које могу довести до оштећења или деградације објеката геонаслеђа;</p>
				<p>9) примарна прерада и предконцентрација сировина.</p>
				<p>На површинама на којима је утврђен режима заштите II степена ограничава се: </p>
				<p>1) узимање фосилног материјала у научне сврхе;</p>
				<p>2) извођење неопходних санационих шумских радова након ветролома, ветроизвала, пожара и каламитета инсеката;</p>
				<p>3) реконструкција и уређење старих воденица, стаза и путева итд;</p>
				<p>4) реконструкција и доградња постојећих објеката манастира Светог Онуфрија Великог;</p>
				<p>5) сакупљање и транспорт неопасног отпада. </p>
				<p>Поред забрана и ограничења које су регулисане прописима којима се уређује заштита природе, забрањује се и промена намене заштићеног подручја.</p>
				<p class="clan">Члан 6.</p>
				<p>Споменик природе „Долина потока Бигар” поверава се на управљање Јавном предузећу „Србијашуме” (у даљем тексту: Управљач).</p>
				<p class="clan">Члан 7.</p>
				<p>У обављању законом утврђених послова управљања заштићеним подручјем, Управљач је дужан нарочито да: се стара о заштићеном подручју на начин који омогућава да се у потпуности спроведу прописане мере и активности заштите (режим заштите) у циљу очувања и унапређења заштићеног подручја, врши обележавање заштићеног подручја, донесе план управљања, донесе акт о унутрашњем реду на простору заштићеног подручја, обезбеђује чуварску службу, обезбеђује услове за спровођење научноистраживачких, образовних, информативно-пропагандних и других активности у складу са законом, обезбеђује финансијска средства из сопствених прихода и из накнада за коришћење заштићеног подручја, као и других извора утврђених законом, се обраћа надлежним органима ради обезбеђивања средстава из општинског и републичког буџета и других извора прихода.</p>
				<p>Управљач је дужан да изврши упис делатности управљања заштићеним подручјем у складу са прописима којима се уређује класификација делатности у року од 60 дана од дана ступања на снагу ове уредбе.</p>
				<p class="clan">Члан 8.</p>
				<p>Очување, унапређење, одрживо коришћење и приказивање природних и других вредности подручја Споменика природе „Долина потока Бигар” спроводи се према плану управљања који доноси Управљач на период од десет година (у даљем тексту: План управљања), са садржином и на начин прописан законом којим се уређује заштита природе.</p>
				<p>План управљања, садржи и превентивне мере заштите од пожара у складу са законом који уређује заштиту од пожара и прописима донетим на основу тог закона.</p>
				<p>План управљања Управљач доноси и доставља министарству надлежном за послове заштите животне средине (у даљем тексту: Министарство) најкасније у року од десет месеци од дана ступања на снагу ове уредбе.</p>
				<p>У поступку давања сагласности на План управљања, Министарство прибавља мишљења министарстава надлежних за послове науке, просвете, културе, рударства и енергетике, привреде, грађевине, саобраћаја и просторног планирања, туризма и финансија.</p>
				<p>Управљач је дужан да једном у три године анализира спровођење Плана управљања и остварене резултате и по потреби изврши његову ревизију.</p>
				<p>До доношења Плана управљања, Управљач врши послове на основу годишњег програма управљања који је дужан да донесе и достави Министарству на сагласност у року од 60 дана од дана ступања на снагу ове уредбе.</p>
				<p>Годишњи програм управљања из става 6. овог члана садржи нарочито: сажет приказ природних и других вредности заштићеног подручја, циљева заштите и одрживог коришћења, могућности и ограничења за њихово остваривање; детаљан приказ годишњих задатака на чувању, одржавању, унапређењу, приказивању и одрживом коришћењу заштићеног подручја за потребе науке, образовања, рекреације и туризма и укупног социо-економског развоја; приказ конкретних послова на изради и доношењу управљачких докумената, првенствено Плана управљања, акта о унутрашњем реду и чуварској служби и акта о накнади за коришћење заштићеног подручја; приказ задатака на обележавању заштићеног подручја, заснивању информационог система и противпожарној заштити; приказ субјеката и организационих и материјалних услова за извршења програма, висине и извора потребних финансијских средстава.</p>
				<p class="clan">Члан 9.</p>
				<p>Управљач је дужан да обезбеди спровођење режима заштите, односно унутрашњи ред и чување заштићеног подручја у складу са правилником о унутрашњем реду и чуварској служби који доноси уз сагласност Министарства у року од шест месеци од дана ступања на снагу ове уредбе.</p>
				<p>У оквиру садржине прописане законом којим се уређује заштита природе, правилником из става 1. овог члана ближе се утврђују забрањени радови и активности, као и правила и услови обављања радова и активности који су допуштени на подручју Споменика природе „Долина потока Бигар”.</p>
				<p>Правилник из става 1. овог члана се објављује у„Службеном гласнику Републике Србије”.</p>
				<p class="clan">Члан 10.</p>
				<p>Управљач је дужан да на прописан начин обележи Споменик природе „Долина потока Бигар” и његове спољне границе, најкасније у року од 12 месеци од дана ступања на снагу ове уредбе.</p>
				<p class="clan">Члан 11.</p>
				<p>Управљач је дужан да заснује дигиталну базу података, односно географски информациони систем о природним и створеним вредностима, непокретностима, активностима и другим подацима од значаја за управљање Спомеником природе „Долина потока Бигар” у року од две године од дана ступања на снагу ове уредбе. </p>
				<p class="clan">Члан 12.</p>
				<p>Управљач доноси и доставља Министарству на сагласност акт о накнади за коришћење заштићеног подручја у року од шест месеци од дана ступања на снагу ове уредбе.</p>
				<p class="clan">Члан 13.</p>
				<p>Средства за спровођење Плана управљања обезбеђују се из буџета Републике Србије, од накнаде за коришћење заштићеног подручја, прихода остварених обављањем делатности Управљача и из других извора, у складу са законом.</p>
				<p class="clan">Члан 14.</p>
				<p>Планови уређења простора, шумске, ловне, пољопривредне и друге основе и програми који обухватају Споменик природе „Долина потока Бигар” усагласиће се са Просторним планом Републике Србије, Планом управљања и режимима заштите утврђеним овом уредбом.</p>
				<p class="clan">Члан 15.</p>
				<p>Ова уредба ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">05 број 110-8591/2015</p>
				<p class="potpis">У Београду, 13. августа 2015. године</p>
				<p class="potpis"><span class="bold">Влада</span></p>
				<p class="potpis">Председник, </p>
				<p class="potpis"><span class="bold">Александар Вучић,</span> с.р.</p>
				<p class="potpis">ПРИЛОГ</p>
				<p class="clan">ОПИС ГРАНИЦЕ И ГРАФИЧКИ ПРИКАЗ СПОМЕНИКА ПРИРОДЕ „ДОЛИНА ПОТОКА БИГАР”</p>
				<p>Граница Споменика природе „Долина потока Бигар” почиње на западној страни заштићеног подручја, у координатној тачки у–76 17 221 х–48 01 904, која се налази на међи општина Пирот и Књажевац. Такође, то је међа КО Базовик и Стањинац, а припада к.п. брoj 4089 (Поток Базовичко врело), КО Стањинац у општини Књажевац. Граница заштићеног подручја од границе поменутих општина даље иде у правцу севера, општина Књажевац, у КО Стањинац, прати међу к.п. брoj 4701 (пут) и к.п. бр. 4089 (Поток Базовичко врело), 4088 и 4086/1 до најјужније тачке к.п. број 4806/2, где граница у координати у–76 17 260 х–48 02 212 пресеца праволинијски к.п. број 4675 (Шугринска река), и прати њену десну обалу, узводно до к.п. број 411. Граница иде ка северо-истоку, пратећи границе к.п. бр. 411, 412, 413 и 4675 која делом прати пут А II Бр.124 – Пирот. У координати у–76 17 522 х–48 02 090, праволинијски пресеца парцелу, одваја се од пута и даље у правцу северо-запада прати границу к.п. бр. 4105, 4106, 4094 и 4102, којом излази на границу КО Стањинац, општина Књажевац и КО Базовик, општина Пирот. Граница прати међу КО Стањинац, општина Књажевац и КО Базовик, општина Пирот, скреће југо-источно, улази у КО Базовик (општина Пирот), пратећи границу к.п. бр. 112 и 104 којом скреће на ка југу и даље прати границе к.п. бр. 104, 234, 231, 233, 232, 231, 238, 241, 242, 13157 (пут) и 203 до најјужније тачке те к.п. Праволинијски сече к.п. број 13157 (пут) и излази на границу к.п. број 325, прати границу к.п. бр. 325, 327, 328, 301, 300, 299, 289, 618 и 619 где у најјужнијој тачки к.п. бр. 619, што је и најјужнија тачка границе заштићеног подручја, граница скреће ка северу и прати границу к.п. бр. 619, 616, 614, 219, 280, 276, 281, 282, 286, 287 и 255. Граница у најсевернијој тачки (координатној тачи у–76 17 222 х–48 01 097) к.п. број 255, пресеца праволинијски к.п. број 13156 (пут) и даље ка северу прати границе к.п. бр. 247, 246, 80, 81, 88, 65, 94, 99, 98, 96 и 95. Долази до најсеверније тачке к.п. број 95 у КО Базовик, општина Пирот, где граница долази до међе КО Стањинац, општина Књажевац и Базовик, општина Пирот и прати је до почетне тачке која је у к.п. број 4089 (Поток Базовичко врело). Граница прати ивице периферних катастарских парцела укључених у простор који се предлаже за заштиту, пресецајући Шугринску реку у североисточном делу споменика природе, у висини к. п. број 4105, КО Стањинац, општина Књажевац.</p>
				<p>Опис границе режима заштите I степена:</p>
				<p>Граница режима I степена почиње на западној страни заштићеног подручја, у координатној тачки у–76 17 221 х–48 01 904, која се налази на међи општина Пирот и Књажевац. Такође, то је међа КО Базовик и КО Стањинац, а припада к.п. број 4089 (Поток Базовичко врело), КО Стањинац у општини Књажевац. Граница режима I степена, од границе поменутих општина даље иде у правцу севера, општина Књажевац, у КО Стањинац, прати границу подручја и међу к.п. број 4701 (пут) и к.п. број 4089 (Поток Базовичко врело), прати леву обалу потока Базовичко врело к.п. број 4089, низводно, међом к.п. бр. 4089, 4088 и 4087 до ушћа у Шугринску реку. Затим, граница режима I степена пратећи међу к.п. бр. 4089 и 4675, скреће нагло ка југу, односно узводно потоком, прати међу к.п. бр. 4089, 4110, 4109, 4094, 4090, 4091, 4092, 4093, 4094 и 4095, односно делом међе КО Стањинац (општина Књажевац) и КО Базовик (општина Пирот). На том месту поток Бигар (к.п. број 1354/1), прелази у КО Базовик (општина Пирот) и даље иде ка југу, узводно потоком Бигар, пратећи међе к.п. бр. 1354 и к. и. бр. 107, 106, 105, 104, 103, 234, 235, 245, 244, 13157, 314, 313, 314, 310, 309, 308, 307, 306, 305, 304 и 298. Граница даље прати међу к.п. бр. 613, 298, 297, 296, 295, 294, 611, 618, 615, 614, 219 и 284, нагло скреће ка северу и прати међе к.п. број 613 и к.п. бр. 288, 13156, 612, 611, 247, 94, 102, 101, 97 и 95 и долази до почетне тачке на граници између две општине.</p>
				<p>Граница режима II степена заштите у потпуности се поклапа са границом заштићеног подручја.</p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/Bigar_opt.jpeg&amp;doctype=reg&amp;abc=cba&amp;eli=true&amp;eliActId=424033&amp;regactid=424033" alt="Bigar.tif"></p>
	</div>


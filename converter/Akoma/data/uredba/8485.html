

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 2. став 2. Закона о издавању доплатне поштанске марке („Службени гласник РС”, број 61/05) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влада доноси</p>
			<p class="odluka-zakon">УРЕДБУ</p>
			<p class="odluka-zakon">о издавању доплатне поштанске марке „Изградња Спомен-храма Светог Саве”</p>
			<p class="centar">"Службени гласник РС", број 65 од 13. септембра 
			2019.</p>
			<p class="clan">Члан 1.</p>
			<p class="Basic-Paragraph">На поштанске пошиљке у унутрашњем поштанском саобраћају, осим на пошиљке новина и часописа, плаћа се доплатна поштанска марка „Изградња Спомен-храма Светог Саве” од 14. октобра до 14. децембра 2019. године.</p>
			<p class="Basic-Paragraph">Марка из става 1. овог члана издаје се у тиражу од 7.600.000 комада, у апоену у висини од 10 динара.</p>
			<p class="clan">Члан 2.</p>
			<p class="Basic-Paragraph">Средства од продате доплатне поштанске марке из члана 1. ове уредбе, ЈП „Пошта Србије”, Београд уплаћује седмодневно на рачун прописан за уплату средстава остварених продајом доплатне поштанске марке „Изградња Спомен-храма Светог Саве”.</p>
			<p class="Basic-Paragraph">Средства из става 1. овог члана намењују се Светом архијерејском синоду Српске православне цркве за финансирање грађевинско-занатских радова и радова на уређењу ентеријера Спомен-храма Светог Саве, а користиће се према програму који доноси корисник тих средстава, на који сагласност даје Влада.</p>
			<p class="clan">Члан 3.</p>
			<p class="Basic-Paragraph">Начин издавања доплатне поштанске марке регулише се уговором између корисника доплатне поштанске марке и предузећа које обавља послове продаје доплатне поштанске марке у складу са законом.</p>
			<p class="clan">Члан 4.</p>
			<p class="Basic-Paragraph">Ова уредба ступа на снагу наредног дана од дана објављивања у „Службеном гласнику Републике Србије”.</p>
			<p class="potpis">05 број 110-9029/2019</p>
			<p class="potpis">У Београду, 13. септембра 2019. године </p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
	</div>


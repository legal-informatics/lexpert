


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>Ha основу члана 14. став 4. Закона о тајности података („Службени гласник PC”, број 104/09) и члана 42. став 1. Закона о Влади („Службени гласник PC”, бр. 55/05, 71/05 – исправка, 101/07, 65/08, 68/12 – УС и 72/12),</p>
	<p>Влада доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">УРЕДБУ</p>
	<p class="naslov" style="margin-top: 0">о ближим критеријумима за одређивање степена тајности „ПОВЕРЉИВО” и „ИНТЕРНО” у Безбедносно-информативној агенцији</p>
	<p class="naslov" style="margin-top: 0"><span style="font-weight: 400">
	"Службени гласник РС", број 70 од 7. августа 2013.</span></p>
	<p class="naslov" style="margin-top: 0">&nbsp;</p>
	<p class="clan">Члан 1.</p>
	<p>Овом уредбом прописују се ближи критеријуми за одређивање тајних података степена тајности „ПОВЕРЉИВО” и „ИНТЕРНО” у Безбедносно-информативној агенцији (у даљем тексту: Агенција).</p>
	<p class="clan">Члан 2.</p>
	<p>Тајни податак из члана 1. ове уредбе одређује се и означава степеном тајности „ПОВЕРЉИВО” или степеном тајности „ИНТЕРНО” у зависности од процене настанка могуће штете по интересе Републике Србије, односно настанка могуће штете по рад и обављање послова и задатака из законом прописане надлежности Агенције у случају његовог откривања неовлашћеном лицу, његове злоупотребе или уништавања.</p>
	<p class="clan">Члан 3.</p>
	<p>Тајни податак из члана 1. ове уредбе може се одредити и означити степеном тајности „ПОВЕРЉИВО” ако би његовим откривањем неовлашћеном лицу, његовом злоупотребом или уништавањем настала штета по интересе Републике Србије, која за последицу може имати:</p>
	<p>1) угрожавање територијалног интегритета и суверености Републике Србије;</p>
	<p>2) угрожавање уставног поретка и демократских принципа Републике Србије;</p>
	<p>3) губитак људских живота или претњу по живот или здравље људи или имовину;</p>
	<p>4) штету по економске интересе Републике Србије;</p>
	<p>5) угрожавање националне и јавне безбедности, одбране или активности безбедносних и обавештајних служби;</p>
	<p>6) угрожавање интереса кривичног гоњења, сузбијања кривичних дела и функционисања правосуђа;</p>
	<p>7) угрожавање оперативних и функционалних способности Војске Србије и других снага одбране Републике Србије;</p>
	<p>8) угрожавање међународног положаја Републике Србије и сарадње с другим државама, међународним организацијама и другим међународним субјектима.</p>
	<p class="clan">Члан 4.</p>
	<p>Тајни податак из члана 1. ове уредбе може се одредити и означити степеном тајности „ИНТЕРНО” ако би његовим откривањем неовлашћеном лицу, његовом злоупотребом или уништавањем настала штета по рад, односно обављање задатака и послова Агенције, која за последицу може имати:</p>
	<p>1) смањење оперативних и функционалних способности Агенције;</p>
	<p>2) угрожавање сарадње Агенције са безбедносним и обавештајним службама других држава, међународних организација и другим међународним субјектима;</p>
	<p>3) нарушавање поверења грађана у законитост и стручност рада Агенције.</p>
	<p class="clan">Члан 5.</p>
	<p>Ова уредба ступа на снагу осмог дана од дана објављивања у „Службеном гласнику Републике Србије”, а примењује се од 1. септембра 2013. године.</p>
	<p>&nbsp;</p>
	<p class="potpis" style="margin-top: 0">05 број 110-5890/2013-001</p>
	<p class="potpis" style="margin-top: 0">У Београду, 31. јула 2013. године</p>
	<p class="potpis" style="margin-top: 0"><span class="bold">Влада</span></p>
	<p class="potpis" style="margin-top: 0">Председник,</p>
	<p class="potpis" style="margin-top: 0"><span class="bold">Ивица Дачић, 
	</span>с.р.</p>




<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="nevazeciakt">Неважећи акт</p>
			<p class="Basic-Paragraph">&nbsp;</p>
			<p class="Basic-Paragraph">&nbsp;</p>
			<p class="Basic-Paragraph">&nbsp;</p>
			<p class="Basic-Paragraph">На основу члана 19с Закона о избеглицама „Службени гласник РС”, број 18/92, „Службени лист СРЈ”, број 42/02 – СУС и („Службени гласник PC”, бр. 45/02 и 30/10) и члана 42. став 1. Закона о Влади („Службени гласник PC”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влада доноси</p>
			<p class="odluka-zakon">УРЕДБУ</p>
			<p class="odluka-zakon">о утврђивању Програма коришћења средстава за решавање стамбених потреба и друге програме интеграције избеглица у 2019. години</p>
			<p class="centar">"Службени гласник РС", број 10 од 15. фебруара 
			2019.</p>
			<p class="clan">Члан 1.</p>
			<p class="Basic-Paragraph">Овом уредбом утврђује се Програм коришћења средстава за решавање стамбених потреба и друге програме интеграције избеглица у 2019. години.</p>
			<p class="clan">Члан 2.</p>
			<p class="Basic-Paragraph">Коришћење средстава за решавање стамбених потреба и друге програме интеграције избеглица у 2019. години, врши се на начин који је утврђен у Програму коришћења средстава за решавање стамбених потреба и друге програме интеграције избеглица у 2019. години, који је одштампан уз ову уредбу и чини њен саставни део.</p>
			<p class="clan">Члан 3.</p>
			<p class="Basic-Paragraph">Ова уредба ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 110-1230/2019</p>
			<p class="potpis">У Београду, 14. фебруара 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић,</span> с.р.</p>
			<p class="bold">ПРОГРАМ<br>КОРИШЋЕЊА СРЕДСТАВА ЗА РЕШАВАЊЕ СТАМБЕНИХ ПОТРЕБА И ДРУГЕ ПРОГРАМЕ ИНТЕГРАЦИЈЕ ИЗБЕГЛИЦА У 2019. ГОДИНИ</p>
			<p class="clan">I. УВОДНЕ ОДРЕДБЕ</p>
			<p class="Basic-Paragraph">Овим програмом утврђује се начин коришћења дела средстава Комесаријата за избеглице и миграције намењених за решавање стамбених потреба и друге програме интеграције избеглица и лица из члана 18. став 2. тачка 1) Закона о избеглицама („Службени гласник РС”, број 18/92, „Службени лист СРЈ”, број 42/02 − СУС и „Службени гласник РС”, број 30/10) (у даљем тексту: корисници), у 2019. години.</p>
			<p class="Basic-Paragraph">Средства за решавање стамбених потреба и друге програме интеграције корисника обезбеђена су:</p>
			<p class="Basic-Paragraph">1) Законом о буџету Републике Србије за 2019. годину („Службени гласник PC”, број 95/18), раздео 48, функциjа 070, извор 01, Програм 1001 Унапређење и заштита људских и мањинских права и слобода, Програмска активност 0013 Подршка присилним мигрантима и унапређење система управљања миграцијама, и то:</p>
			<p class="Basic-Paragraph">(1) са апропријације 463 у максималном износу до 270.000.000 динара;</p>
			<p class="Basic-Paragraph">(2) са апропријације 472 у максималном износу до 50.000.000 динара;</p>
			<p class="Basic-Paragraph">2) уплатом средстава од стране корисника по основу куповине непокретности на рачун за уплату јавних прихода буџета Републике Србије, извор 09, функција 070, раздео 48, Програм 1001 Унапређење и заштита људских и мањинских права и слобода, Програмска активност 0013 Подршка присилним мигрантима и унапређење система управљања миграцијама, и то са апропријације 511, којима се решавају стамбене потребе у процесу интеграције у складу са Законом о избеглицама, у максималном износу до 15.000.000 динара.</p>
			<p class="Basic-Paragraph">Распоређивање средстава за решавање стамбених потреба и друге програме интеграције корисника, за сваку од наведених намена појединачно, са апропријације 463, апропријације 472, и апропријације 511, са рачуна јавних прихода за уплату корисника којима се решавају стамбене потребе, врши се у складу са исказаним потребама и могућностима реализације.</p>
			<p class="clan">II. НАМЕНА СРЕДСТАВА</p>
			<p class="Basic-Paragraph">1) Средства обезбеђена Законом о буџету Републике Србије за 2019. годину, раздео 48, функциja 070, извор 01, Програм 1001 Унапређење и заштита људских и мањинских права и слобода, Програмска активност 0013 Подршка присилним мигрантима и унапређење система управљања миграцијама, са следећих апропријација, додељују се и користе за:</p>
			<p class="Basic-Paragraph">(1) средства са апропријације 463, у висини до 270.000.000 динара, за:</p>
			<p class="Basic-Paragraph">– побољшање услова становања, у грађевинском материјалу, у висини до 550.000 динара, по породичном домаћинству корисника;</p>
			<p class="Basic-Paragraph">– куповину грађевинског материјала за започету изградњу непокретности, у висини до 980.000 динара, по породичном домаћинству корисника;</p>
			<p class="Basic-Paragraph">– куповину сеоске куће са окућницом, у висини до 1.200.000 динара, по породичном домаћинству корисника, односно одговарајуће непокретности; </p>
			<p class="Basic-Paragraph">– економско оснаживање корисника (нпр. прибављањем мањих пољопривредних машина и опреме или основног стада за започињање пољопривредне делатности или алата и опреме за обављање занатских услуга и др.), у висини до 200.000 динара, по породичном домаћинству корисника;</p>
			<p class="Basic-Paragraph">– доделу једнократне помоћи у грађевинском и другом материјалу (мали грант), за породична домаћинства која су корисници програма куповине сеоске куће са окућницом, у висини до 200.000 динара, по породичном домаћинству корисника;</p>
			<p class="Basic-Paragraph">– доделу помоћи за куповину сеоске куће са окућницом у висини до 1.200.000 динара и помоћи у грађевинском и другом материјалу за адаптацију или поправку предметне сеоске куће са окућницом у висини до 200.000 динара, по породичном домаћинству корисника или доделу помоћи намењене за побољшање услова становања, у грађевинском материјалу, у висини до 550.000 динара, по породичном домаћинству корисника, намењене лицима која бораве у неформалним колективним центрима и лицима која су у поступку исељења из стамбене јединице у јавној својини Републике Србије чији је корисник Комесаријат за избеглице и миграције, а који се спроводи ради заштите и остварења јавног интереса, заштите живота и здравља људи и заштите имовине.</p>
			<p class="Basic-Paragraph">(2) средства са апропријације 472, у висини до 50.000.000 динара, за:</p>
			<p class="Basic-Paragraph">– доделу средстава на име једнократне новчане помоћи за прикључење монтажних стамбених објеката на инфраструктуру, за породична домаћинства којима су додељени монтажни стамбени објекти у оквиру спровођења Регионалног стамбеног програма за решавање стамбених потреба избеглица – компонента монтажне куће, која немају сопствених средстава за наведену намену;</p>
			<p class="Basic-Paragraph">– доделу средстава на име једнократне новчане помоћи за уградњу грађевинског материјала за породична домаћинства којима је додељен грађевински материјал, која немају сопствених средстава за наведену намену, укључујући и породична домаћинства која су били корисници програма куповине сеоске куће са окућницом, без једнократне помоћи у грађевинском и другом материјалу (мали грант);</p>
			<p class="Basic-Paragraph">– доделу средстава на име помоћи за опремање инфраструктуре потребне за изградњу стамбених јединица намењених за решавање стамбених потреба избеглица изабраних у оквиру спровођења Регионалног стамбеног програма за решавање стамбених потреба избеглица;</p>
			<p class="Basic-Paragraph">– доделу помоћи за побољшање услова становања избеглица чије је право на доделу помоћи утврђено правноснажном одлуком надлежног органа.</p>
			<p class="Basic-Paragraph">2) Средства обезбеђена уплатом средстава од стране корисника по основу откупа непокретности на рачун за уплату јавних прихода буџета Републике Србије, раздео 48, функција 070, извор 09, Програм 1001 Унапређење и заштита људских и мањинских права и слобода, Програмска активност 0013 Подршка присилним мигрантима и унапређење система управљања миграцијама, апропријација 511, којима се решавају стамбене потребе у процесу интеграције у складу са Законом о избеглицама, у висини до 15.000.000 динара, користе се за прибављање непокретности ради давања у закуп на одређено време са могућношћу куповине. Висина средстава која се опредељује по непокретности којом се решава стамбена потреба корисника зависи од тржишних услова прибављања непокретности и величине непокретности, односно броја чланова породичног домаћинства корисника. </p>
			<p class="clan">III. НАЧИН КОРИШЋЕЊА СРЕДСТАВА</p>
			<p class="Basic-Paragraph">Решавање стамбених потреба корисника на један од начина предвиђених овом уредбом, као и друге програме интеграције, спроводи Комесаријат за избеглице и миграције, у складу са Законом о избеглицама. </p>
			<p class="Basic-Paragraph">Решавање стамбених потреба корисника на један од начина предвиђених овом уредбом, као и друге програме интеграције, Комесаријат за избеглице и миграције може спроводити у сарадњи са јединицама локалне самоуправе на чијим територијама живе породице корисника којима се пружа помоћ у процесу интеграције, у складу са Законом о избеглицама. </p>
			<p class="Basic-Paragraph">Избор јединица локалне самоуправе преко којих ће се реализовати коришћење средстава за намене из овог програма, у случају тачке 1), подтачка (1), алинеје 1 до 6, у оквиру дела II. Намена средстава, врши се на основу расписаног јавног позива. </p>
			<p class="Basic-Paragraph">У случају тачке 1), подтачка (2), алинеје 1 до 3, у оквиру дела II. Намена средстава, средства се додељују корисницима изабраним у оквиру Регионалног стамбеног пројекта дефинисаним у овој подтачки, алинејама 1 до 3.</p>
			<p class="Basic-Paragraph">У случају тачке 1), подтачка (2), алинеја 4, средства се реализују доделом помоћи лицу које је право на помоћ остварило правноснажном судском одлуком.</p>
			<p class="Basic-Paragraph">У случају тачке 2) средства се реализују у складу са законом и прописима који уређују ову материју.</p>
			<p class="Basic-Paragraph">Јединица локалне самоуправе о утрошку додељених средстава и изабраним корисницима, Комесаријату за избеглице и миграције доставља извештај и документацију у вези са коришћењем додељених средстава.</p>
			<p class="Basic-Paragraph">Решавање стамбених потреба корисника на територији Аутономне покрајине Војводине, на један од начина предвиђених овом уредбом, као и друге програме интеграције корисника на територији Аутономне покрајине Војводине, Комесаријат за избеглице и миграције може спроводити у сарадњи са Фондом за пружање помоћи избеглим, прогнаним и расељеним лицима, основаним Одлуком Скупштине Аутономне покрајине Војводине („Службени лист АП Војводине”, број 19/06), расписивањем заједничког јавног позива за избор јединица локалне самоуправе преко којих ће се реализовати коришћење средстава за намене из овог програма.</p>
	</div>


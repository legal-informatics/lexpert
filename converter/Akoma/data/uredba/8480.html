


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 14. Закона о истраживању несрећа у ваздушном, железничком и водном саобраћају („Службени гласник РС”, број 66/15), члана 17. став 1. и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p>&nbsp;</p>
				<p class="odluka-zakon">УРЕДБУ</p>
				<p class="naslov">о плану хитних мера помоћи жртвама и њиховим породицама у случају несреће у саобраћају</p>
				<p class="auto-style1">"Службени гласник РС", број 63 од 15. јула 
				2016. </p>
				<p class="naslov">&nbsp;</p>
				<p class="clan">Члан 1.</p>
				<p>Овом уредбом прописује се план хитних мера помоћи жртвама и њиховим породицама у случају несреће у ваздушном, железничком и водном саобраћају који се односи на превоз, смештај и медицинску помоћ жртвама и њиховим породицама.</p>
				<p class="clan">Члан 2.</p>
				<p>У пружању помоћи жртвама и њиховим породицама у случају несреће у ваздушном, железничком и водном саобраћају (у даљем тексту: несрећа у саобраћају) учествују органи државне управе, организације, органи јединица локалне самоуправе, привредна друштва и друга правна лица, физичка лица, као и предузетници.</p>
				<p class="clan">Члан 3.</p>
				<p>Координацију пружања помоћи из члана 2. ове уредбе врши орган државне управе надлежан за послове заштите и спасавања који одређује лице за координацију за пружање помоћи жртвама и њиховим породицама у случају несрећа у саобраћају (у даљем тексту: координатор).</p>
				<p>Координатор од свих учесника у несрећи у саобраћају прибавља информације о стању жртава и њихових породица, потреби организовања њиховог превоза и смештаја, који доставља јединицама локалне самоуправе и другим учесницима у заштити и спасавању.</p>
				<p class="clan">Члан 4.</p>
				<p>Центар за истраживање несрећа у саобраћају обавештава координатора да се догодила несрећа у саобраћају.</p>
				<p class="clan">Члан 5.</p>
				<p>Оператери ваздухоплова који обављају јавни авио-превоз и оператери аеродрома у ваздушном саобраћају, доносе сопствене планове хитних мера за помоћ жртвама и њиховим породицама које укључују превоз, смештај и медицинску помоћ жртвама и њиховим породицама у случају несрећа, у складу са прописима који уређују област ваздушног саобраћаја.</p>
				<p>Управљач железничке инфраструктуре и железнички превозиоци у железничком саобраћају, доносе сопствене планове хитних мера за помоћ жртвама и њиховим породицама, у складу са прописима који уређују безбедност и интероперабилност железничког саобраћаја.</p>
				<p>Домаћи бродари који врше превоз у унутрашњој пловидби и домаће поморске компаније које врше превоз у поморској пловидби, доносе сопствене планове хитних мера за помоћ жртвама и њиховим породицама које укључују превоз, смештај и медицинску помоћ жртвама и њиховим породицама у случају несрећа у водном саобраћају, у складу са прописима који уређују пловидбу на унутрашњим водама.</p>
				<p class="clan">Члан 6.</p>
				<p>Здравствена установа која је најближа месту несреће врши збрињавање жртава несреће у саобраћају и пружа хитну медицинску помоћ на лицу места, а ако има потребе упућује их у одговарајуће здравствене установе.</p>
				<p>У случају да најближа здравствена установа, јединица локалне самоуправе, организације, нису довољни за пружање помоћи жртвама и њиховим породицама у случају несрећа у саобраћају, већих размера, министарство надлежно за послове одбране обезбеђује учешће организационих делова министарства надлежног за послове одбране и Војске Србије за пружање помоћи у превозу, смештају и медицинској помоћи.</p>
				<p class="clan">Члан 7.</p>
				<p>Организацију превоза и смештаја жртава и њихових породица врше јединице локалне самоуправе преко правних и физичких лица који располажу превозним средствима и смештајним капацитетима на терет оператера у ваздушном саобраћају, управљача и железничких превозиоца у железничком саобраћају, бродара и поморских компанија у водном саобраћају.</p>
				<p class="clan">Члан 8.</p>
				<p>Ова уредба ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="auto-style2">05 број 110-6384/2016</p>
				<p class="auto-style2">У Београду, 15. јула 2016. године</p>
				<p class="auto-style2"><span class="bold">Влада</span></p>
				<p class="auto-style2">Председник,</p>
				<p class="auto-style2"><span class="bold">Александар Вучић, </span>с.р.</p>
	</div>


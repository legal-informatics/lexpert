

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	color: #008000;
}
</style>


	<div class="story">
			<p class="Basic-Paragraph">На основу члана 7. став 1. тачка 1) Закона о националној инфраструктури геопросторних података („Службени гласник РС”, број 27/18) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влада доноси</p>
			<p class="odluka-zakon">УРЕДБУ</p>
			<p class="odluka-zakon">о спроведбеним правилима за метаподатке националне инфраструктуре геопросторних података</p>
			<p class="centar">"Службени гласник РС", број 54 од 26. јула 2019.</p>
			<p class="clan">Члан 1.</p>
			<p class="Basic-Paragraph">Овом уредбом ближе се уређују критеријуми и правила за размену скупова и сервиса геоподатака између субјеката националне инфраструктуре геопросторних података (у даљем тексту: НИГП), односно спроведбена правила за метаподатке НИГП-а у смислу Закона о националној инфраструктури геопросторних података („Службени гласник РС”, број 27/18 – у даљем тексту: Закон) и начин обезбеђивања и одржавања метаподатака за скупове геоподатака, низове скупова и сервиса геоподатака који одговарају темама геоподатака из члана 10. Закона.</p>
			<p class="clan">Члан 2.</p>
			<p class="Basic-Paragraph">Овом уредбом преноси се у национално законодавство Уредба Европске комисије 1205/2008/ЕЗ, којом се спроводи Директива 2007/2/ЕЗ Европског Парламента и Савета за метаподатке.</p>
			<p class="clan">Члан 3.</p>
			<p class="Basic-Paragraph">Метаподаци који описују скуп геоподатка, низове скупова и сервиса геоподатака, садрже елементе метаподатака или скупове елемената метаподатака из Прилога 1. и стварају се и одржавају у складу са правилима наведеним у Прилогу 2. и Прилогу 3.</p>
			<p class="Basic-Paragraph">Прилози из става 1. овог члана одштамапани су уз ову уредбу и чине њен саставни део.</p>
			<p class="clan">Члан 4.</p>
			<p class="Basic-Paragraph">У смислу ове уредбе, уз изразе дефинисане у члану 3. Закона, у примени су и изрази који имају следеће значење:</p>
			<p class="Basic-Paragraph">1) „низ знакова” је поље вредности елемената метаподатака изражених као скуп знакова који се сматрају јединицом;</p>
			<p class="Basic-Paragraph">2) „слободан текст” је поље вредности елемената метаподатака изражено на једном или више природних језика;</p>
			<p class="Basic-Paragraph">3) „порекло” је историјат скупа геоподатака и његов животни циклус од прикупљања и добијања преко састављања и издвајања у његов садашњи облик у складу са стандардом EN ISO 19101;</p>
			<p class="Basic-Paragraph">4) „елемент метаподатака” је посебна јединица метаподатака у складу са стандардом ЕN ISO 19115;</p>
			<p class="Basic-Paragraph">5) „поље за назив” је збирка назива које препознаје јединствени идентификатор извора (<span class="italik">unique resource identifier – URI</span>), који се користе у документима формата <span class="italik">XML</span> (<span class="italik">extensible markup language</span>) као назив елемента и назив атрибута;</p>
			<p class="Basic-Paragraph">6) „квалитет” је скуп карактеристика производа које се односе на способност испуњења потреба, у складу са стандардом EN ISO 19101;</p>
			<p class="Basic-Paragraph">7) „извор” је извор информација (ресурс) који има директну или индиректну везу са одређеним местом или географским подручјем;</p>
			<p class="Basic-Paragraph">8) „низови скупова геоподатака” означава збирку скупова геоподатака који имају исту спецификацију производа.</p>
			<p class="clan">Члан 5.</p>
			<p class="Basic-Paragraph">Валидност скупова геоподатака односи се на:</p>
			<p class="Basic-Paragraph">1) просторни и временски обухват који се односи на геоподатке;</p>
			<p class="Basic-Paragraph">2) проверу у односу на стандарде мерења или извођења;</p>
			<p class="Basic-Paragraph">3) степен до којег подаци одговарају предвиђеној намени;</p>
			<p class="Basic-Paragraph">4) правну валидност скупова геоподатака (где је применљиво).</p>
			<p class="clan">Члан 6.</p>
			<p class="Basic-Paragraph">Одговорни субјекти НИГП-а:</p>
			<p class="Basic-Paragraph">1) обезбеђују и редовно одржавају метаподатке за скупове и сервисе геоподатака из своје надлежности који се односе на теме геоподатака из члана 10. Закона за које су оглашени одговорним у складу са чланом 12. став 2. Закона;</p>
			<p class="Basic-Paragraph">2) обезбеђују потпуност и квалитет метаподатака у циљу њиховог проналажења, пописа и коришћења од стране субјеката НИГП-а и осталих корисника на начин који је прописан овом уредбом.</p>
			<p class="clan">Члан 7.</p>
			<p class="Basic-Paragraph">Ова уредба ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 110-6705/2019-1</p>
			<p class="potpis">У Београду, 25. јула 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
			<p class="clan" style="text-align: right">Прилози</p>
			<p class="clan" style="text-align: left">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog1.html&amp;doctype=reg&amp;abc=cba&amp;regactid=428807" target="_blank">
			Прилог 1 - Елементи метаподатака</a></p>
			<p class="clan" style="text-align: left">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog2.html&amp;doctype=reg&amp;abc=cba&amp;regactid=428807" target="_blank">
			Прилог 2 - Упутства о бројности и условима елемената метаподатака</a></p>
			<p class="clan" style="text-align: left">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog3.html&amp;doctype=reg&amp;abc=cba&amp;regactid=428807" target="_blank">
			Прилог 3 - Поља вредности</a></p>
	</div>


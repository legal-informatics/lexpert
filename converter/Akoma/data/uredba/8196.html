

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: center;
}
</style>


	<div class="story">
			<p class="Basic-Paragraph">На основу члана 41а став 2. Закона о заштити природе („Службени гласник РС”, бр. 36/09, 88/10, 91/10 – исправка, 14/16 и 95/18 – др. закон) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влада доноси</p>
			<p class="odluka-zakon">УРЕДБУ</p>
			<p class="odluka-zakon">о проглашењу Специјалног резервата природе „Ртањ”</p>
			<p class="centar">"Службени гласник РС", број 18 од 15. марта 2019.</p>
			<p class="clan">Члан 1.</p>
			<p class="Basic-Paragraph">Специфичан рељеф са купастим врхом Шиљак и врло стрмим падинама, крашким рељефом са дубоким јамама и различитим облицима краса у источној Србији, ставља се под заштиту и проглашава заштићеним подручјем изузетног значаја, односно Ι категорије, као Специјални резерват природе ,,Ртањ” (у даљем тексту: Специјални резерват природе „Ртањ”).</p>
			<p class="clan">Члан 2.</p>
			<p class="Basic-Paragraph">Специјални резерват природе „Ртањ” ставља се под заштиту како би се: очували унутрашњи котлински басени (кривовирски, боговинско-сумраковачки и сокобањски басен), као и тектонски хорст Ртња са делом Голе планине и површи јужне падине Ртња према Констадиновици; очувао морфоструктурни рељеф (планински гребен Кусак-Големи врх (1.405 m) са кречњачком пирамидом Шиљком (1.570 m)); очувале најстарије стене у оквиру старијег палеозоика, седименти силура и девона, серија доломита и доломитичних кречњака; очувало 14 спелеолошких објеката (две пећине, десет јама, два објекта одговарају јамско-пећинском типу) и значајније хидрогеолошке појаве (Мировско врело, Луковско врело, врело Мрљиш, Илинско врело и друга мања); очувале шумске заједнице реликтног карактера (мешовита шумска заједница јеле и букве), термофилне шуме и шибљаци храстовог појаса, мезофилне букове и буково-јелове шуме, сладуново-церове шуме и развијене вегетације шибљака; очувала фитоценоза Ceterachi-Ramondetum serbicae, ендемична врста љубичице (Viola grisebachiana) са камеником (Saxifraga paniculata), као и ксерофилни типови зељасте вегетације (пашњаци, ливаде и камењари), власуља (Festuca valesiaca) и едификаторска врста стеноендемична ртањска метвица (Nepeta rtanjensis); очувало 644 таксона из групе васкуларних биљака, таксони сврстани у 72 фамилијe виших биљака. </p>
			<p class="Basic-Paragraph">На подручју Ртња идентификовано је: 11 строго заштићених врста (српска рамонда (Ramonda serbica), ртањска метвица (Nepeta rtanjensis), каћунак (Orchis coriophora), каћун (Orchis militaris), мушки божур (Paeonia mascula), алпска павит (Clematis alpina), планинска саса (Pulsatilla montana), кохова линцура (Gentiana acaulis)), представници водоземаца (даждевњак (Salamandra salamandra), обични мрмољак (Lissotriton vulgaris), планински мрмољак (Ichtyosaura alpestris), жутотрби мукач (Bombina variegate), шумска жаба (Rana dalmatina), велика зелена жаба (Pelophylax ridibundus), грчка жаба (Rana graeca), гаталинка (Hyla arborea), велика крастава жаба (Bufo bufo), зелена крастава жаба (Pseudepidale viridis)); представници гмизаваца (копнена корњача (Eurotestudo hermanni), слепић (Anguis fragilis), кратконоги гуштер (Ablepharus kitaibelii), ливадски гуштер (Lacerta agilis), зелембаћ (Lacerta viridis), зидни гуштер (Podarcis muralis), степски смук (Dolichophis caspius), смукуља (Coronella austriaca), ескулапов смук (Zamenis longissimi), белоушка (Natrix natrix), рибарица (Natrix tessellate), поскок (Vipera ammodytes)); представници фауне (евидентирано 89 врста птица, од којих су 83 врсте гнездарице, 28 врста сисара, три врсте слепих мишева, из реда бубоједа присутни су: јеж (Erinaceus europaeus), кртица (Talpa europaea) и шумска ровчица (Sorex araneus), од глодара жутогрли миш (Apodemus flavicollis) и риђа шумска волухарица (Clethrionomys glareolus)). </p>
			<p class="clan">Члан 3.</p>
			<p class="Basic-Paragraph">Специјални резерват природе „Ртањ” обухвата истоимени планински масив који припада источној Србији, односно југозападни део Карпатско-балканског планинског система, a административно припада општинама Сокобања и Бољевац.</p>
			<p class="Basic-Paragraph">Специјални резерват природе „Ртањ” износи 4.997,17 hа, од чега је 3.013,53 hа (60,30%) у државном власништву, 1.983,63 hа (39,70%) у приватном власништву, од чега је I степеном обухваћено 6,08%, II степеном 35,62% и III степеном 58,30% укупне површине подручја Специјалног резервата природе „Ртањ”. </p>
			<p class="Basic-Paragraph">Опис границе и графички приказ Специјалног резервата природе „Ртањ” дати су у Прилогу – Опис границе и графички приказ Специјалног резервата природе „Ртањ”, који је одштампан уз ову уредбу и чини њен саставни део.</p>
			<p class="clan">Члан 4.</p>
			<p class="Basic-Paragraph">На подручју Специјалног резервата природе „Ртањ”, утврђују се режими заштите I, II и III степена.</p>
			<p class="Basic-Paragraph">Режим заштите I степена, укупне површине 303.76 ha, односно 6,08%, површине Специјалног резервата природе „Ртањ”, обухвата простор који је ограничен спољним границама шумских одељења ГЈ „Ртањ” Шумске управе Бољевац. </p>
			<p class="Basic-Paragraph">Режим заштите II степена, укупне површине 1.780,34 ha, односно 35,62% површине Специјалног резервата природе „Ртањ”, обухвата следеће локалитете:</p>
			<p class="Basic-Paragraph">1) „Кусак – Ледничка страна”, површина овог локалитета износи 483,47 ha и обухвата КО Врмџа, К.О. Мужинац и КО Мирово;</p>
			<p class="Basic-Paragraph">2) „Гола планина – Костадиновица”, површина овог локалитета износи 1.296, 87 ha и обухвата КО Мужинац и КО Шарбановац.</p>
			<p class="Basic-Paragraph">Режим заштите III степена, укупне површине 2.913,06 ha, односно 58,30% површине Специјалног резервата природе „Ртањ”, обухвата преостали део заштићеног подручја који није обухваћен режимом заштите I и II степена.</p>
			<p class="clan">Члан 5.</p>
			<p class="Basic-Paragraph">На подручју Специјалног резервата природе „Ртањ”, на површинама на којима је утврђен режим заштите III степена, спроводи се проактивна заштита, где се могу вршити управљачке интервенције у циљу рестаурације, ревитализације и укупног унапређења заштићеног подручја, развој села и унапређење сеоских домаћинстава, уређење објеката културно-историјског наслеђа и традиционалног градитељства, очување традиционалних делатности локалног становништва, селективно и ограничено коришћење природних ресурса и простора.</p>
			<p class="Basic-Paragraph">Осим забране радова и активности које су као такве утврђене чланом 35. Закона о заштити природе, забрањују се и:</p>
			<p class="Basic-Paragraph">1) изградња хидротехничких објеката (брана – акумулација), као и изградња хидроелектрана на водотоцима или њиховим деловима на читавом заштићеном подручју;</p>
			<p class="Basic-Paragraph">2) извођење активности које могу довести до оштећења или деградације објеката геонаслеђа;</p>
			<p class="Basic-Paragraph">3) узимање фосилоносних материјала са геолошких профила;</p>
			<p class="Basic-Paragraph">4) узнемиравање фауне и сакупљање јаја;</p>
			<p class="Basic-Paragraph">5) неконтролисано порибљавање Врмџанског језера;</p>
			<p class="Basic-Paragraph">6) уништавање и сакупљање строго заштићених и заштићених биљних и животињских врста;</p>
			<p class="Basic-Paragraph">7) уношење инвазивних и алохтоних врста.</p>
			<p class="Basic-Paragraph">Радови и активности ограничавају се на отварање нових мајдана техничког камена унутар заштићеног подручја, само ако се материјал таквих или сличних карактеристика не може наћи на подручју изван граница заштићеног подручја, или је исти привременог карактера просторно и временски строго ограничен, а користи се за побољшање услова живота локалне заједнице (изградња и одржавање локалних саобраћајница, шумских путева и сл.).</p>
			<p class="clan">Члан 6.</p>
			<p class="Basic-Paragraph">На подручју Специјалног резервата природе „Ртањ”, на површинама на којима је утврђен режим заштите II степена спроводи се активна заштита ради очувања и унапређења природних вредности, посебно кроз мере управљања популацијама дивљих биљака и животиња, одржање и побољшање услова у природним стаништима и традиционално коришћење природних ресурса. </p>
			<p class="Basic-Paragraph">Осим забране радова и активности, које су као такве утврђене чланом 35. Закона о заштити природе и чланом 5. ове уредбе, у режиму заштите IІ степена забрањује се и:</p>
			<p class="Basic-Paragraph">1) измена морфологије терена, односно извођење радова који би могли да униште или наруше геоморфолошке и хидролошке карактеристике подручја;</p>
			<p class="Basic-Paragraph">2) чиста сеча шума која није планирана као редован вид обнављања шума, осим у случајевима дефинисаним законом;</p>
			<p class="Basic-Paragraph">3) каптирање извора, осим за снабдевање водом локалног становништва водом за пиће;</p>
			<p class="Basic-Paragraph">4) слободно испуштање отпадних и загађујућих вода у водотоке;</p>
			<p class="Basic-Paragraph">5) изградња септичких јама пропусног типа и свако испуштање отпадних и осочних вода у водоток и земљиште;</p>
			<p class="Basic-Paragraph">6) постављање (укуцавање) табли и других обавештења на стаблима;</p>
			<p class="Basic-Paragraph">7) уништавање и сакупљање строго заштићених и заштићених биљних и животињских врста;</p>
			<p class="Basic-Paragraph">8) уништавање гнезда птица.</p>
			<p class="Basic-Paragraph">Радови и активности ограничавају се на:</p>
			<p class="Basic-Paragraph">1) активности на извођењу хитних и неопходних санационих шумских радова након акцидентних ситуација приликом ветролома, ветроизвала, пожара, каламитета инсеката и слично, уз услове Завода за заштиту природе Србије;</p>
			<p class="Basic-Paragraph">2) газдовање шумама и шумским земљиштима у складу са плановима и основама газдовања шумама, а којима се обезбеђује одржавање постојећих шумских екосистема и побољшање њиховог састава, структуре и здравственог стања, очување разноврсности и изворности дрвећа, жбуња и осталих биљних и животињских врста у шумским састојинама;</p>
			<p class="Basic-Paragraph">3) примену одговарајућих биолошких мера против фитопатолошких и ентомолошких обољења шума;</p>
			<p class="Basic-Paragraph">4) паљење ватре, на местима одређеним за ту намену;</p>
			<p class="Basic-Paragraph">5) активности везане за унапређење популација ретких и угрожених биљних и животињских врста;</p>
			<p class="Basic-Paragraph">6) контролисано сакупљање лековитог биља;</p>
			<p class="Basic-Paragraph">7) контролисану посету у образовне, рекреативне и општекултурне сврхе;</p>
			<p class="Basic-Paragraph">8) спровођење активности у оквиру научноистраживачких радова и праћење природних процеса;</p>
			<p class="Basic-Paragraph">9) спровођење одговарајућих мера противпожарне и противерозионе заштите;</p>
			<p class="Basic-Paragraph">10) изградњу стамбених, економских објеката и објеката пољопривредних газдинстава у рејону постојећих насеља;</p>
			<p class="Basic-Paragraph">11) ловство на санитарни лов дивљачи, заштиту и унапређивање популација дивљачи у ловишту и мере на унапређивању станишта дивљачи, у складу са планским актима из области ловства.</p>
			<p class="clan">Члан 7.</p>
			<p class="Basic-Paragraph">На подручју Специјалног резервата природе „Ртањ”, на површинама на којима је утврђен режим заштите I степена спроводи се строга заштита, којом се омогућавају процеси природне сукцесије и очување станишта и животних заједница у условима дивљине.</p>
			<p class="Basic-Paragraph">Осим забране радова и активности које су као такве утврђене чланом 35. Закона о заштити природе и чл. 5. и 6. ове уредбе, у режиму заштите I степена забрањује се и:</p>
			<p class="Basic-Paragraph">1) сви радови и активности, осим научних истраживања и строго контролисаних активности усмерених ка очувању и унапређивању постојећег стања екосистема;</p>
			<p class="Basic-Paragraph">2) коришћење природних ресурса;</p>
			<p class="Basic-Paragraph">3) изградња објеката.</p>
			<p class="Basic-Paragraph">Радови и активности ограничавају се на:</p>
			<p class="Basic-Paragraph">1) научна истраживања и праћење природних процеса;</p>
			<p class="Basic-Paragraph">2) контролисану (бројно, временски и просторно) посету искључиво ради стручне едукације;</p>
			<p class="Basic-Paragraph">3) обележавање граница;</p>
			<p class="Basic-Paragraph">4)  спровођење заштитних, санационих и других неопходних мера у случају пожара, елементарних непогода и удеса, појава биљних и животињских болести и пренамножавања штеточина, уз сагласност надлежног министарства за послове заштите природе (у даљем тексту: Министарство).</p>
			<p class="clan">Члан 8.</p>
			<p class="Basic-Paragraph">Специјални резерват природе „Ртањ” поверава се на управљање Јавном предузећу „Србијашуме” (у даљем тексту: Управљач). </p>
			<p class="Basic-Paragraph">У обављању законом утврђених послова управљања заштићеним подручјем, Управљач је овлашћен и дужан нарочито да: организује чуварску службу; обележи заштићено подручје; донесе план управљања, годишњи програм управљања и акт о унутрашњем реду и чуварској служби; води евиденције о природним вредностима и људским активностима; обавештава кориснике заштићеног подручја о могућностима за обављање радова и активности; учествује у поступку утврђивања накнаде за ускраћивање или ограничавање права коришћења; издаје сагласности и одобрења; прати стање и води евиденције о природним вредностима, непокретностима и људским активностима; утврђује и наплаћује накнаде за коришћење заштићеног подручја. </p>
			<p class="Basic-Paragraph">Управљач је дужан да изврши упис делатности управљања заштићеним подручјем у складу са прописима којима се уређује класификација делатности и регистрација удружења у року од 60 дана од дана ступања на снагу ове уредбе.</p>
			<p class="clan">Члан 9.</p>
			<p class="Basic-Paragraph">Очување, унапређење, одрживо коришћење и приказивање природних и других вредности Специјалног резервата природе „Ртањ” спроводи се према плану управљања који доноси Управљач на период од десет година (у даљем тексту: План управљања), са садржином и на начин прописан законом којим се уређује заштита природе. </p>
			<p class="Basic-Paragraph">План управљања садржи циљеве и приоритетне задатке очувања повољног стања заштићеног подручја, као и превентивне мере заштите од пожара у складу са законом којим се уређује заштита од пожара и прописима донетим на основу тог закона. </p>
			<p class="Basic-Paragraph">План управљања Управљач доноси и доставља Министарству најкасније у року од десет месеци од дана ступања на снагу ове уредбе.</p>
			<p class="Basic-Paragraph">У поступку давања сагласности на План управљања, Министарство прибавља мишљења министарстава надлежних за послове науке, просвете, туризма, просторног планирања, водопривреде, рударства, пољопривреде, шумарства и финансија. </p>
			<p class="Basic-Paragraph">Управљач је дужан да једном у три године анализира спровођење Плана управљања и остварене резултате и по потреби изврши његову ревизију. </p>
			<p class="Basic-Paragraph">До доношења Плана управљања, Управљач врши послове на основу годишњег програма управљања који је дужан да донесе и достави Министарству на сагласност у року од 30 дана од дана ступања на снагу ове уредбе. </p>
			<p class="Basic-Paragraph">Годишњи програм управљања из става 6. овог члана садржи нарочито: сажет приказ природних и других вредности заштићеног подручја, циљева заштите и одрживог коришћења, могућности и ограничења за њихово остваривање; детаљан приказ годишњих задатака на чувању, одржавању, унапређењу, приказивању и одрживом коришћењу заштићеног подручја за потребе науке, образовања, рекреације и туризма и укупног социо-економског развоја; приказ конкретних послова на изради и доношењу управљачких докумената, првенствено Плана управљања, акта о унутрашњем реду и чуварској служби и акта о накнади за коришћење заштићеног подручја; приказ задатака на обележавању заштићеног подручја, заснивању информационог система и противпожарној заштити; приказ субјеката и организационих и материјалних услова за извршења програма, висине и извора потребних финансијских средстава. </p>
			<p class="clan">Члан 10.</p>
			<p class="Basic-Paragraph">Управљач је дужан да обезбеди спровођење режима заштите, односно унутрашњи ред и чување заштићеног подручја у складу са правилником о унутрашњем реду и чуварској служби који доноси уз сагласност Министарства у року од шест месеци од дана ступања на снагу ове уредбе. </p>
			<p class="Basic-Paragraph">У оквиру садржине прописане Законом о заштити природе, правилником из става 1. овог члана се ближе утврђују забрањени радови и активности, као и правила и услови обављања радова и активности који су допуштени на подручју Специјалног резервата природе „Ртањ”.</p>
			<p class="Basic-Paragraph">Правилник из става 1. овог члана се објављује у „Службеном гласнику Републике Србије”.</p>
			<p class="clan">Члан 11.</p>
			<p class="Basic-Paragraph">Управљач је дужан да на прописан начин обележи Специјални резерват природе „Ртањ”, његове спољне границе и границе површина, односно локалитета са режимом заштите I, II и III степена најкасније у року од годину дана од дана ступања на снагу ове уредбе. </p>
			<p class="Basic-Paragraph">Управљач је дужан да у сарадњи са Републичким геодетским заводом и Заводом за заштиту природе Србије, изврши идентификацију граница Специјалног резервата природе „Ртањ” на терену, дигиталној ортофото карти и катастарском плану, у року од 12 месеци од дана ступања на снагу ове уредбе. </p>
			<p class="Basic-Paragraph">На операт, односно записник о утврђивању граница из става 2. овог члана, сагласност даје министарство надлежно за послове просторног планирања.</p>
			<p class="Basic-Paragraph">Границе утврђене, описане и верификоване на начин прописан у ст. 2. и 3. овог члана, сматраће се меродавним у свим стварима које се тичу спровођења ове уредбе. </p>
			<p class="clan">Члан 12.</p>
			<p class="Basic-Paragraph">Управљач је дужан да заснује дигиталну базу података, односно географски информациони систем о природним и створеним вредностима, непокретностима, активностима и другим подацима од значаја за управљање Специјалног резервата природе „Ртањ”, у року од две године од дана ступања на снагу ове уредбе.  </p>
			<p class="clan">Члан 13.</p>
			<p class="Basic-Paragraph">Висину накнаде за коришћење Специјалног резервата природе „Ртањ”, својим актом утврђује Управљач, у складу са законом којим се уређују накнаде за коришћење јавних добара.</p>
			<p class="clan">Члан 14.</p>
			<p class="Basic-Paragraph">Забране и ограничења прописана овом уредбом, не односе се на војне објекте и комплексе, као и активности које Војска Србије изводи или ће изводити за потребе одбране Републике Србије.</p>
			<p class="clan">Члан 15.</p>
			<p class="Basic-Paragraph">Средства за спровођење Плана управљања Специјалног резервата природе „Ртањ”, обезбеђују се из буџета Републике Србије, од накнаде за коришћење заштићеног подручја, прихода остварених обављањем делатности Управљача и из других извора у складу са законом. </p>
			<p class="clan">Члан 16.</p>
			<p class="Basic-Paragraph">Планови, програми и основе из области рударства, енергетике, саобраћаја, шумарства, ловства, управљања рибљим фондом, водопривреде, пољопривреде и туризма и других делатности од утицаја на природу, а који се односе на коришћење природних ресурса и простора у заштићеном подручју Специјалног резервата природе „Ртањ”, усагласиће се са Просторним планом Републике Србије, овом уредбом и Планом управљања из члана 9. ове уредбе. </p>
			<p class="Basic-Paragraph">Планови, програми и основе из става 1. овог члана, доносе се уз претходну сагласност министра надлежног за послове заштите животне средине, у складу са законом.</p>
			<p class="clan">Члан 17.</p>
			<p class="Basic-Paragraph">Ова уредба ступа на снагу осмог дана од дана објављивања у „Службеном гласнику Републике Србије”. </p>
			<p class="potpis">05 број 110-2318/2019</p>
			<p class="potpis">У Београду, 14. марта 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
			<p class="potpis">ПРИЛОГ</p>
			<p class="clan">ОПИС ГРАНИЦЕ И ГРАФИЧКИ ПРИКАЗ СПЕЦИЈАЛНОГ РЕЗЕРВАТА ПРИРОДЕ „РТАЊ”</p>
			<p class="bold">1. Границе Специјалног резервата природе „Ртањ”</p>
			<p class="Basic-Paragraph">Предложена граница Специјалног резервата природе „Ртањ” почиње у најсевернијој тачки природног добра, у најсевернијој тачки кат. парц. број 3637 у КО Мирово, општина Бољевац, oдакле у правцу истока прати северну границу кат. парц. број 3637 до тромеђе кат. парц. бр. 3637, 3638/1 и 3639 из које сече кат. парц. бр. 3639, 3641, 3642 и 3657 у правцу тромеђе кат. парц. бр. 3657, 3656 и 3655 из које скреће на југ и пратећи источну границу кат. парц. број 3657 стиже до тачке са координатама Y=7572322,10 Х=4850813,91 из које сече кат. парц. број 3683 у правцу тромеђе кат. парц. бр. 3683, 6058 и 6108/1. Од те тромеђе граница у правцу југа прати источну границу кат. парц. број 6108/1 до тромеђе кат. парц. бр. 6108/1, 6069 и 6609, одакле сече кат. парц. број 6609 у правцу тачке са координатама: Y=7572410,47 Х=4850566,45 из које у правцу истока прати северну границу кат. парц. број 6108/1 до тачке са координатама: Y=7573705,43 Х=4849929,97. Од те тачке граница сече кат. парц. број 6108/1 по тачкама са координатама: Y=7573705,74 Х=4849920,56; Y=7573705,92 Х=4849915,30; Y=7573703,50 Х=4849911,02; Y=7573695,64 Х=4849897,18; Y=7573639,32 Х=4849824,21; Y=7573574,19 Х=4849729,20; Y=7573545,29 Х=4849681,21; Y=7573525,22 Х=4849656,72; Y=7573464,98 Х=4849585,72; Y=7573446,37 Х=4849553,40; Y=7573437,07 Х=4849537,23; Y=7573411,11 Х=4849515,69; Y=7573397,40 Х=4849502,46; Y=7573380,26 Х=4849482,88; Y=7573358,71 Х=4849454,96; Y=7573333,25 Х=4849428,52; Y=7573306,80 Х=4849402,07; Y=7573283,78 Х=4849375,63; Y=7573267,14 Х=4849351,14; Y=7573241,18 Х=4849318,82; Y=7573221,59 Х=4849302,66; Y=7573215,22 Х=4849300,70; Y=7573217,18 Х=4849271,32; Y=7573234,32 Х=4849256,63; Y=7573239,20 Х=4849252,76; Y=7573246,08 Х=4849247,32; Y=7573273,50 Х=4849235,57; Y=7573315,62 Х=4849223,82; Y=7573355,77 Х=4849189,54; Y=7573419,44 Х=4849137,63; Y=757347l,35 Х=4849095,51; Y=7573482,61 Х=4849080,82; Y=7573503,67 Х=4849052,42; Y=7573530,60 Х=4849026,95; Y=7573551,66 Х=4849009,81; Y=7573563,90 Х=4848997,08; Y=7573573,21 Х=4848980,92; Y=7573581,04 Х=4848964,27; Y=7573584,47 Х=4848943,70; Y=7573589,86 Х=4848923,13; Y=7573592,80 Х=4848912,36; Y=7573617,28 Х=4848902,07; Y=7573633,44 Х=4848899,14; Y=7573682,90 Х=4848895,22; Y=7573727,96 Х=4848884,44; Y=7573824,92 Х=4848881,02; Y=7573861,65 Х=4848876,61; Y=7573915,52 Х=4848859,96; Y=7573955,18 Х=4848842,33; Y=7574005,14 Х=4848830,58; Y=7574051,17 Х=4848806,58; Y=7574084,96 Х=4848788,46; Y=7574107,98 Х=4848777,20; Y=7574135,40 Х=4848759,08; Y=7574153,52 Х=4848745,36; Y=7574180,46 Х=4848721,37; Y=7574207,88 Х=4848697,86; Y=7574249,02 Х=4848666,52; Y=7574330,80 Х=4848668,97; Y=7574288,68 Х=4848624,89; Y=7574245,10 Х=4848576,90; Y=7574218,16 Х=4848542,62; Y=7574206,90 Х=4848526,46; Y=7574183,39 Х=4848487,77; Y=7574204,94 Х=4848453,49 до тромеђе кат. парц. бр. 6108/1, 6109 и 6110 одакле у правцу југоистока прати североисточну границу кат. парц. број 6110 до међе КО Мирово и КО Илино коју надаље прати до тромеђе кат. парц. број 6108/1 у КО Мирово и кат. парц. бр. 4113 и 4112/1 у КО Илино. Од те тромеђе кроз КО Илино граница у правцу југоистока прати североисточну границу кат. парц. број 4113 до тромеђе кат. парц. бр. 4113 и 4112/1 у КО Илино и кат. парц. број 1 у КО Рујиште где скреће ка истоку до тромеђе кат. парц. број 4112/1 у КО Илино и кат. парц. бр. 1 и 3 у КО Рујиште. Кроз КО Рујиште у правцу југа граница прати источне границе кат. парц. бр. 1 и 4871 до четворомеђе кат. парц. бр. 4871 и 9307 у КО Рујиште и кат. парц. бр. 730 и 731 у КО Шарбановац, односно до међе општина Бољевац и Сокобања. Кроз општину Сокобања, тј. КО Шарбановац, граница у правцу југа прати западну границу кат. парц. број 731 до тромеђе кат. парц. бр. 731, 722/2 и 12519, одакле скреће ка западу северном границом кат. парц. број 12519 до тромеђе кат. парц. бр. 12519, 707 и 706, из које сече кат. парц. број 12519 у правцу тромеђе кат. парц. бр. 12519, 897 и 893, наставља источним границама кат. парц. бр. 897 и 894, а затим скреће на запад јужним границама кат. парц. бр. 894, 890, 899 и 946 до тромеђе кат. парц. бр. 946, 948 и 12519. Из те тромеђе граница сече кат. парц. број 12519 најкраћим растојањем у правцу тачке са координатама: Y=7575418,32 Х=4842363,68 cкpeћe на југозапад јужним границама кат. парц. бр. 999 и 1000, а затим у правцу севера прати западну границу кат. парц. број 1000 до тромеђе кат. парц. бр. 1000, 1028 и 1029, одакле у правцу запада прати северне границе кат. парц. бр. 1029, 12517 и 12520 до тромеђе кат. парц. бр. 12520, 1418 и 1401. Од те тромеђе граница у правцу северозапада прати југозападне границе кат. парц. бр. 1401, 1402, 1417/2, 1417/1, 1515, 1523, 1525, 1528, 1529, 1530, 1558, 1559, 1562 и 1563, а затим сече кат. парц. број 12521 у правцу тачке са координатама: Y=7573593,96 Х=4843075,13, из које у правцу запада прати јужне границе кат. парц. бр. 213 и 1649/2 до тромеђе кат. парц. бр. 1649/2, 1637/1 и 12522, одакле истим правцем наставља северном границом кат. парц. број 12522 до тромеђе кат. парц. бр. 12522, 1717 и 213. Од те тромеђе граница у правцу севера прати западне границе кат. парц. бр. 213, 254, 260, 252, 250, 251, поново 213, 247, поново 213 и 190 до тромеђе кат. парц. број 190 у КО Шарбановац и 722 и 630 у КО Мужинац. Од те тромеђе у КО Мужинац граница у правцу запада прати јужне границе кат. парц. бр. 630, 862/1, 862/2, 876, 851, 850 и 849 до тромеђе кат. парц. бр. 849, 1121 и 7799 из које сече кат. парц. број 7799 (заједничка са кат. парц. број 11828 у КО Врмџа) у правцу тромеђе кат. парц. бр. 11828, 2247 и 2249 у КО Врмџа. Кроз КО Врмџа у правцу југозапада и запада граница прати северне и северозападне границе кат. парц. бр. 11828, 2299 и 1974, а затим јужним границама кат. парц. бр. 11781, 1480 и 11776 стиже до најјужније тачке парцеле 3195 из које сече парцелу 11779/2 у правцу тачке на међи кат. парц. бр. 11779/2 и  3196 са координатама: Y=7567734,69 Х=4844551,57, наставља у правцу југа источном границом кат. парц. број 3196, а затим продужава северозападном границом кат. парц. број 3282 до тромеђе кат. парц. бр. 3282, 3356 и 11775, одакле скреће на север и прати источну границу кат. парц. број 11775 до тачке на граници кат. парц. број 3328 са координатама: Y=7567032,66 Х=4844379,64 из које граница најкраћим растојањем сече кат. парц. број 11775 у правцу тромеђе кат. парц. бр. 11775, 1293 и 3518. Од те тромеђе граница у правцу запада прати северну границу парцеле 3518 до тромеђе кат. парц. бр. 3518, 1230/4 и 11780 одакле cкpeћe на север источном границом парцеле 11780 до тромеђе кат. парц. бр. 11780, 11775 и 1293, где скреће на југоисток до тачке на међи кат. парц. бр. 11775 и 1293 са координатама: Y=7566929,30 Х=4845010,55 из које сече кат. парц. број 11775 у правцу тромеђе кат. парц. бр. 11775, 1301 и 11778, наставља у правцу севера источном границом кат. парц. број 11778 до тачке на међи кат. парц. бр. 11778 и 208 са координатама: Y=7566996,61 Х=4846324,99 одакле најкраћим растојањем сече кат. парц. број 11778 у правцу тромеђе кат. парц. бр. 11778, 213 и 207/1. Из те тромеђе граница у правцу запада прати јужну границу кат. парц. број 207/1 до тромеђе кат. парц. бр. 207/1, 213 и 11766, сече кат. парц. број 11766 у правцу тачке са координатама: Y=7566705,19 Х=4846171,11 из које у правцу севера прати западну границу кат. парц. број 11766 до тромеђе кат. парц. бр. 11766, 280 и 278. Даље у правцу запада граница прати јужне границе кат. парц. бр. 278 и 279, сече кат. парц. број 11774 у правцу тромеђе кат. парц. бр. 11774, 512/5 и 512/6, наставља западном границом кат. парц. број 11774 у правцу југа до тромеђе кат. парц. бр. 11774, 512/7 и 518, одакле у правцу севера западним границама кат. парц. бр. 512/7, 512/6, 512/1, 512/2 и поново 512/1 стиже до границе општина Сокобања и Бољевац, односно до четворомеђе кат. парц. бр. 512/1 и 11822 у КО Врмџа и кат. парц. бр. 6847/1 и 6966 у КО Луково. У општини Бољевац кроз КО Луково граница у правцу севера прати западну границу кат. парц. бр. 6966 (лева обала реке Луковице), 6406, поново 6966 и 6293 до тромеђе кат. парц. бр. 6291, 6293 и 6966 из које сече кат. парц. број 6966 у правцу тромеђе кат. парц. бр. 6966, 6295 и 6297, где скреће на исток пратећи јужне границе кат. парц. бр. 6297, 6299, 6301 и 6300 до тромеђе кат. парц. бр. 6300, 6036/1 и 6972/1, одакле сече парцелу 6972/1 у правцу тачке са координатама: Y=7566043,14 Х=4848531,51. Из те тачке граница у правцу истока прати северне границе кат. парц. бр. 6350/1, 6972/1 и 6036/1, скреће на север западним граница кат. парц. бр. 6036/11, 6036/12, 6036/13 и 6036/14, а затим на исток и југ северним и источним границама кат. парц. бр. 6036/15, 6036/13, 6036/12, 6036/11, 6036/1, 6036/9, поново 6036/1 и 6036/8 до четворомеђе кат. парц. бр. 6036/8, 6040, 6042 и 7033. Из те четворомеђе граница сече кат. парц. број 7033 у правцу тромеђе кат. парц. бр. 7033, 6056 и 4920/1 из које у правцу севера прати западну границу кат. парц. број 4920/1 до четворомеђе кат. парц. бр. 4920/1,4899, 4893 и 6967, затим сече кат. парц. број 6967 у правцу тромеђе кат. парц. бр. 6967, 4937 и 4938, наставља да прати у правцу истока северне границе кат. парц. бр. 6967, 4920/1 и 4920/17, а затим скреће ка југу источним границама кат. парц. бр. 4920/17, 4920/16 и 4920/1 до тачке на међи кат. парц. бр. 4920/1 и 7034 са координатама: Y=7567299,17 Х=4849233,81 из које најкраћим растојањем сече кат. парц. број 7034 у правцу тромеђе кат. парц. бр. 7034, 4920/1 и 5186. Од те тромеђе у правцу истока граница прати северну границу кат. парц. број 4920/1 до кат. парц. број 6970 (Водени поток) коју у правцу севера прати до тачке са координатама: Y=7568195,40 Х=4850007,00 из које граница сече кат. парц. број 6970, прати јужну границу кат. парц. број 5688 и сече кат. парц. број 7036 у правцу тромеђе кат. парц. бр. 7036, 5690/2 и 4920/1, наставља у правцу истока северном границом кат. парц. број 4920/1 до тромеђе кат. парц. бр. 4920/1, 5746 и 4920/4. Од те тромеђе у правцу севера граница прати западне границе кат. парц. бр. 4920/4, 7038, 5763 и 5764 до тромеђе кат. парц. бр. 5764, 5778 и 7038, а затим сече кат. парц. број 7038 у правцу тромеђе кат. парц. бр. 7038, 5779 и 5782, наставља јужном границом кат. парц. број 5779, скреће на север источном границом кат. парц. број 5787 до тромеђе кат. парц. бр. 5787, 5788 и 6971 из које сече кат. парц. број 6971 у правцу тромеђе кат. парц. бр. 6971, 7003 и 5789, одакле ка југоистоку прати западну границу кат. парц. број 5789 до тромеђе кат. парц. бр. 5789, 6971 и 4920/1. Од те тромеђе у правцу истока граница прати северну границу кат. парц. бр. 4920/1, 4920/6, 4920/14 и поново 4920/1 до тромеђе кат. парц. бр. 4920/1, 5944 и 6999 где сече кат. парц. број 6999 у правцу тачке са координатама: Y=7570121,20 Х=4850648,58 (полигона тачка бр. 1532) и наставља северном границом кат. парц. број 5947 до тромеђе кат. парц. бр. 5947, 5950 и 7040 из које најкраћим растојањем сече кат. парц. број 7040 у правцу тачке са координатама: Y=7570265,16 Х=4850677,12 и источним границама кат. парц. бр. 4920/1, 5972, 5973, 5974 и поново 4920/1 стиже до границе КО Луково и КО Мирово. У КО Мирово граница прати северне границе кат. парц. бр. 6108/1, 6118 и поново 6108/1 до тромеђе кат. парц. бр. 6108/1, 6086 и 3639, одакле у правцу севера прати западне границе кат. парц. бр. 3639, 6072/1, поново 3639 и 3637 до почетне тачке описа граница.</p>
			<p class="bold">2. Граница површина и локалитета у режиму заштите I степена</p>
			<p class="Basic-Paragraph">Опис границе режима I степена заштите почиње у КО Мирово на тромеђи кат. парц. бр. 6108/1, 6116/2 и 6165, што је најсевернија тачка локалитета. Од те тачке граница у правцу југоистока прати југозападну границу кат. парц. број 6116/2 до тромеђе кат. парц. бр. 6116/2, 6165 и 6166, одакле скреће на југ западном границом кат. парц. број 6166 до њене најзападније тачке са координатама: Y=7572376,47 X=4849229,33 из које сече кат. парц. број 6165 у правцу тачке са координатама: Y=7572364,83 X=4849140,43 што је најсевернија тачка кат. парц. број 6167, чијом источном границом наставља до тачке са координатама: Y=7572394,70 X=4848 915,97. Из те тачке граница у правцу југа сече кат. парц. бр. 6165 и 6168 у КО Мирово по тачкама са координатама: Y=7572396,58 X=4848871,61; Y=7572 374,35 X=4848 797,53; Y=7572 376,47 X=4848 690,63; Y=7572 372,24 X=4848 649,36; Y=7572 377,53 X=4848 536,12; Y=7572 363,77 X=4848 472,62; Y=7572 351,07 X=4848 374,19 до капеле на врху Шиљак, односно до међе кат. парц. број 6168 у КО Мирово и кат. парц. број 9 у КО Мужинац, што је међа наведених катастарских општина, али и општина Бољевац и Сокобања. Одатле граница локалитета у правцу запада прати границу општина, односно границу катастарских општина Мирово и Мужинац, Мирово и Врмџа и Врмџа и Луково до тачке са координатама: Y=7568710,74 X=4847 596,50. Од те тачке граница сече кат. парц. број 5990 у КО Луково у правцу северозапада по тачкама са координатама: Y=7568669,92 X=4847665,77; Y=7568634,99 X=4847730,46; Y=7568530,21 X=4847947,95; Y=7568515,13 X=4847991,60 и Y=7568468,30 X=4848124,16 из које скреће на исток и пратећи тачке са координатама: Y=7568519,90 X=4848150,35; Y=7568698,89 X=4848219,81; Y=7568897,32 X=4848222,19; Y=7568970,35 X=4848232,51; Y=7568990,99 X=4848240,84; Y=7569037,03 X=4848263,07 стиже до тачке на међи кат. парц. бр. 5990 и 4920/1 у КО Луково са координатама: Y=7569042,98 X=4848301,56 из које у правцу североистока прати међу тих парцела до тромеђе кат. парц. бр. 5990 и 4920/1 у КО Луково и 6108/1 у КО Мирово. Од те тромеђе граница кроз КО Мирово истим правцем прати северну границу парцеле 6165 до почетне тачке описа граница локалитета.</p>
			<p class="bold">3. Граница површина и локалитета у режиму заштите II степена</p>
			<p class="Basic-Paragraph">Простор заштићен режимом заштите II степена састоји се од два дела: локалитет „Кусак – Ледничка страна” и локалитет „Гола планина – Костадиновица”.</p>
			<p class="italik">1) Локалитет „Кусак – Ледничка страна”</p>
			<p class="Basic-Paragraph">Граница локалитета дефинисана је катастарским поделама и преломним тачкама.</p>
			<p class="Basic-Paragraph">Опис границе почиње у најсевернијој тачки описа локалитета на међи кат. парц. бр. 6165 и 6168 у КО Мирово са координатама: Y=7572374,81 Х=4848774,33 која се налази на међи режима I и II степена заштите. Из те тачке граница у правцу истока прати међу кат. парц. бр. 6165 и 6168 до тачке са координатама Y=7572625,61 Х=4848698,33 из које сече кат. парц. број 6168 у правцу најзападније тачке кат. парц. број 6169 чијом јужном границом наставља до њене најјужније тачке, одакле сече кат. парц. број 6168 у правцу тачке на међи кат. парц. бр. 6168 и 6170 са координатама: Y=7572925,91 Х=4848596,47. Од те тачке граница прати јужну границу кат. парц. број 6170 до њене најисточније тачке из које сече кат. парц. број 6168 у правцу тачке на међи кат. парц. бр. 6168 и 6171 са координатама: Y=7573157,42 Х=4848620,28, а затим наставља северном и источном границом кат. парц. број 6168 до границе КО Мирово и КО Мужинац, односно до границе општина Бољевац и Сокобања. Од те тачке граница у правцу запада прати јужне границе кат. парц. бр. 8 и 1 у КО Мужинац, а затим истим правцем кроз КО Врмџа прати јужне границе кат. парц. бр. 1, 141, 1480, 195, 198, 199, 200, 202, поново 1480, 203 и 204 до њене најзападније тачке из које сече кат. парц. број 1480 у правцу полигоне тачке 490, односно до тачке на међи кат. парц. бр. 1480 и 207/1 са координатама: Y=7568699,98 и Х=4846840,00. Од те тачке граница у правцу североистока прати северозападну границу кат. парц. број 1480 до међе КО Врмца и КО Луково, што је и граница подручја режима I и II степена заштите коју даље у правцу истока прати до почетне тачке описа локалитета.</p>
			<p class="italik">2) Локалитет „Гола планина – Костадиновица”</p>
			<p class="Basic-Paragraph">Граница локалитета дефинисана је катастарским поделама и преломним тачкама.</p>
			<p class="Basic-Paragraph">Опис границе почиње из најсеверније тачке, са тромеђе катастарских општина Мужинац, Мирово и Шapбaнoвaц, одакле у пpaвцy истока и југоистока прати границе КО Шарбановац и КО Мирово, КО Шарбановац и КО Илино и КО Шарбановац и КО Рујиште до тромеђе кат. парц. бр. 20 и 35 у КО Шарбановац и кат. парц. број 1 у КО Рујиште из које сече кат. парц. број 1 у КО Рујиште преко тачке са координатама: Y=7576164,69 и Х=4845584,56 до најзападније тачке кат. парц. број 29 у КО Рујиште. Од те тачке граница прати спољну границу природног добра до тромеђе кат. парц. бр. 12522, 1649/2 и 213 у КО Шарбановац, где скреће ка северу пратећи западне границе кат. парц. бр. 213, 341, 345, 346, поново 213 до тромеђе кат. парц. бр. 213, 497 и 498. Из те тромеђе граница у правцу југозапада прати југоисточне границе кат. парц. бр. 498, 493, 492, 484, 483, 482 и 481, а затим cкpeће на север западним границама кат. парц. бр. 481, 474, 472, 471, 470, 469, 468, 467, 466, 465, 464 и 463 до тромеђе кат. парц. бр. 213, 463 и 462. Од те тромеђе граница сече парцелу 213 по тачкама са координатама: Y=7572632,10 Х=4843880,31; Y=7572668,62 Х=4844012,46; Y=7572703,14 Х=4844133,51; Y=7572737,67 Х=4844261,70; Y=7572777,36 Х=4844406,56; Y=7572820,22 Х=4844560,55 која се налази на међи кат. парц. бр. 213 и 160. Из те тачке граница у правцу севера прати западне границе кат. парц. бр. 160, 219, 217, 216, поново 160, 158, 157, 156, 78, 205, 204 и поново 78 до међе КО Шарбановац и КО Мужинац коју у правцу севера прати до почетне тачке описа локалитета.</p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/Rtanj.png&amp;doctype=reg&amp;abc=cba&amp;eli=true&amp;eliActId=428018&amp;regactid=428018" alt=""></p>
	</div>


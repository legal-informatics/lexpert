

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 171. став 2. Закона о поморској пловидби („Службени гласник РС”, бр. 87/11, 104/13, 18/15, 113/17 – др. закон и 83/18) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влада доноси</p>
			<p class="odluka-zakon">УРЕДБУ</p>
			<p class="odluka-zakon">о Националном програму сигурносне заштите бродова и бродоградилишта</p>
			<p class="centar">"Службени гласник РС", број 80 од 8. новембра 
			2019.</p>
			<p class="clan">Члан 1.</p>
			<p class="Basic-Paragraph">Овом уредбом утврђује се Национални програм сигурносне заштите бродова и бродоградилишта.</p>
			<p class="clan">Члан 2.</p>
			<p class="Basic-Paragraph">Национални програм сигурносне заштите бродова и бродоградилишта, одштампан је уз ову уредбу и чини њен саставни део.</p>
			<p class="clan">Члан 3.</p>
			<p class="Basic-Paragraph">Ова уредба ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 110-11055/2019</p>
			<p class="potpis">У Београду, 7. новембра 2019. године</p>
			<p class="potpis"><span class="bold">Влада</span></p>
			<p class="potpis">Први потпредседник Владе,</p>
			<p class="potpis"><span class="bold">Ивица Дачић,</span> с.р.</p>
			<p class="bold">НАЦИОНАЛНИ ПРОГРАМ СИГУРНОСНЕ ЗАШТИТЕ БРОДОВА И БРОДОГРАДИЛИШТА</p>
			<p class="bold">1. Област у којој се спроводи Национални програм</p>
			<p class="Basic-Paragraph">Национални програм сигурносне заштите бродова, бродоградилишта, односно лука који је у надлежности министарства надлежног за послове саобраћаја и министарства надлежног за унутрашње послове односи се на поморске путничке бродове, поморске теретне бродове бруто тонаже веће од 500 BT, бродоградилишта у којима се граде поморски бродови, као и луке у којима пристају наведени бродови.</p>
			<p class="Basic-Paragraph">Мере утврђене овим националним програмом имају за циљ јачање сигурносне заштите бродова, бродоградилишта и лука које се суочавају са претњама намерних противзаконитих активности које по својој природи могу штетно утицати на бродове који се користе за поморску пловидбу, њиховим путницима или њиховим теретима, бродоградилиштима у којима се граде или лукама у које упловљавају ти бродови.</p>
			<p class="Basic-Paragraph">Мере утврђене овим програмом спроводе се на бродовима који су уписани у уписнике поморских бродова у Републици Србији, на бродоградилишта на територији Републике Србије у којима се граде поморски бродови, као и на луке у које могу да уплове поморски бродови.</p>
			<p class="bold">2. Изрази који се употребљавају у Националном програму</p>
			<p class="Basic-Paragraph">Поједини изрази употребљени у овом програму имају следеће значење:</p>
			<p class="Basic-Paragraph">1) <span class="italik">ISPS Правилник</span> је Међународни правилник о сигурности бродова и лучких постројења, са изменама и допунама;</p>
			<p class="Basic-Paragraph">2) <span class="italik">компанија</span> је власник брода или било које друго физичко или правно лице, као што је менаџер или bareboat чартерер, које је преузело одговорност за управљање бродом од власника брода и које је преузимањем такве одговорности преузело овлашћења и одговорности у складу са ISM Правилником; </p>
			<p class="Basic-Paragraph">3) <span class="italik">министарство </span>је министарство надлежно за послове саобраћаја; </p>
			<p class="Basic-Paragraph">4)<span class="italik"> оправдана сумња </span>је сумња да брод није у складу са прописима, представља доказ или поуздану информацију да сигурносни систем, као и сва повезана сигурносна опрема на броду, не одговарају условима из главе XI-2 SOLAS Конвенције или дела А ISPS Правилника, имајући у виду смернице дате у делу Б ISPS Правилника. Овај доказ или поуздана информација могу да проистекну на основу процене прописно овлашћеног стручног лица до које је дошло приликом провере међународног сведочанства о сигурности брода или привременог међународног сведочанства о сигурности брода, који су издати у складу са делом А ISPS Правилника или из другог извора. Чак и када се на броду налази ваљано сведочанство, овлашћено службено лице може и поред тога имати оправдану сумњу да брод није у складу са прописима, на основу своје стручне оцене;</p>
			<p class="Basic-Paragraph">5) <span class="italik">официр одговоран за сигурност брода </span>je лице на броду, које је одговорно заповеднику, именовано од стране компаније као лице одговорно за сигурност брода, укључујући спровођење и одржавање плана сигурности брода и везе са лицем одговорним за сигурносну заштите компаније, као и официрима задуженим за сигурност луке;</p>
			<p class="Basic-Paragraph">6) <span class="italik">лице одговорно за сигурносну заштиту бродоградилишта, односно луке </span>је лице одређено да буде одговорно за развој, спровођење, ревизију и одржавање плана сигурности бродоградилишта, односно луке и за везу са официрима одговорним за сигурност на броду и лицима одговорним за сигурносну заштиту компаније;</p>
			<p class="Basic-Paragraph">7) <span class="italik">лице одговорно за сигурносну заштиту компаније </span>је лице које је компанија одредила за израду и допуну плана сигурности брода и за везу са официрима одговорним за сигурносну заштиту брода и лицима одговорним за сигурносну заштиту бродоградилишта, односно луке;</p>
			<p class="Basic-Paragraph">8) <span class="italik">план сигурности брода</span> је план направљен да се омогући примена мера на броду, које су намењене за сигурносну заштиту лица на броду, терета, уређаја за руковање теретом, бродских залиха или брода од ризика инцидента у вези сигурносне заштите; </p>
			<p class="Basic-Paragraph">9) <span class="italik">призната организација за сигурносну заштиту</span> је правно лице које испуњава прописане услове и које је овлашћено од стране министарства за прегледе бродова и издавање сведочанстава у вези сигурносне заштите; </p>
			<p class="Basic-Paragraph">10) <span class="italik">SOLAS Конвенција </span>је Међународна конвенција о заштити људског живота на мору са накнадним изменама и допунама;</p>
			<p class="Basic-Paragraph">11)<span class="italik"> степен сигурности </span>је одређивање степена ризика од стране министарства и министарства надлежног за унутрашње послове, у смислу покушаја или настанка инцидента у вези са сигурносном заштитом.</p>
			<p class="bold">3. Мере које се предузимају ради сигурносне заштите бродова и бродоградилишта </p>
			<p class="Basic-Paragraph">Ради сигурносне заштите бродова, бродоградилишта и лука у које упловљавају ти бродови предузимају се мере које се односе на контролу и поштовање прописа у вези са унапређењем сигурносне заштите у поморској пловидби које обухватају:</p>
			<p class="Basic-Paragraph">1) контролу бродова који намеравају да упловљавају у бродоградилиште, односно луку; </p>
			<p class="Basic-Paragraph">2) контролу бродова у бродоградилишту, односно луци;</p>
			<p class="Basic-Paragraph">3) детаљну инспекцију када за то постоји оправдани основ; </p>
			<p class="Basic-Paragraph">4) обуку и стручно оспособљавање лица одговорних за сигурност; </p>
			<p class="Basic-Paragraph">5) мере заштите;</p>
			<p class="Basic-Paragraph">6) извештавање.</p>
			<p class="bold">3.1. Контрола бродова који намеравају да упловљавају у бродоградилишта, односно луке</p>
			<p class="Basic-Paragraph">Заповедник брода који намерава да уплови у бродоградилиште, односно луку доставља<span class="italik"> </span>лицу одговорном за сигурносну заштиту бродоградилишта, односно луке следеће:</p>
			<p class="Basic-Paragraph">1) међународно сведочанство о сигурности брода;</p>
			<p class="Basic-Paragraph">2) степен сигурности који примењује брод;</p>
			<p class="Basic-Paragraph">3) степен сигурности који је брод примењивао у последњих десет упловљења;</p>
			<p class="Basic-Paragraph">4) све додатне мере сигурносне заштите које је брод предузимао у претходним лукама;</p>
			<p class="Basic-Paragraph">5) остале информације које се односе на сигурност брода, а које се не налазе у плану сигурности брода. Те информације могу да се односе на:</p>
			<p class="Basic-Paragraph">(1) информације из записника о сталном прегледу (CSR),</p>
			<p class="Basic-Paragraph">(2) позиција брода у време израде извештаја,</p>
			<p class="Basic-Paragraph">(3) очекивано време упловљавања брода у бродоградилиште, односно луку,</p>
			<p class="Basic-Paragraph">(4) списак посаде,</p>
			<p class="Basic-Paragraph">(5) општи опис терета који се искрцава са брода,</p>
			<p class="Basic-Paragraph">(6) списак путника,</p>
			<p class="Basic-Paragraph">(7) информације о томе ко је одговоран за именовање чланова посаде,</p>
			<p class="Basic-Paragraph">(8) информације у вези са лицем које је одговорно за одлучивање о ангажовању брода и др.</p>
			<p class="Basic-Paragraph">Заповедник брода доставља наведене информације на захтев овлашћеног службеног лица бродоградилишта, односно луке у коју упловљава. Ако заповедник брода одбије да достави тражене информације овлашћена службена лица могу одбити упловљавања брода у бродоградилиште, односно луку. У том случају писменим путем обавештавају министарство, при чему наводе да је упловљавање брода одбијено, заједно са разлогом таквог одбијања. Министарство обавештава признату организацију за сигурносну заштиту која је издала сведочанство у вези са предметним бродом и Међународну поморску организацију.</p>
			<p class="Basic-Paragraph">Уколико се на основу процене достављених расположивих информација установи да је брод у складу са условима из Поглавља XI-2 SOLAS Конвенције и дела А ISPS Правилника, дозвољава се броду да уђе у бродоградилиште, односно луку.</p>
			<p class="bold">3.2. Мере које се предузимају у случају када постоји оправдана сумња да поморски брод није у складу са прописима</p>
			<p class="Basic-Paragraph">Уколико се на основу процене расположиве информације установи основана сумња да брод није у складу са условима из Поглавља XI-2 SOLAS Конвенције и дела А ISPS Правилника, предузима се мера успостављања комуникација са бродом, односно признатом организацијом за сигурносну заштиту која је издала сведочанство о сигурности брода, да би се отклонило наведено одступање.</p>
			<p class="Basic-Paragraph">Уколико се путем комуникација не отклоне одступања или ако се сумња да брод не испуњава услове прописане Поглављем XI-2 SOLAS Конвенције и дела А ISPS Правилника, предузимају се следеће мере:</p>
			<p class="Basic-Paragraph">1) дозвољава се улазак брода у бродоградилиште, односно луку знајући да постоји основана сумња;</p>
			<p class="Basic-Paragraph">2) захтева да брод продужи до локације која је одређена у унутрашњим морским водама;</p>
			<p class="Basic-Paragraph">3) изврши преглед брода у својим унутрашњим морским водама;</p>
			<p class="Basic-Paragraph">4) одбије улазак брода у бродоградилиште, односно луку.</p>
			<p class="Basic-Paragraph">Пре предузимања активности наведених у тачки 2. овог одељка овлашћена службена лица бродоградилишта, односно луке у коју упловљава дужна су да о својим намерама обавесте заповедника брода, који након пријема обавештења може одустати од намере да уплови у бродоградилиште, односно луку.</p>
			<p class="Basic-Paragraph">У случају да буде дозвољено да брод уплови у бродоградилиште, односно луку неопходно је предузети једну од следећих мера:</p>
			<p class="Basic-Paragraph">1) преглед брода;</p>
			<p class="Basic-Paragraph">2) држање брода на чекању;</p>
			<p class="Basic-Paragraph">3) задржавање брода;</p>
			<p class="Basic-Paragraph">4) ограничење операција, које се односи и на кретање у оквиру бродоградилишта, односно луке;</p>
			<p class="Basic-Paragraph">5) додатне или корективне мере.</p>
			<p class="Basic-Paragraph">Овлашћена службена лица зависно од процене претње за сигурност коју тај брод представља у бродоградилишту, односно луци у коју упловљава може да захтева да брод продужи пловидбу до места у унутрашњим морским водама одређеног за вршење прегледа брода пре неговог упловљења. Преглед брода се врши у складу са процедурама за детаљни преглед брода. Ако се приликом његовог прегледа утврди да брод представља опасност за безбедност и сигурност лица, брода или имовине и ако не постоје друга примерена средства може се као крајња мера одбити упловљење брода у бродоградилиште, односно луку.</p>
			<p class="bold">4. Контрола бродова у бродоградилишту, односно луци</p>
			<p class="Basic-Paragraph">Kонтролу брода у бродоградилишту, односно луци, врше овлашћена службена лица и она се ограничава на проверу да ли брод посeдује важеће међународно сведочанство о сигурности брода или важеће привремено међународно сведочанство о сигурности брода. Наведена сведочанства се прихватају уколико су важећа, осим ако постоји основана сумња да брод не испуњава услове из Поглавља XI-2 SOLAS Конвенције и дела А ISPS Правилника.</p>
			<p class="Basic-Paragraph">У случајевима када нема основане сумње пре него што брод уплови у бродоградилиште, односно луку брод и даље може бити подвргнут контроли.</p>
			<p class="Basic-Paragraph">Када се врши обилазак брода овлашћена службена лица у циљу посматрања и стицања општег утиска о свеукупном сигурносном режиму брода узимају у обзир следеће аспекте:</p>
			<p class="Basic-Paragraph">1) приликом приступа и укрцавања на брод и кретања по броду, воде рачуна о посебним аспектима сигурности, имајући у виду степене сигурности које примењују брод и бродоградилиште, односно лука. Неопходно је узети у обзир само оне аспекте који се јаве током уобичајеног рада на броду;</p>
			<p class="Basic-Paragraph">2) проверавају да ли се међународно сведочанство о сигурности брода или привремено међународно сведочанство сигурности брода налазе на броду, да ли су важећа и да ли су их издали надлежни органи, призната организација за сигурносну заштиту коју је овластило министарство или друга држава уговорница на захтев министарства;</p>
			<p class="Basic-Paragraph">3) проверавају да ли је степен сигурности који се примењује на броду најмање онај који је прописан за бродоградилиште, односно луке;</p>
			<p class="Basic-Paragraph">4) идентификују официра одговорног за сигурносну заштиту брода;</p>
			<p class="Basic-Paragraph">5) приликом провере остале документације, траже доказ да се спроводе вежбе сигурносне заштите у одговарајућим временским размацима и информације о свим вежбама које се односе на брод;</p>
			<p class="Basic-Paragraph">6) проверавају евиденцију о последњих десет посета лучким постројењима, заједно са евиденцијом о свим активностима између два брода, које су се спроводиле током тог периода, што за сваки појединачан случај треба да обухвати:</p>
			<p class="Basic-Paragraph">(1) степен сигурности који брод примењује у свом раду,</p>
			<p class="Basic-Paragraph">(2) све посебне или додатне мере сигурносне заштите које су предузете,</p>
			<p class="Basic-Paragraph">(3) одговарајуће мере сигурносне заштите предвиђене на броду, као и декларација о сигурности брода, ако је издата;</p>
			<p class="Basic-Paragraph">7) проверава да ли су кључни чланови бродске посаде који су задужени за сигурносну заштиту способни да ефикасно комуницирају међу собом по питању сигурносних аспеката.</p>
			<p class="bold">4.1. Посебни сигурносни аспекти</p>
			<p class="Basic-Paragraph">Разматрање посебних сигурносних аспекта приликом вршења контроле брода за време боравка у бродоградилишту, односно луци имају за циљ да помогну овлашћеном службеном лицу да закључи да ли постоји основана сумња да брод није у складу са условима из Поглавља XI-2 SOLAS Конвенције и дела А ISPS Правилника. Овлашћено службено лице процењује да ли постоји основана сумња узимајући у обзир степен сигурности који примењује брод, бродоградилиште, односно лука у свом раду.</p>
			<p class="Basic-Paragraph">Код бродова чији је степен сигурности 1 разматра се да ли постоји неки вид контроле који примењује брод на приступним местима и да ли се проверава идентитет лица која намеравају да се укрцавају на брод.</p>
			<p class="Basic-Paragraph">Код путничких бродова чији је степен сигурности 1 разматра се да ли је одређен простор на броду ради претреса путника, да ли су контролисана лица, њихове личне ствари одвојене од лица и ствари која нису контролисана, да ли су путници који се укрцавају одвојени од путника који се искрцавају, као и да ли је обезбеђен приступ ненадзорним местима која се налазе поред просторија којима путници имају приступ.</p>
			<p class="Basic-Paragraph">Код бродова чији је степен сигурности 2 разматра се да ли је ограничен број приступних места на броду, да ли су предузети кораци да се онемогући приступ броду са воде, да ли је одређено место на броду које би се користило заједно са овлашћеним службеним лицима бродоградилишта, односно луке, да ли је за лица која врше контролу обезбеђена пратња на броду, да ли се на броду врши потпун и детаљан претрес, као и да ли се обављају додатни безбедносни информативни састанци.</p>
			<p class="Basic-Paragraph">Код бродова чији је степен сигурности 1 у погледу приступа ограниченог подручја разматра се да ли су ограничена подручја обележена, да ли је могуће закључати или обезбедити мост и машински простор, да ли су мост и машински простор закључани или се приступ овим просторијама контролише на други начин (нпр. тако што се у њима налазе чланови посаде или се користи видео надзор за ова места) и да ли се врата на ограниченим подручјима закључавају (нпр. кормиларски уређај, постројење за климатизацију итд.).</p>
			<p class="Basic-Paragraph">Код путничких бродова чији је степен сигурности 2 у погледу приступа ограниченог подручја разматра се да ли су ограничена подручја установљена поред приступних места, да би се избегло да се велики број људи скупља у том простору.</p>
			<p class="Basic-Paragraph">Код бродова чији је степен сигурности 1 у погледу праћења сигурности брода разматра се да ли се на палуби брода током вршења обиласка брода налази посада или се користи опрема за надзор на броду, као и да ли се са брода може пратити прилазак броду према копну и према води.</p>
			<p class="Basic-Paragraph">Код бродова чији је степен сигурности 2 у погледу праћења сигурности брода разматра се да ли се користи опрема за надзор и да ли се она редовно прати у одређеним интервалима, као и да ли се одређује додатна посада која ће чувати и патролирати ограниченим подручјем на броду.</p>
			<p class="Basic-Paragraph">Код бродова чији је степен сигурности 1 у погледу снабдевања брода храном, водом и другим намирницама разматра се да ли се исте проверавају пре него што се укрцају на брод које су претходно коришћене или оштећене, да ли је снабдевање брода храном, водом и другим намирницама одговарају наруџбини пре него што се укрцају на брод, као и да ли се исте безбедно складиште након укрцавања.</p>
			<p class="Basic-Paragraph">Провера терета на броду врши се визуелним физичким прегледом и користећи опрему за скенирање/детекцију, механичке уређаје и псе. Приликом провере теретних бродова који укључују и бродове за превоз аутомобила, ro-ro бродове, путничке бродове чији је степен сигурности 1 разматра се да ли се терет, транспортне јединице и теретни простор проверавају пре и током операција руковања теретом, да ли се врши провера терета у односу на документацију, да ли се врши претрес возила пре укрцавања, да ли се проверавају пломбе и друге методе за спречавање неовлашћеног поступања са робом.</p>
			<p class="Basic-Paragraph">Код бродова за превоз аутомобила, ro-ro бродова, путничких бродова чији је степен сигурности 2 разматра се да ли се терет, транспортне јединице и теретни простор проверавају пре и током операција руковања теретом, да ли се врши провера терета у односу на документацију, да ли се врши претрес возила пре укрцавања, да ли се проверавају пломбе и друге методе за спречавање неовлашћеног поступања са робом, да ли се врши детаљан преглед терета, теретних транспортних јединица и теретног простора, да ли се врши детаљна контрола ради провере да ли се укрцава искључиво предвиђени терет, да ли се врши детаљнији претрес возила пре укрцавања и да ли се учестало и детаљно врши контрола пломби и других метода за спречавање неовлашћеног поступања са робом.</p>
			<p class="Basic-Paragraph">Пртљаг без пратње се скенира односно контролише било у објекту брода или луке. На броду чији је степен сигурности 1, разматра се да ли је пртљаг без пратње скениран, односно контролисан, а на броду чији је степен сигурности 2 да ли се сав пртљаг без пратње скенира, односно контролише.</p>
			<p class="bold">4.2. Мере које се предузимају у случају када постоји оправдана сумња да брод није у складу са прописима</p>
			<p class="Basic-Paragraph">Када постоји основана сумња, да брод чија се контрола врши у бродоградилишту, односно луци није у складу са прописима може се извршити детаљан преглед.</p>
			<p class="Basic-Paragraph">Приликом одлучивања о сразмерним мерама контроле након прегледа, треба размотрити у којој мери је брод у стању да:</p>
			<p class="Basic-Paragraph">1) одржава комуникацију са бродоградилиштем, односно луком;</p>
			<p class="Basic-Paragraph">2) спречи неовлашћени приступ броду и његовом ограниченом подручју; </p>
			<p class="Basic-Paragraph">3) спречи неовлашћено уношење оружја, запаљивих уређаја или експлозива на брод.</p>
			<p class="Basic-Paragraph">Разматрају се информације са заповедником брода односно официром одговорним за сигурносну заштиту брода и предузимају мере за отклањање неправилности које се односе на испуњавање прописаних услова. </p>
			<p class="Basic-Paragraph">Ако заповедник брода или официр одговоран за сигурносну заштиту брода нису у стању да отклоне утврђене неправилности на задовољавајући начин, предузимају се следеће мере:</p>
			<p class="Basic-Paragraph">1) одлаже се напуштање бродоградилишта, односно луке за тај брод, док се не отклоне уочене неправилности;</p>
			<p class="Basic-Paragraph">2) ограничава се рад брода док се не отклони уочене неправилности;</p>
			<p class="Basic-Paragraph">3) задржава се брод док се не отклоне неправилности које нису у складу са прописима, када брод представља посебно озбиљну претњу по безбедност или сигурност лица, брода или друге имовине.</p>
			<p class="bold">5. Детаљни преглед у случају постојања основане сумње</p>
			<p class="Basic-Paragraph">Удаљавање из бродоградилишта, односно луке може се наложити искључиво када постоји основана сумња да брод представља непосредну претњу по безбедност или сигурност лица, брода или друге имовине и када нема одговарајућих средстава да се та претња отклони.</p>
			<p class="Basic-Paragraph">Када постоји основана сумња да се брод не придржава одредаба Поглавља XI-2 SOLAS Конвенције и дела А ISPS Правилника или да заповедник брода или посада брода нису упознати са кључним мерама и процедурама сигурносне заштите на броду, може се спровести детаљни преглед. Приликом вршења детаљног прегледа неопходно је о томе обавести заповедника брода. </p>
			<p class="Basic-Paragraph">Детаљни преглед може да обухвати следеће провере:</p>
			<p class="Basic-Paragraph">1) овлашћења о оспособљености и посебној оспособљености посаде брода;</p>
			<p class="Basic-Paragraph">2) да ли је одређен официр одговоран за сигурносну заштиту брода и да ли то лице разуме своје одговорности које проистичу из плана сигурности брода;</p>
			<p class="Basic-Paragraph">3) да ли је план сигурности брода на радном језику брода;</p>
			<p class="Basic-Paragraph">4) да ли посада надгледа брод;</p>
			<p class="Basic-Paragraph">5) да ли чланови посаде брода на задовољавајући начин обављају сва задужења у вези са сигурносном заштитом на броду и да ли су упознати са процедурама за комуникацију у вези са сигурносном заштитом;</p>
			<p class="Basic-Paragraph">6) да ли се контролише приступ броду;</p>
			<p class="Basic-Paragraph">7) да ли посада брода врши надзор на који се начин поступа са теретом и бродским намерницама;</p>
			<p class="Basic-Paragraph">8) да ли посада на броду зна ко је официр одговоран за сигурносну заштиту брода;</p>
			<p class="Basic-Paragraph">9) да ли посада на броду зна ко је лице одговорно за сигурносну заштиту компаније;</p>
			<p class="Basic-Paragraph">10) да ли се води евиденција о обукама, практичним и другим вежбама;</p>
			<p class="Basic-Paragraph">11) да ли се води евиденција о изменама у степенима сигурности брода;</p>
			<p class="Basic-Paragraph">12) ако се присуствује практичним вежбама сигурносне заштите, да ли је посада брода упозната са својим дужностима и правилним коришћењем сигурносне опреме;</p>
			<p class="Basic-Paragraph">13) да ли су кључни чланови посаде у стању да комуницирају међусобно, са бродоградилиштем, луком и лицем одговорним за сигурносну заштиту компаније;</p>
			<p class="Basic-Paragraph">14) да ли брод може да прима обавештења о изменама степена сигурности;</p>
			<p class="Basic-Paragraph">15) да ли постоји могућност да брод може да покрене и пренесе сигурносно упозорење између брода и обале;</p>
			<p class="Basic-Paragraph">16) да ли је официр одговоран за сигурносну заштиту брода прошао одговарајућу обуку и да ли поседује адекватно познавање плана сигурности брода и процедура, план конструкције брода, као и рад са сигурносном опремом и системима брода;</p>
			<p class="Basic-Paragraph">17) да ли чланови посаде на броду који имају посебна задужења у погледу сигурносне заштите, поседују довољно знања и способности да обављају додељена задужења; </p>
			<p class="Basic-Paragraph">18) да ли чланови посаде разумеју своје надлежности у погледу сигурносне заштите брода које су описане у плану сигурности брода; </p>
			<p class="Basic-Paragraph">19) на основу непосредног посматрања, да ли је сигурносна опрема на палуби брода, као што су мобилни детектори, систем за надзор, опрема за скенирање, осветљење и аларми у функцији.</p>
			<p class="bold">5.1. Преглед плана сигурности брода</p>
			<p class="Basic-Paragraph">Када је једини начин да се провери или исправи непоштовање прописа да се изврши преглед одговарајућих услова из плана сигурности брода, изузетно се одобрава ограничени приступ одређеним деловима плана који се односе на непоштовање прописа. Захтев за приступ одређеним деловима плана треба да обухвати детаље о непоштовању прописа које треба проверити или отклонити.</p>
			<p class="Basic-Paragraph">Одељак плана сигурности брода, може прегледати искључиво овлашћено службено лице уз сагласност министарства и министарства надлежног за унутрашње послове чију заставу брод вије или заповедника брода. То су следеће одредбе плана сигурности брода:</p>
			<p class="Basic-Paragraph">1) спречавање уношења неодобрених предмета;</p>
			<p class="Basic-Paragraph">2) спречавање неовлашћеног приступа броду;</p>
			<p class="Basic-Paragraph">3) евакуација брода;</p>
			<p class="Basic-Paragraph">4) ревизија сигурносних активности;</p>
			<p class="Basic-Paragraph">5) обука, практичне и друге вежбе;</p>
			<p class="Basic-Paragraph">6) интеракција са сигурносним поступцима лучких постројења;</p>
			<p class="Basic-Paragraph">7) преглед плана сигурности брода;</p>
			<p class="Basic-Paragraph">8) извештавање о сигурносним инцидентима;</p>
			<p class="Basic-Paragraph">9) идентификација официра одговорног за сигурносну заштиту брода;</p>
			<p class="Basic-Paragraph">10) идентификација лица одговорног за сигурносну заштиту компаније;</p>
			<p class="Basic-Paragraph">11) учесталост тестирања или баждарења сигурносне опреме;</p>
			<p class="Basic-Paragraph">12) безбедност плана сигурности брода;</p>
			<p class="Basic-Paragraph">13) сигурносне активности које нису наведене у ISPS Правилнику.</p>
			<p class="Basic-Paragraph">Одредбе плана сигурносне заштите брода сматрају се поверљивим информацијама и не могу бити предмет прегледа који врши овлашћено службено лице, осим ако министарство и министарство надлежно за унутрашње послове дају сагласност, које се односе на:</p>
			<p class="Basic-Paragraph">1) ограничена подручја;</p>
			<p class="Basic-Paragraph">2) одговор на претње по сигурност или кршење сигурности, где спада и учесталост података о испитивању;</p>
			<p class="Basic-Paragraph">3) одговор на било које упутство у погледу сигурносне заштите на одређеном степену сигурности брода;</p>
			<p class="Basic-Paragraph">4) задужења лица којима су додељени задаци у погледу сигурносне заштите;</p>
			<p class="Basic-Paragraph">5) процедуре за одржавање сигурносне опреме;</p>
			<p class="Basic-Paragraph">6) систем за упозорење на броду.</p>
			<p class="Basic-Paragraph">Када постоји основана сумња могуће је одредити додатне мере контроле. Ове мере контроле могу да обухвате мање административне или корективне мере.</p>
			<p class="bold">6. Стручно усавршавање и обука овлашћених службених лица</p>
			<p class="Basic-Paragraph">Службена лица одговорна за сигурност на броду, компанији, бродоградилишту, односно луци одређују компаније, бродоградилиште, односно лука у складу са одредбама ISPS Правилника.</p>
			<p class="Basic-Paragraph">Овлашћена службена лица треба да поседују одговарајуће познавање одредаба Главе XI-2 SOLAS Конвенције и ISPS Правилника, техничких послова на палуби брода и треба да поседују одговарајуће стручно знање и да буду обучени у мери у којој је то неопходно за обављање функције за коју су овлашћени.</p>
			<p class="Basic-Paragraph">Овлашћена службена лица треба да знају да комуницирају са заповедником брода, официром одговорним за сигурносну заштиту брода и другим бродским официрима на енглеском језику.</p>
			<p class="Basic-Paragraph">Овлашћена службена лица треба да поседују одговарајућа важећа овлашћења која се односе на сигурносну заштиту, да прођу одговарајућу обуку како би се обезбедила њихова стручност за област сигурносних процедура приликом укрцавања и искрцавања са палубе брода, посебно на мору, што подразумева и процедуре за евакуацију у ванредним ситуацијама и процедуре за улазак у затворене просторије.</p>
			<p class="Basic-Paragraph">Овлашћена службена лица треба да поштују мере сигурности и процедуре које важе на броду, осим ако су те мере у супротности са конкретним мерама или поступцима контроле, да се уздрже од активности које утичу на сигурност брода, да са собом носе и да приликом укрцавања на брод покажу идентификациони документ са фотографијом, у коме се наводи да су они овлашћена лица. Неопходно је да постоје успостављене процедуре којима се омогућава провера идентитета лица која су именована као овлашћена службена лица.</p>
			<p class="Basic-Paragraph">Овлашћена службена лица треба да повремено прођу обуку за обнављање стеченог знања. Обуке се одржавају да се обезбеди ажурирање њиховог знања у односу на прописе којима се уређује сигурносна заштита брода, бродоградилишта, односно луке у циљу унапређења поморске сигурности.</p>
			<p class="bold">7. Мере заштите</p>
			<p class="Basic-Paragraph">Приликом спровођења контролe и усклађености, обезбeђује се да све активности које се предузимају приликом вршења контроле у циљу отклањања неусклађености буду одговарајуће у конкретном случају.</p>
			<p class="Basic-Paragraph">Вршења контроле и усклађеност врши се уз што краће задржавање брода како би се избегло његово неоправдано задржавање или одлагање пловидбе. У случају да се брод неоправдано задржи или се одложи његов рад, компанији се надокнађује штета услед нанетог губитка или претрпљене штете.</p>
			<p class="Basic-Paragraph">У ванредним ситуацијама или због хуманитарних и сигурносних разлога не сме се одлагати неопходан приступ или искрцавање са брода.</p>
			<p class="Basic-Paragraph">Ако су приликом вршења контроле и усклађености брода у погледу сигурносне заштите брода преузете на основу података или информација добијених из других извора на основу којих се не утврди да је дошло до непоштовања прописа, потребно је преиспитати коришћење таквих извора, мотиве које ти извори могу имати за давање погрешних информација и утврдити да ли информације добијене из ових извора треба да се и даље сматрају поузданим.</p>
			<p class="Basic-Paragraph">У случајевима јасне злоупотребе, неопходно је размотрити даље поступке да се слични случајеви ограниче, уз евентуалну координацију са бродом или министарством, ако је то потребно.</p>
			<p class="Basic-Paragraph">Приликом вршења контроле и усклађености брода узимају се у обзир и активности које предложи брод, односно официр одговоран за сигурносну заштиту брода, лице одговорно за сигурносну заштиту компаније или министарство у циљу отклањања неусклађености са прописима којима се уређује сигурносна заштита брода, бродоградилишта, односно лука у које брод упловљава.</p>
			<p class="bold">8. Извештавање</p>
			<p class="Basic-Paragraph">Након завршетка прегледа брода овлашћена лица која су вршила преглед брода достављају заповеднику брода или официру одговорном за сигурносну заштиту брода извештај о прегледу, детаље о свакој предузетој радњи и списак свих одступања које треба да отклони заповедник брода, официр одговорaн за сигурносну заштиту брода и лице одговорно за сигурносну заштиту компаније. Извештај о мерама за контролу и поштовање прописа, у складу са Привременим смерницама о мерама за контролу и поштовање прописа у циљу унапређења поморске сигурносне заштите (Резолуција IMO Комитета за поморску безбедност MSC.159(78)) сачињава се у складу са Додатком овог програма.</p>
			<p class="Basic-Paragraph">Ако се приликом спровођења контроле или поступака за уклањање неусклађености одложи рад, ограничи рад, задржи или удаљи брод из бродоградилишта, односно луке након што је утврђено да постоји основана сумња да није у складу са прописима, овлашћена службена лица писменим путем обавештавају министарство, наводећи мере за уклањање неусклађености. Министарство копију таквог извештаја доставља признатој организацији за сигурносну заштиту која је издала међународно сведочанство о сигурности брода, бродоградилишта, односно луке и Међународној поморској организацији.</p>
			<p class="Basic-Paragraph">Ако се броду ускрати упловљење или испловљење у бродоградилиште, односно луку обавештавају се и одговарајући органи у наредној луци у коју брод треба да уплови, уколико је тај податак познат. Ово обавештење се шаље уз одговарајуће мере заштите сигурности и поверљивости.</p>
			<p class="Basic-Paragraph"><img src="http://www.pravno-informacioni-sistem.rs/SlGlasnikPortal/slike/uredba_Page_1.png&amp;doctype=reg&amp;abc=cba&amp;eli=true&amp;eliActId=429294&amp;regactid=429294" alt=""></p>
			<p class="Basic-Paragraph"><img src="http://www.pravno-informacioni-sistem.rs/SlGlasnikPortal/slike/uredba_Page_2.png&amp;doctype=reg&amp;abc=cba&amp;eli=true&amp;eliActId=429294&amp;regactid=429294" alt=""></p>
	</div>


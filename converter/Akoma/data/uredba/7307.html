


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>Ha основу члана 14. став 4. Закона о тајности података („Службени гласник PC”, број 104/09) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12),</p>
	<p>Влада доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">УРЕДБУ</p>
	<p class="naslov" style="margin-top: 0">о ближим критеријумима за одређивање степена тајности „ПОВЕРЉИВО” и „ИНТЕРНО” у Министарству унутрашњих послова</p>
	<p class="naslov" style="margin-top: 0"><span style="font-weight: 400">
	"Службени гласник РС", број 105 од 29. новембра 2013.</span></p>
	<p class="naslov" style="margin-top: 0">&nbsp;</p>
	<p class="clan">Члан 1.</p>
	<p>Овом уредбом прописују се ближи критеријуми за одређивање тајних података степена тајности „ПОВЕРЉИВО” и „ИНТЕРНО” у Министарству унутрашњих послова (у даљем тексту: Министарство).</p>
	<p class="clan">Члан 2.</p>
	<p>Тајни податак из члана 1. ове уредбе одређује се и означава степеном тајности „ПОВЕРЉИВО” или степеном тајности „ИНТЕРНО” у зависности од процене настанка могуће штете по интересе Републике Србије, односно настанка могуће штете по рад и обављање послова и задатака из законом прописане надлежности Министарства у случају његовог откривања неовлашћеном лицу, његове злоупотребе или уништавања.</p>
	<p class="clan">Члан 3.</p>
	<p>Тајни податак из члана 1. ове уредбе може се одредити и означити степеном тајности „ПОВЕРЉИВО” ако би његовим откривањем неовлашћеном лицу његовом злоупотребом или уништавањем настала штета по интересе Републике Србије, која за последицу може имати:</p>
	<p>1) угрожавање територијалног интегритета и суверености Републике Србије;</p>
	<p>2) угрожавање уставног поретка и демократских принципа Републике Србије;</p>
	<p>3) угрожавање јавног реда, угрожавање реаговања у ванредним ситуацијама и пружање помоћи у случају опасности;</p>
	<p>4) непосредну опасност по живот или здравље људи и заштиту имовине;</p>
	<p>5) штету за економске интересе Републике Србије;</p>
	<p>6) угрожавање националне и јавне безбедности;</p>
	<p>7) угрожавање спровођења полицијских мера и активности у борби против криминала, сузбијању прекршаја и других деликата;</p>
	<p>8) угрожавање међународне полицијске сарадње и ангажовање полиције у извршавању полицијских и других мирнодопских задатака у иностранству;</p>
	<p>9) угрожавање надзора и обезбеђивања државне границе, контроле прелажења државне границе, проузроковање граничних инцидената и кршење прописа о кретању и боравку странаца, остваривање њихових права, као и права азиланата;</p>
	<p>10) угрожавање послова регулисања, надзора и контроле саобраћаја на путевима;</p>
	<p>11) угрожавање обезбеђивања јавних скупова;</p>
	<p>12) угрожавање вршења безбедносних провера;</p>
	<p>13) угрожавање функционисања и оперативне употребљивости информационог, радиокомуникационог и телекомуникационог система у обављању полицијских послова.</p>
	<p class="clan">Члан 4.</p>
	<p>Тајни податак из члана 1. ове уредбе може се одредити и означити степеном тајности „ИНТЕРНО” ако би његовим откривањем неовлашћеном лицу његовом злоупотребом или уништавањем настала штета за рад односно обављање задатака и послова Министарства, која за последицу може имати:</p>
	<p>1) опасност по живот или здравље људи и заштиту имовине;</p>
	<p>2) штету за рад односно обављање задатака и послова Министарства;</p>
	<p>3) ометање спровођења полицијских мера и активности у борби против криминала, сузбијању прекршаја и других деликата;</p>
	<p>4) ометање спровођења мера и активности у ванредним ситуацијама и пружања помоћи у случају опасности;</p>
	<p>5) ометање међународне полицијске сарадње и ангажовање полиције у извршавању полицијских и других мирнодопских задатака у иностранству;</p>
	<p>6) ометање надзора и обезбеђивања државне границе, контроле прелажења државне границе, проузроковање граничних инцидената и кршење прописа о кретању и боравку странаца, остваривање њихових права, као и права азиланата;</p>
	<p>7) ометање послова регулисања, надзора и контроле саобраћаја на путевима;</p>
	<p>8) смањење оперативне и функционалне способности Министарства.</p>
	<p class="clan">Члан 5.</p>
	<p>Овлашћено лице Министарства, у складу са законом који уређује тајност података, а на основу критеријума из чл. 3. и 4. ове уредбе, доноси одлуку о одређивању степена тајности податка Министарства, уз претходну процену могуће штете по интересе Републике Србије, односно могуће штете по рад и обављање задатака и послова Министарства.</p>
	<p>Одлука из става 1. овог члана се преиспитује у складу са законом, периодично, и то за податке означене степеном тајности „ПОВЕРЉИВО” најмање једном у три године, а за податке означене степеном тајности „ИНТЕРНО” најмање једном годишње.</p>
	<p class="clan">Члан 6.</p>
	<p>Ова уредба ступа на снагу осмог дана од дана објављивања у „Службеном гласнику Републике Србије”, а примењује се по истеку три месеца од дана ступања на снагу.</p>
	<p>&nbsp;</p>
	<p class="potpis" style="margin-top: 0">05 број 110-9911/2013</p>
	<p class="potpis" style="margin-top: 0">У Београду, 25. новембра 2013. године</p>
	<p class="potpis" style="margin-top: 0"><span class="bold">Влада</span></p>
	<p class="potpis" style="margin-top: 0">Први потпредседник Владе,</p>
	<p class="potpis" style="margin-top: 0"><span class="bold">Александар Вучић, 
	</span>с.р.</p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 35. став 12. Закона о заштити природе („Службени гласник РС”, бр. 36/09, 88/10 и 91/10 – исправка) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08 и 16/11),</p>
	<p>Влада доноси</p>
	<p class="odluka-zakon" style="line-height: 150%; margin-top: 0; margin-bottom: 0">
	&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">УРЕДБУ</p>
	<p class="naslov" style="line-height: 150%; margin-top: 0">о режимима заштите</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 31 од 12. априла 
	2012.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">Члан 1.</p>
	<p>Овом уредбом ближе се прописују режими заштите, поступак и начин њиховог одређивања, као и објекти, радови и активности који су забрањени или ограничени.</p>
	<p class="clan">Члан 2.</p>
	<p>Режиме и мере заштите на заштићеном подручју предлаже организација за заштиту природе (у даљем тексту: завод) у поступку израде студије заштите за свако заштићено подручје, кроз валоризацију природних вредности и степена угрожености подручја које се предлаже за заштиту у циљу очувања и унапређења заштићеног подручја.</p>
	<p>На заштићеном подручју успоставља се режим заштите І степена, режим заштите ІІ степена и/или режим заштите ІІІ степена.</p>
	<p class="clan">Члан 3.</p>
	<p>Режим заштите I степена забрањује коришћење природних ресурса, изградњу објеката, било какве радове и активности осим активности из става 2. овог члана.</p>
	<p>Режим заштите I степена ограничава радове и активности на:</p>
	<p>1) научна истраживања и праћење природних процеса; </p>
	<p>2) контролисану посету у образовне, рекреативне и општекултурне сврхе, a које нису у супротности са циљевима очувања природних вредности;</p>
	<p>3) обележавање граница;</p>
	<p>4) спровођење заштитних, санационих и других неопходних мера у случају пожара, природних непогода, удеса, реконструкцијe, санација и одржавања постојећих објеката од посебног значаја као што су високонапонски далеководи, болести и пренамножења одређених биљних и животињских врста.</p>
	<p>Начин, обим, место и време извођења ових активности морају бити планирани како би се спречио сваки облик угрожавања темељних вредности заштићеног подручја. Уколико постоји сумња у последице активности на темељне вредности сматраће се да имају значајан негативан утицај и у том случају се не могу дозволити.</p>
	<p class="clan">Члан 4.</p>
	<p>Режим заштите II степена забрањује изградњу објеката, радове и активности утврђене чланом 35. Закона о заштити природе.</p>
	<p>Режим заштите II степена радове и активности ограничава на:</p>
	<p>1) регулацију и преграђивање водотока, формирање водоакумулација код којих вода која дотиче или се додатно задржава или акумулирана вода, ограничава на количину до укупно 10 милиона m<span class="superscript">3</span>, мелиорационе и друге хидротехничке радове, на површину до укупно 5 ha;</p>
	<p>2) изградњу хидроелектрана појединачне снаге максимално до 5 МW;</p>
	<p>3) изградњу електрана на био-гас и то електрана снаге до укупно 1 МW, док се изградња соларних електрана ограничава на капацитет до укупно 50 kW;</p>
	<p>4) објекте туристичког смештаја, угоститељства, наутичког туризма, туристичке инфраструктуре и то на изградњу мањих објеката за презентацију природних вредности или објеката у традиционалном стилу који су у складу са потребама културног, сеоског и екотуризма и одржавање јавних скијалишта;</p>
	<p>5) изградњу објеката саобраћајне, енергетске, комуналне и друге инфраструктуре стамбених и економских објеката пољопривредних и шумских газдинстава, само на објекте који не утичу негативно на повољнији положај животињских или биљних врста, њихових станишта, природних вредности, лепоту предела, тресетишта;</p>
	<p>6) коришћење камена, глине и другог материјала на традиционалан начин на површину терена до 150 m<span class="superscript">2</span>;</p>
	<p>7) објекте за конвенционално гајење домаћих животиња и ситне дивљачи у оквиру постојећих сеоских домаћинстава капацитета:</p>
	<p>(1) до 1.000 места за бројлере,</p>
	<p>(2) до 500 места за живину,</p>
	<p>(3) до 10 места за говеда;</p>
	<p>8) риболов на рекреативни и научноистраживачки, с тим што се на појединим деловима водотока, који су значајни за репродукцију, може забранити; 
	</p>
	<p>9) ловство на санитарни лов дивљачи, заштиту и унапређивање популација дивљачи у ловишту и мере на унапређивање станишта дивљачи;</p>
	<p>10) сакупљање гљива, дивљих биљних и животињских врста само на сакупљање на приватним парцелама;</p>
	<p>11) мере газдовања шумама и шумским земљиштем утврђеним у плановима и основама газдовања шумама којима се обезбеђује умерено повећање површина под шумским екосистемима и побољшање њиховог састава, структуре и здравственог стања, очување разноврсности и изворности дрвећа, жбуња и осталих биљних и животињских врста у шумским састојинама; 
	</p>
	<p>12) одржавање постојећих пољопривредних монокултура;</p>
	<p>13) уношење врста страних за дивљи биљни и животињски свет регије у којој се налази заштићено подручје;</p>
	<p>14) примену хемијских средстава на употребу вештачких ђубрива на обрадивим површинама, а за хемијска средства за заштиту биља уз сагласност министарства надлежног за послове заштите природе (у даљем тексту: Министарство);</p>
	<p>15) сакупљање и транспорт неопасног отпада.</p>
	<p>Постојећи изграђени објекти енергетских и рударских субјеката и започети радови на режиму заштите II степена, користиће се у складу са законом.</p>
	<p class="clan">Члан 5.</p>
	<p>Режим заштите III степена забрањује изградњу објеката, радове и активности утврђене чланом 35. Закона о заштити природе.</p>
	<p>Режим заштите III степена радове и активности ограничава на: </p>
	<p>1) изградњу других индустријских објеката и то на изградњу мањих објеката за претежно локалне потребе, као и изградњу енергетских објеката и мини хидроелектрана снаге максимално до 30 МW;</p>
	<p>2) изградњу електрана на био-гас и то електрана на био-гас снаге до укупно 5 МW, док се изградња соларних електрана ограничава на капацитет до укупно 100 kW;</p>
	<p>3) изградња ветрогенератора, и то само на изградњу у значајно измењеним, антропогеним подручјима у рубним зонама спољашњих граница III степена;</p>
	<p>4) изградњу асфалтних база на мање погоне, који се могу раставити, капацитета до укупно 50 t на сат само у значајно измењеним, антропогеним подручјима у рубним зонама спољашњих граница III степена; 
	</p>
	<p>5) изградњу објеката туристичког смештаја и јавних скијалишта, инфраструктурне мреже и инфраструктурних објеката у складу са одрживим коришћењем природних вредности и капацитетом простора;</p>
	<p>6) складишта индустријске робе и грађевинског материјала и викендица, и то на рубне делове заштићеног подручја и уз постојећа насеља; 
	</p>
	<p>7) експлоатацију и примарну прераду резерви минералних сировина и геотермалних ресурса на удаљености која су већа од 2–3 km од зона I и II режима заштите; 
	</p>
	<p>8) образовање објеката за управљање отпадом, на мање објекте за управљањем отпадом, који служе за сакупљање, складиштење и третман неопасног отпада. Одлагање отпада је забрањено у границама заштићеног подручја, у складу са законом;</p>
	<p>9) изградњу насеља и ширење њихових грађевинских подручја, на изградњу унутар и око постојећих насеља и на изградњу индивидуалних стамбених објеката и малих индустријски и привредних објеката. Није дозвољено ширење постојећих насеља у правцу подручја у режиму I и II степена заштите;</p>
	<p>10) риболов – на рекреативни, санациони и научноистраживачки, с тим што се на појединим деловима водотока, који су значајни за репродукцију, може забранити; 
	</p>
	<p>11) лов – на потребе одржавања оптималне бројности и здравственог стања популација ловних врста;</p>
	<p>12) ловство – на заштиту, управљање, лов, коришћење популација дивљачи у ловишту, очување и мере на унапређењу станишта дивљачи и заштиту, уређивање и одржавање ловишта; 
	</p>
	<p>13) формирање шумских монокултура алохтоних врста на шумском земљишту, осим у циљу спречавање ерозије и санације девастираних и неплодних површина; 
	</p>
	<p>14) одржавање постојећих пољопривредних монокултура;</p>
	<p>15) примену хемијских средстава на употребу вештачких ђубрива на обрадивим површинама, а за хемијска средства за заштиту биља уз сагласност Министарства. 
	</p>
	<p>Постојећи изграђени објекти енергетских и рударских субјеката и започети радови на режиму заштите II степена, користиће се у складу са законом.</p>
	<p class="clan">Члан 6.</p>
	<p>Радови и активности из чл. 3, 4. и 5. ограничавају се просторно, временски, по обиму и у односу на просторни распоред природних и створених вредности, у складу са одрживим коришћењем природних вредности и капацитетом простора и појава.</p>
	<p>Радови и активности који су ограничени и предмет су ове уредбе, а угрожавају неку од темељних вредности заштићеног подручја забрањују се у складу са законом којим се уређује заштита природе, актом о проглашењу заштићеног подручја и међународним уговорима.</p>
	<p class="clan">Члан 7.</p>
	<p>Актом о проглашењу заштићеног подручја ближе и детаљније се утврђују забране и ограничења за изградњу објеката, радови и активности. 
	</p>
	<p class="clan">Члан 8.</p>
	<p>Активне мере заштите у режиму заштите II, односно проактивне мере заштите у режиму заштите III степена су активности којима се обезбеђује повољно стање заштићених врстa и приоритетних типова станишта.</p>
	<p>Ове мере ближе се утврђују актом о проглашењу заштићеног подручја, у складу са законом којим се уређује заштита природе.</p>
	<p class="clan">Члан 9.</p>
	<p>Радови који нису забрањени, као и радови за које се основано претпоставља да могу имати неповољне последице на заштићено подручје, подлежу процедури процене утицаја на животну средину и прибављања сагласности, у складу са законом.</p>
	<p class="clan">Члан 10.</p>
	<p>Просторни и урбанистички планови, програми и основе коришћења заштићених подручја морају да буду усаглашени са овом уредбом.</p>
	<p class="clan">Члан 11.</p>
	<p>Ова уредба ступа на снагу осмог дана од објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">05 број 110-2468/2012</p>
	<p class="potpis" style="line-height: 150%; margin-top: 0">У Београду, 5. априла 2012. године</p>
	<p class="potpis" style="line-height: 150%; margin-top: 0">
	<span class="bold">Влада</span></p>
	<p class="potpis" style="line-height: 150%; margin-top: 0">Председник,</p>
	<p class="potpis" style="line-height: 150%; margin-top: 0">др 
	<span class="bold">Мирко Цветковић,</span> с.р.</p>


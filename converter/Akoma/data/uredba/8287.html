


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p>На основу члана 49. став 2. Закона о јавним набавкама („Службени гласник РС”, бр. 124/12, 14/15 и 68/15) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), </p>
				<p>Влада доноси</p>
				<p>&nbsp;</p>
				<p class="odluka-zakon">УРЕДБУ</p>
				<p class="naslov">о предмету, условима, начину планирања централизованих јавних набавки и спровођењу поступка јавне набавке од стране Управе за заједничке послове републичких органа као тела за централизоване јавне набавке</p>
				<p class="auto-style1">"Службени гласник РС", број 93 од 13. новембра 
				2015.</p>
				<p class="naslov">&nbsp;</p>
				<p class="clan">I. ОСНОВНА ОДРЕДБА</p>
				<p class="clan">Члан 1.</p>
				<p>Овом уредбом ближе се уређују предмет, услови, начин планирања централизованих јавних набавки и спровођење поступка јавне набавке од стране Управе за заједничке послове републичких органа као тела за централизоване јавне набавке (у даљем тексту: Управа за заједничке послове), за потребе државних органа и организација, укључујући и правосудне органе (у даљем тексту: наручиоци).</p>
				<p class="clan">II. ПРЕДМЕТ ЦЕНТРАЛИЗОВАНИХ ЈАВНИХ НАБАВКИ</p>
				<p class="clan">Члан 2.</p>
				<p>Предмет централизованих јавних набавки које спроводи Управа за заједничке послове су следећа добра и услуге:</p>
				<p>1) добра:</p>
				<p>(1) канцеларијски материјал,</p>
				<p>(2) рачунарски материјал – тонери,</p>
				<p>(3) папирна конфекција,</p>
				<p>(4) горива и мазива,</p>
				<p>(5) електрична енергија,</p>
				<p>(6) рачунарска опрема – хардвер,</p>
				<p>(7) канцеларијски намештај,</p>
				<p>(8) превозна средства;</p>
				<p>2) услуге:</p>
				<p>(1) електронске комуникационе услуге – мобилна телефонија,</p>
				<p>(2) електронске комуникационе услуге – интернет,</p>
				<p>(3) електронске комуникационе услуге – услуга преноса путем оптичких влакана,</p>
				<p>(4) санитарне услуге и друге сродне услуге (дезинфекција, дезинсекција и дератизација),</p>
				<p>(5) услуге одржавања и поправке (одржавање рачунарске опреме – рачунара, штампача и комуникационе опреме),</p>
				<p>(6) услуге обезбеђења (физичко-техничко и противпожарно обезбеђење објеката),</p>
				<p>(7) услуге чишћења зграда,</p>
				<p>(8) осигурање имовине,</p>
				<p>(9) осигурање запослених,</p>
				<p>(10) осигурање возила.</p>
				<p class="clan">Члан 3.</p>
				<p>На предлог Управе за заједничке послове Влада ће до 1. јуна текуће године за наредну годину одредити централизоване јавне набавке добара и услуга које ће спроводити Управа за заједничке послове у зависности од периода трајања оквирних споразума који су претходно закључени са истим предметом јавне набавке.</p>
				<p class="clan">III. УСЛОВИ И НАЧИН ПЛАНИРАЊА ЦЕНТРАЛИЗОВАНИХ ЈАВНИХ НАБАВКИ И СПРОВОЂЕЊЕ ПОСТУПКА ЈАВНЕ НАБАВКЕ</p>
				<p class="clan">Члан 4.</p>
				<p>Управа за заједничке послове може да покрене поступак централизоване јавне набавке ако су испуњени следећи услови:</p>
				<p>1) да је набавка предвиђена у годишњем плану централизованих јавних набавки за текућу годину;</p>
				<p>2) да су наручиоци, за чије потребе Управа за заједничке послове спроводи поступак јавне набавке, државни органи и организације, укључујући и правосудне органе, који су одређени у Списку наручилаца, који доноси Влада.</p>
				<p>Обавезе које наручиоци преузимају уговором о јавној набавци морају бити уговорене у складу са прописима којима се уређује буџетски систем, односно располагање финансијским средствима.</p>
				<p class="clan">Члан 5.</p>
				<p>Управа за заједничке послове ће за потребе централизованих јавних набавки успоставити Информациони систем централизованих јавних набавки (у даљем тексту: ИС ЦЈН) са одговарајућом инструкцијом за коришћење.</p>
				<p>ИС ЦЈН ће бити доступан наручиоцима на интернет презентацији Управе за заједничке послове.</p>
				<p>У ИС ЦЈН, наручиоци ће уносити податке о јавним набавкама из члана 3. ове уредбе, најкасније до 1. септембра текуће године за наредну годину.</p>
				<p class="clan">Члан 6.</p>
				<p>Годишњи план централизованих јавних набавки израђује Управа за заједничке послове на основу података садржаних у ИС ЦЈН. </p>
				<p>Управа за заједничке послове доставља Влади на сагласност Предлог годишњег плана централизованих јавних набавки, најкасније до 1. октобра текуће године за наредну годину.</p>
				<p>У року од десет дана од дана добијања сагласности Владе, Управа за заједничке послове објављује Годишњи план централизованих јавних набавки на Порталу јавних набавки. </p>
				<p>Управа за заједничке послове на својој интернет презентацији објављује извод из годишњег плана централизованих јавних набавки са подацима о предмету јавне набавке и оквирним датумом покретања поступка јавне набавке.</p>
				<p class="clan">Члан 7.</p>
				<p>Наручиоци за чије потребе Управа за заједничке послове спроводи поступке централизованих јавних набавки из чл. 3. и 11. ове уредбе, планирају набавке на годишњем нивоу, изузев набавки добара и услуга у оквиру групе конта 42 – коришћење роба и услуга, које се могу планирати на двогодишњем нивоу.</p>
				<p class="clan">Члан 8.</p>
				<p>Управа за заједничке послове спроводи све врсте поступака у складу са Законом о јавним набавкама и дужна је да предмет јавне набавке обликује по партијама увек када је то могуће.</p>
				<p>Након окончаног поступка јавне набавке Управа за заједничке послове закључује оквирни споразум или додељује уговор за добра и услуге. </p>
				<p class="clan">Члан 9.</p>
				<p>На основу оквирног споразума:</p>
				<p>1) Управа за заједничке послове закључује уговор са најповољнијим добављачем и прати његово извршење;</p>
				<p>2) наручиоци могу, под условима и у границама прописаним оквирним споразумом, закључити уговоре са најповољнијим добављачем.</p>
				<p>Наручиоци су дужни да, у року од три дана од дана закључења уговора унесу податке у ИС ЦЈН, и то:</p>
				<p>1) назив и адресу наручиоца;</p>
				<p>2) вредност уговора;</p>
				<p>3) датум закључења уговора и</p>
				<p>4) период важности уговора, ради праћења извршења оквирних споразума од стране Управе за заједничке послове.</p>
				<p>Оквирни споразум могу користити само наручиоци који су прецизно наведени у оквирном споразуму или се на основу оквирног споразума јасно може утврдити којим наручиоцима је намењен.</p>
				<p class="clan">Члан 10.</p>
				<p>Управа за заједничке послове објављује на Порталу јавних набавки и својој интернет презентацији све врсте огласа и конкурсну документацију (измене, допуне, додатне информације или појашњења) у складу са одредбама Закона о јавним набавкама.</p>
				<p>Управа за заједничке послове у циљу благовременог информисања наручилаца дужна је да на својој интернет презентацији објављује:</p>
				<p>1) извод из годишњег плана централизованих јавних набавки;</p>
				<p>2) закључене оквирне споразуме са потребном пратећом документацијом за њихову реализацију.</p>
				<p class="clan">IV. ПРЕЛАЗНЕ И ЗАВРШНЕ ОДРЕДБЕ</p>
				<p class="clan">Члан 11.</p>
				<p>Управа за заједничке послове ће изузетно за 2016. годину спроводити централизоване јавне набавке за:</p>
				<p>1) добра:</p>
				<p>(1) електрична енергија,</p>
				<p>(2) рачунарска опрема – хардвер,</p>
				<p>(3) канцеларијски намештај,</p>
				<p>(4) превозна средства (уколико наручиоци прибаве сагласност у складу са важећим прописима);</p>
				<p>2) услуге:</p>
				<p>(1) електронске комуникационе услуге – мобилна телефонија,</p>
				<p>(2) електронске комуникационе услуге – интернет,</p>
				<p>(3) електронске комуникационе услуге – услуга преноса путем оптичких влакана (само за локације које нису биле предмет централизоване јавне набавке у 2015. години),</p>
				<p>(4) услуге одржавања и поправке рачунарске опреме – рачунара, штампача и комуникационе опреме (само за опрему која није била предмет централизоване јавне набавке у 2015. години или је набављена у 2015. години),</p>
				<p>(5) услуге чишћења зграда,</p>
				<p>(6) осигурање имовине,</p>
				<p>(7) осигурање запослених,</p>
				<p>(8) осигурање возила.</p>
				<p class="clan">Члан 12.</p>
				<p>Наручиоци у ИС ЦЈН, изузетно за 2016. годину, уносе податке о централизованим јавним набавкама из члана 11. ове уредбе до 15. јануара 2016. године.</p>
				<p class="clan">Члан 13.</p>
				<p>Управа за заједничке послове доставља Влади на сагласност Предлог годишњег плана централизованих јавних набавки за 2016. годину до 15. јануара 2016. године.</p>
				<p class="clan">Члан 14.</p>
				<p>Даном ступања на снагу ове уредбе престаје да важи Уредба о условима и начину спровођења поступка јавне набавке од стране Управе за заједничке послове републичких органа и утврђивању Списка предмета јавне набавке („Службени гласник РС”, бр. 110/13 и 13/14).</p>
				<p class="clan">Члан 15.</p>
				<p>Ова уредба ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis">05 број 110-11882/2015</p>
				<p class="auto-style2">У Београду, 5. новембра 2015. године</p>
				<p class="auto-style2"><span class="bold">Влада </span></p>
				<p class="auto-style2">Председник, </p>
				<p class="auto-style2"><span class="bold">Александар Вучић, </span>с.р.</p>
	</div>


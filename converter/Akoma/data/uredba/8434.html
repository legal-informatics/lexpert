

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="redakcijskipreciscentekst">Редакцијски пречишћен текст</p>
			<p class="Basic-Paragraph">&nbsp;</p>
			<p class="Basic-Paragraph">&nbsp;</p>
			<p class="Basic-Paragraph">На основу члана 109. Закона о железници („Службени гласник РС”, број 41/18) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влада доноси</p>
			<p class="odluka-zakon">УРЕДБУ</p>
			<p class="odluka-zakon">&nbsp;о стимулативним мерама у циљу унапређења комбинованог транспорта</p>
			<p class="centar">"Службени гласник РС", бр. 62 од 30. августа 2019, 
			64 од 6. септембра 2019 - исправка</p>
			<p class="clan">Члан 1.</p>
			<p class="Basic-Paragraph">Овом уредбом ближе се уређује државна помоћ и стимулативне мере у циљу унапређења комбинованог транспорта, у складу са прописима који регулишу ову област (у даљем тексту: стимулативне мере).</p>
			<p class="clan">Члан 2.</p>
			<p class="Basic-Paragraph">Поједини изрази употребљени у овој уредби имају следеће значење:</p>
			<p class="Basic-Paragraph">1) <span class="italik">терминал за комбиновани транспорт</span> означава место за претовар интермодалних транспортних јединица и/или друмских возила са једног на други вид превоза;</p>
			<p class="Basic-Paragraph">2) <span class="italik">интермодална транспортна јединица</span> означава изменљиви транспортни суд или контенер, као и полуприколицу и приколицу погодну за дизање дизалицом.</p>
			<p class="clan">Члан 3.</p>
			<p class="Basic-Paragraph">Стимулативне мере додељују се привредним субјектима преко којих се реализује комбиновани транспорт.</p>
			<p class="Basic-Paragraph">Привредни субјекти из става 1. овог члана су: </p>
			<p class="Basic-Paragraph">1) власници и управљачи терминала за комбиновани транспорт;</p>
			<p class="Basic-Paragraph">2) оператери за железнички и друмски транспорт;</p>
			<p class="Basic-Paragraph">3) оператери комбинованог транспорта;</p>
			<p class="Basic-Paragraph">4) управљачи железничке инфраструктуре и шпедиције.</p>
			<p class="clan">Члан 4.</p>
			<p class="Basic-Paragraph">Стимулативне мере које се односе на укупне инвестиционе трошкове привредних субјеката из члана 3. став 2. ове уредбе додељују се за:</p>
			<p class="Basic-Paragraph">1) изградњу и реконструкцију терминала за комбиновани транспорт (инфраструктура) укључујући и претоварну и складишну опрему, као и механизацију на терминалима;</p>
			<p class="Basic-Paragraph">2) опрему за обављање комбинованог транспорта: интермодалне транспортне јединице и полуприколице за друмски транспорт контејнера;</p>
			<p class="Basic-Paragraph">3) информационе и комуникационе системе, иновативну опрему коју користе привредни субјекти и царина у комбинованом транспорту;</p>
			<p class="Basic-Paragraph">4) железничка возна средства: локомотиве и специјализовани вагони за комбиновани транспорт.</p>
			<p class="clan">Члан 5.</p>
			<p class="Basic-Paragraph">Финансијска средства за стимулативне мере обезбеђују се у буџету Републике Србије, на позицијама министарства надлежног за послове саобраћаја (у даљем тексту: Министарство), као и из фондова међународне развојне помоћи у складу са прописима.</p>
			<p class="clan">Члан 6.</p>
			<p class="Basic-Paragraph">Висина стимулативних мера које могу бити додељене привредним субјектима из члана 3. став 2. ове уредбе, у односу на укупне инвестиционе трошкове утврђена је тако да је могуће доделити средства у износу:</p>
			<p class="Basic-Paragraph">1) до 50% од инвестиционих трошкова из члана 4. тачка 1) ове уредбе;</p>
			<p class="Basic-Paragraph">2) до 100% од инвестиционих трошкова из члана 4. тачка 2) ове уредбе;</p>
			<p class="Basic-Paragraph">3) до 30% од инвестиционих трошкова из члана 4. тачка 3) ове уредбе;</p>
			<p class="Basic-Paragraph">4) до 30% од инвестиционих трошкова из члана 4. тачка 4) ове уредбе.</p>
			<p class="clan">Члан 7.</p>
			<p class="Basic-Paragraph">Стимулативне мере се не могу доделити привредним субјектима:</p>
			<p class="Basic-Paragraph">1) у тешкоћама (привредни субјект коме је угрожен опстанак на тржишту, односно који у последњој години пословања бележи смањење укупног прихода, раст губитака, раст залиха, вишак капацитета, смањење новчаних токова и раст дуга);</p>
			<p class="Basic-Paragraph">2) који имају доспеле, а неизмирене обавезе према Републици Србији;</p>
			<p class="Basic-Paragraph">3) код којих је знатно смањен број запослених у претходних 12 месеци од датума подношења пријаве (30% и више).</p>
			<p class="clan">Члан 8.</p>
			<p class="Basic-Paragraph">Одлуку о спровођењу јавног позива ради додељивања стимулативних мера доноси Министарство.</p>
			<p class="Basic-Paragraph">Јавни позив из става. 1. овог члана садржи услове за доделу стимулативних мера и документацију потребну за пријављивање.</p>
			<p class="Basic-Paragraph">Оцену пријава и поступак доделе стимулативних мера спроводи Комисија за оцену пријава и поступак доделе стимулативних мера, коју образује министар надлежан за послове саобраћаја. </p>
			<p class="Basic-Paragraph">По спроведеном поступку доделе стимулативних мера закључује се уговор.</p>
			<p class="clan">Члан 9.</p>
			<p class="Basic-Paragraph">Привредни субјекти из члана 3. став 2. ове уредбе, достављају Министарству извештај независног ревизора о наменском трошењу средстава.</p>
			<p class="clan">Члан 10.</p>
			<p class="Basic-Paragraph">Даном <span class="v2-clan-left-1">
			почетка примене</span> ове уредбе престаје да важи Уредба о стимулативним мерама у циљу унапређења комбинованог транспорта („Службени гласник РС”, број 67/15).</p>
			<p class="hide-change">*Службени гласник РС, број 64/2019</p>
			<p class="clan">Члан 11.</p>
			<p class="Basic-Paragraph">Ова уредба ступа на снагу осмог дана од дана објављивања у „Службеном гласнику Републике Србије”, а примењује се од 1. јануара 2020. године.</p>
			<p class="potpis">05 број 110-8234/2019</p>
			<p class="potpis">У Београду, 29. августа 2019. године </p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић,</span> с.р.</p>
	</div>


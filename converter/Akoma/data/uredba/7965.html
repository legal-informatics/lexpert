


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p class="broj">&nbsp;</p>
				<p>На основу члана 67. Закона о јавној својини („Службени гласник РС”, бр. 72/11 и 88/13) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), </p>
				<p>Влада доноси</p>
				<p class="odluka-zakon">УРЕДБУ</p>
				<p class="naslov">о поклонима који остају у јавној својини</p>
				<p class="naslov"><span style="font-weight: 400">"Службени 
				гласник РС", број 70 од 9. јула 2014.</span></p>
				<p class="clan">Члан 1.</p>
				<p>Овом уредбом уређују се начин и рокови предаје, чувања и коришћења поклона који остају у јавној својини Републике Србије, аутономне покрајине и јединице локалне самоуправе. </p>
				<p class="clan">Члан 2.</p>
				<p>Поклони које функционери, посланици, државни службеници и друга лица, за која је одлучено да у односима са иностранством представљају Републику Србију (у даљем тексту: прималац поклона), приме од представника стране државе, организације или институције у страној држави или страног држављанина, међународне организације или њеног органа, постају својина Републике Србије.</p>
				<p>Поклони које представници аутономне покрајине или јединице локалне самоуправе добију у вршењу послова представљања аутономне покрајине, односно јединице локалне самоуправе у међународној сарадњи, постају јавна својина аутономне покрајине, односно јединице локалне самоуправе.</p>
				<p>Изузетно, поклон који добију наведена лица неће постати јавна својина уколико се ради о пригоднoм поклону мање вредности, у складу са законом којим се уређује спречавање сукоба интереса при вршењу јавних функција. </p>
				<p class="clan">Члан 3. </p>
				<p>Прималац поклона из члана 2. ове уредбе, дужан је да поклон, који по закону којим се уређује јавна својина остаје у јавној својини и поклон из става 4. овог члана, преда лицу у органу у коме је прималац поклона запослен којe је задуженo за вођење евиденције о примопредаји поклона (у даљем тексту: задужено лице), у року од седам дана од дана пријема поклона.</p>
				<p>Примопредаја поклона се евидентира на Обрасцу – ЕППЈС – Евиденција о примопредаји поклона који је јавна својина, који је одштампан уз ову уредбу и чини њен саставни део.</p>
				<p>Образац из става 2. овог члана садржи следеће податке: редни број поклона, име и презиме примаоца поклона, назив органа у којем је прималац поклона запослен или врши функцију, односно радно место примаоца поклона, назив поклона са кратким описом, односно ознакама и слично у време примопредаје поклона, датум пријема и предаје поклона, име (назив) поклонодавца, просечну тржишну вредност поклона, напомену, место и датум попуњавања обрасца и потписе примаоца поклона и задуженог лица.</p>
				<p>Поклони за које не може да се утврди просечна тржишна вредност постају јавна својина.</p>
				<p>Образац ЕППЈС чува се трајно.</p>
				<p class="clan">Члан 4.</p>
				<p>Задужено лице је дужно да поклон из члана 2. ове уредбе и Образац ЕППЈС без одлагања преда органу надлежном за поступање са имовином у јавној својини (у даљем тексту: надлежни орган), а надлежни орган је дужан да изда потврду о пријему поклона.</p>
				<p class="clan">Члан 5.</p>
				<p>Надлежни орган за чување поклона у јавној својини Републике Србије из члана 4. ове уредбе је Републичка дирекција за имовину Републике Србије.</p>
				<p>Надлежни орган за чување поклона у јавној својини аутономне покрајине, односно јединице локалне самоуправе из члана 4. ове уредбе одређује аутономна покрајина, односно јединица локалне самоуправе. </p>
				<p class="clan">Члан 6.</p>
				<p>Поклоне у јавној својини надлежни орган чува у трезору за чување поклона (у даљем тексту: трезор).</p>
				<p>Изузетно, уколико је за чување поклона потребна просторија са одговарајућим условима (климатизована просторија са уједначеним процентом влажности ваздуха, без дневне светлости и зрачења), надлежни орган може поклон поверити на чување установи која поседује просторије наведених карактеристика.</p>
				<p>Трезор може да буде посебна службена зграда или део зграде, коју користи надлежни орган.</p>
				<p>Надлежни орган је дужан да предузме мере заштите у циљу обезбеђења трезора.</p>
				<p>Поклони се разврставају и смештају у одговарајуће просторије означене бројевима, с обзиром на врсту и величину поклона.</p>
				<p class="clan">Члан 7.</p>
				<p>Надлежни орган управља трезором и води евиденцију поклона.</p>
				<p>Евиденција поклона води се на Обрасцу – ОКП – Књига поклона, који је одштампан уз ову уредбу и чини њен саставни део. </p>
				<p>У Образац ОКП уносе се следећи подаци: редни број поклона, назив поклона, име, презиме, функција, односно радно место примаоца поклона, датум пријема поклона у трезор, назив поклона са кратким описом, односно ознакама у време примопредаје поклона, вредност поклона у време пријема поклона, број просторије у којој се поклон чува, напомена, место и датум попуњавања Обрасца и потпис. </p>
				<p class="clan">Члан 8.</p>
				<p>Поклон у јавној својини може се дати на привремено коришћење државном органу и организацији, органу и организацији аутономне покрајине, односно јединице локалне самоуправе, установи, као и музеју чији је оснивач Република Србија, аутономна покрајина, односно јединица локалне самоуправе, као и примаоцу поклона (у даљем тексту: корисник поклона), на писани захтев.</p>
				<p>О коришћењу поклона у јавној својини Републике Србије у смислу става 1. овог члана одлучује комисија коју образује Влада, а о коришћењу поклона у јавној својини аутономне покрајине, односно јединице локалне самоуправе у смислу тог става одлучује надлежни орган аутономне покрајине, односно јединице локалне самоуправе, који одређују и рок за враћање поклона који не може бити дужи од годину дана.</p>
				<p>Изузетно од става 2. овог члана, примаоцу поклона поклон у јавној својини може се дати на коришћење и на период дужи од годину дана, и то до истека мандата, односно престанка функције (за посланике и функционере), односно државном службенику док је запослен у органу.</p>
				<p>Овлашћено лице издаје реверс да је поклон дат на коришћење. </p>
				<p>Корисник поклона је дужан да се о поклону стара са пажњом доброг домаћина и да поклон врати у стању у којем је примљен.</p>
				<p>Уколико се поклон не врати у трезор у року из ст. 2. и 3. овог члана, овлашћено лице је дужно да о томе обавести руководиоца надлежног органа.</p>
				<p>Корисник поклона је одговоран уколико је дошло до оштећења поклона и дужан је да надокнади насталу штету.</p>
				<p class="clan">Члан 9.</p>
				<p>Органи и организације Републике Србије, аутономне покрајине и јединице локалне самоуправе, установе, јавне агенције и друге организације чији је оснивач Република Србија, аутономна покрајина и јединица локалне самоуправе дужни су да надлежном органу из члана 5. ове уредбе доставе податке о поклонима из члана 2. ове уредбе (по врстама, вредности и количини) примљеним до дана ступања на снагу ове уредбе, у року од 30 дана од дана ступања на снагу ове уредбе.</p>
				<p class="clan">Члан 10.</p>
				<p>Простор за чување поклона у јавној својини Републике Србије за потребе Републичке дирекције за имовину Републике Србије обезбедиће се у року од 90 дана од дана истека рока за достављање података из члана 9. ове уредбе.</p>
				<p>Надлежни орган аутономне покрајине, односно јединице локалне самоуправе ће обезбедити простор за чување поклона у јавној својини аутономне покрајине, односно јединице локалне самоуправе у року из става 1. овог члана.</p>
				<p class="clan">Члан 11.</p>
				<p>Oва уредба ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">05 број 110-6848/2014</p>
				<p class="potpis">У Београду, 4. јула 2014. године</p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Александар Вучић, </span>с.р.</p>
				<p class="potpis">&nbsp;</p>
				<p class="potpis" style="text-align: left"><span lang="hr">
				Образац ЕППЈС - <a target="_blank" href="http://www.pravno-informacioni-sistem.rs/SlGlasnikPortal/prilozi/obrazac1.htm&amp;doctype=reg&amp;abc=cba&amp;eli=true&amp;eliActId=421753&amp;regactid=421753">
				<font color="#008000">Евиденција о примопредаји поклона који је 
				јавна својина</font></a></span></p>
				<p class="potpis" style="text-align: left"><span lang="hr">
				Образац ОКП - <a target="_blank" href="http://www.pravno-informacioni-sistem.rs/SlGlasnikPortal/prilozi/obrazac2.htm&amp;doctype=reg&amp;abc=cba&amp;eli=true&amp;eliActId=421753&amp;regactid=421753">
				<font color="#008000">Књига поклона</font></a></span></p>
				<p>&nbsp;</p>
	</div>


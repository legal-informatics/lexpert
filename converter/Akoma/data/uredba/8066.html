


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p class="nevazeciakt" style="right: 10px; top: -17px">Неважећи 
				акт</p>
				<p>&nbsp;</p>
				<p>&nbsp;</p>
				<p>&nbsp;</p>
				<p>На основу члана 11. став 4. Закона о информационој безбедности („Службени гласник РС”, број 6/16) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p class="odluka-zakon">УРЕДБУ</p>
				<p class="odluka-zakon">о поступку достављања података, листи, врстама и значају инцидената и поступку обавештавања о инцидентима у информационо-комуникационим системима од посебног значаја</p>
				<p class="auto-style1">"Службени гласник РС", број 94 од 24. 
				новембра 2016.</p>
				<p class="auto-style1">&nbsp; &nbsp;</p>
				<p class="bold">Предмет Уредбе</p>
				<p class="clan">Члан 1.</p>
				<p>Овом уредбом уређује се поступак достављања података о инцидентима у информационо-комуникационим системима од посебног значаја (у даљем тексту: ИКТ системи од посебног значаја) који могу да имају значајан утицај на нарушавање информационе безбедности, листа, врсте и значај инцидената и поступак обавештавања о инцидентима у ИКТ системима од посебног значаја који могу да имају значајан утицај на нарушавање информационе безбедности.</p>
				<p class="bold">Листа и значај инцидената </p>
				<p class="clan">Члан 2.</p>
				<p>Оператор ИКТ система од посебног значаја дужан је да пријави следеће инциденте: </p>
				<p>1) инциденти који доводе до прекида континуитета вршења послова и пружања услуга, односно знатних тешкоћа у вршењу послова и пружању услуга;</p>
				<p>2) инциденти који утичу на велики број корисника услуга;</p>
				<p>3) инциденти који доводе до прекида континуитета, односно тешкоћа у вршењу послова и пружања услуга, који утичу на обављање послова и вршење услуга других оператора ИКТ система од посебног значаја или утичу на јавну безбедност;</p>
				<p>4) инциденти који доводе до прекида континуитета, односно тешкоће у вршењу послова и пружању услуга и имају утицај на већи део територије Републике Србије;</p>
				<p>5) инциденти који доводе до неовлашћеног приступа заштићеним подацима чије откривање може угрозити права и интересе оних на које се подаци односе.</p>
				<p>Оператор ИКТ система од посебног значаја дужан је да пријави и инциденте који су довели до значајног повећања ризика од наступања последица из става 1. овог члана.</p>
				<p class="bold">Врсте инцидената</p>
				<p class="clan">Члан 3.</p>
				<p>Приликом пријаве инцидента оператор ИКТ система од посебног значаја одређује врсту инцидента, која може бити:</p>
				<p>1) проваљивање у ИКТ систем – напад на рачунарску мрежу и серверску инфраструктуру у оквиру кога је, кршењем мера заштите, остварен приступ који омогућава неовлашћен утицај на рад ИКТ система;</p>
				<p>2) отицање података – доступност заштићених података ван круга лица овлашћених за приступ подацима;</p>
				<p>3) неовлашћена измена података;</p>
				<p>4) губитак података;</p>
				<p>5) прекид у функционисању система или дела система;</p>
				<p>6) ограничавање доступности услуге (енгл. denial of service attack);</p>
				<p>7) инсталирање злонамерног софтвера у оквиру ИКТ система;</p>
				<p>8) неовлашћено прикупљање података путем неовлашћеног надзора над комуникацијом или социјалним инжењерингом;</p>
				<p>9) непрестани напад на одређене ресурсе;</p>
				<p>10) злоупотреба овлашћења приступа ресурсима ИКТ система;</p>
				<p>11) остали инциденти.</p>
				<p>Поједини инцидент може бити разврстан у више врста инцидената из става 1. овог члана.</p>
				<p class="bold">Поступак обавештавања</p>
				<p class="clan">Члан 4.</p>
				<p>Оператор ИКТ система од посебног значаја обавештење о инциденту доставља министарству надлежном за информациону безбедност (у даљем тексту: Надлежни орган), Народној банци Србије односно регулаторном телу за електронске комуникације писаним путем без одлагања, најкасније наредног радног дана од дана сазнања о настанку инцидента, а оператори ИКТ система за рад са тајним подацима поступају у складу са прописима којима се уређује област заштите тајних података. </p>
				<p>Обавештење о инциденту мора да садржи врсту и опис инцидента, време и трајање инцидента, последице које је инцидент изазвао, предузете активности ради ублажавања последица инцидента и, по потреби, друге релевантне информације.</p>
				<p>У случају хитности информација о инциденту се додатно пријављује телефонским путем, путем електронске поште или на други одговарајући начин. </p>
				<p>Надлежни орган, Народна банка Србије и регулаторно тело за електронске комуникације могу ближе уредити поступак обавештавања о инцидентима, у складу са овом уредбом. </p>
				<p class="bold">Завршна одредба</p>
				<p class="clan">Члан 5.</p>
				<p>Ова уредба ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">05 број 110-9476/2016-1</p>
				<p class="potpis">У Београду, 17. новембра 2016. године</p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Александар Вучић, </span>с.р.</p>
	</div>


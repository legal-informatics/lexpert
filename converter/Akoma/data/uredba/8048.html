


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	color: #1C9500;
}
</style>


	<div class="story">
				<p>На основу члана 123. тачка 3. Устава Републике Србије, а у вези са Законом о потврђивању Финансијског уговора између Републике Србије и Европске инвестиционе банке „Зајам за општинску и регионалну инфраструктуру” („Службени гласник РС – Међународни уговори”, број 42/09) и Законом о потврђивању Финансијског уговора између Републике Србије и Европске инвестиционе банке „Зајам за општинску и регионалну инфраструктуру Б” („Службени гласник РС – Међународни уговори”, број 108/09),</p>
				<p>Влада доноси </p>
				<p class="odluka-zakon">УРЕДБУ</p>
				<p class="odluka-zakon">о поступку по коме се бирају инфраструктурни пројекти и поступку по коме се спроводи подршка унапређења локалне и регионалне инфраструктуре – Градимо заједно</p>
				<p class="centar">"Службени гласник РС", број 5 од 25. јануара 
				2017.</p>
				<p class="centar">&nbsp;</p>
				<p class="clan">I. УВОДНЕ ОДРЕДБЕ</p>
				<p class="clan">Члан 1.</p>
				<p>Овом уредбом уређује се поступак избора инфраструктурних пројеката и поступак расподеле и коришћења средстава за подршку унапређења локалне и регионалне инфраструктуре – Градимо заједно. </p>
				<p>Инфраструктурни пројекти (у даљем тексту: пројекти), у смислу ове уредбе, представљају локалне и регионалне пројекте који испуњавају критеријуме у складу са условима из финансијских уговора између Републике Србије и Европске инвестиционе банке „Зајам за општинску и регионалну инфраструктуру” и „Зајам за општинску и регионалну инфраструктуру Б” (у даљем тексту: Уговори о зајму), као и критеријуме утврђене овом уредбом.</p>
				<p>Поступак спровођења подршке унапређења локалне и регионалне инфраструктуре – Градимо заједно, врши се преосталим неповученим средствима зајма по основу Уговора о зајму (у даљем тексту: Средства), од којих ће износ Средстава за 2017, 2018. и 2019. годину бити утврђен буџетом Републике Србије за предметну буџетску годину, на разделу Министарства привреде (у даљем тексту: Министарство). </p>
				<p class="clan">II. ЦИЉ И НАМЕНА СРЕДСТАВА</p>
				<p class="clan">Члан 2.</p>
				<p>Циљ расподеле и коришћења Средстава је пружање подршке јединицама локалне самоуправе за суфинансирање реализације пројеката.</p>
				<p>Средства су намењена за подршку унапређења локалне и регионалне инфраструктуре, и то:</p>
				<p>1) изградњу, реконструкцију, рехабилитацију и санацију путева, улица, бициклистичких стаза и путних објеката (мостови, надвожњаци, пасареле и др.);</p>
				<p>2) изградњу, реконструкцију, доградњу, санацију и адаптацију објеката за потребе предшколског, школског и других нивоа образовања, објеката за ученички и студентски стандард, као и објеката за научна истраживања; </p>
				<p>3) изградњу, реконструкцију, доградњу, санацију и адаптацију школских спортских сала и терена; </p>
				<p>4) изградњу, реконструкцију, доградњу, санацију и адаптацију објеката здравствене и социјалне инфраструктуре (установе за пружање здравствене и социјалне помоћи); </p>
				<p>5) изградњу, реконструкцију, доградњу, санацију и адаптацију објеката културно-историјског наслеђа (објекти културно-историјског значаја који подстичу развој туризма). </p>
				<p class="clan">III. ИЗБОР ПРОЈЕКАТА</p>
				<p class="bold">Јавни позив</p>
				<p class="clan">Члан 3.</p>
				<p>Министарство расписује јавни позив за пријаву пројеката за подршку унапређења локалне и регионалне инфраструктуре – Градимо заједно (у даљем тексту: Јавни позив).</p>
				<p>Јавни позив се објављује у „Службеном гласнику Републике Србије” и на интернет страни Министарства.</p>
				<p class="bold">Учешће у суфинансирању пројекта</p>
				<p class="clan">Члан 4.</p>
				<p>Из буџета Републике Србије, са раздела Министарства суфинансира се пројекат у висини до 50% вредности пројекта без ПДВ.</p>
				<p>Из буџета јединице локалне самоуправе суфинансира се преостала вредност пројекта без ПДВ, као и ПДВ на укупну вредност пријављеног пројекта, у складу са прописима којима се уређује порез на додату вредност.</p>
				<p class="bold">Подносилац пријаве пројекта</p>
				<p class="clan">Члан 5.</p>
				<p>Подносилац пријаве пројекта је јединица локалне самоуправе на чијој територији је планирана реализација одређеног пројекта, а уколико пројекат реализује више јединица локалне самоуправе, подносилац пријаве пројекта су јединице локалне самоуправе које заједно реализују пројекат (у даљем тексту: Подносилац пријаве).</p>
				<p class="bold">Пријава пројекта</p>
				<p class="clan">Члан 6.</p>
				<p>Пријава пројекта подноси се на Обрасцу – Пријава пројекта за подршку унапређења локалне и регионалне инфраструктуре – Градимо заједно, који је одштампан уз ову уредбу и чини њен саставни део.</p>
				<p>Уз образац из става 1. овог члана, приликом пријављивања пројекта на Јавни позив, доставља се и документација која је наведена у Јавном позиву.</p>
				<p class="bold">Комисија за оцењивање и одабир пројеката</p>
				<p class="clan">Члан 7.</p>
				<p>Комисија за оцењивање и одабир пројеката (у даљем тексту: Комисија) врши преглед и утврђује формалну исправност пријаве пројекта и документације из члана 6. ове уредбе, као и испуњеност услова за доделу Средстава и критеријума за оцењивање и одабир пројеката.</p>
				<p>Комисију образује решењем министар привреде.</p>
				<p>Комисија разматра само пријаве пројеката које су благовремено поднете и комплетне.</p>
				<p>Комисија може тражити додатне информације од Подносиоца пријаве.</p>
				<p class="clan">IV. УСЛОВИ ЗА ДОДЕЛУ СРЕДСТАВА</p>
				<p class="clan">Члан 8.</p>
				<p>Услови за доделу Средстава су:</p>
				<p>1) да је реализација пројекта у складу са циљем и наменом Средстава из члана 2. ове уредбе;</p>
				<p>2) да је суфинансирање пројекта предвиђено од стране Подносиоца пријаве у висини припадајућег износа.</p>
				<p class="clan">V. КРИТЕРИЈУМИ ЗА ОЦЕЊИВАЊЕ И ОДАБИР ПРОЈЕКАТА</p>
				<p class="clan">Члан 9.</p>
				<p>Оцењивање и одабир пројеката врши се на основу следећих критеријума:</p>
				<p>1) врста пројекта (локални или регионални);</p>
				<p>2) ефекти пројекта;</p>
				<p>3) одрживост пројекта;</p>
				<p>4) усклађеност пројекта са стратешким документима;</p>
				<p>5) број директних корисника пројекта;</p>
				<p>6) број индиректних корисника пројекта.</p>
				<p>Критеријуми за оцењивање и одабир пројеката из става 1. овог члана детаљно су разрађени у Прилогу – Критеријуми за оцењивање и одабир пројекта, који је одштампан уз ову уредбу и чини њен саставни део.</p>
				<p class="clan">VI. РАСПОДЕЛА И КОРИШЋЕЊE СРЕДСТАВА</p>
				<p class="bold">Алоцирање, повлачење и трошење Средстава</p>
				<p class="clan">Члан 10.</p>
				<p>На основу Јавног позива, а у складу са условима за доделу Средстава из члана 8. ове уредбе и критеријумима за оцењивање и одабир пројеката из члана 9. ове уредбе, Комисија врши рангирање пројеката и сачињава Листу пројеката за алоцирање Средстава (у даљем тексту: Листа пројеката), коју доставља на мишљење Јединици за управљање пројектима у Министарству.</p>
				<p> Јединица за управљање пројектима, по давању позитивног мишљења, доставља Листу пројеката Европској инвестиционој банци на одобрење. </p>
				<p>Након одобрења Листе пројеката од стране Европске инвестиционе банке, Комисија утврђује предлог одлуке о расподели и коришћењу Средстава за подршку унапређења локалне и регионалне инфраструктуре – Градимо заједно, у зависности од висине средстава која буде обезбеђена у буџету Републике Србије за 2017, 2018. и 2019. годину и доставља га министру привреде.</p>
				<p>У случају да укупна вредност пројеката са одобрене Листе пројеката буде мања од вредности Средстава, Министарство расписује нови Јавни позив све док се Средства у потпуности не алоцирају.</p>
				<p>Динамика повлачења и трошења алоцираних Средстава трајаће три године, и то 2017, 2018. и 2019. године, у складу са роковима из Уговора о зајму.</p>
				<p class="bold">Доношење одлуке</p>
				<p class="clan">Члан 11.</p>
				<p>На основу предлога одлуке из члана 10. ове уредбе, одлуку о расподели и коришћењу средстава за подршку унапређења локалне и регионалне инфраструктуре – Градимо заједно (у даљем тексту: Одлука) доноси министар привреде.</p>
				<p>Одлука садржи: назив Подносиоца пријаве, назив пројекта, место улагања и висину одобреног износа средстава за реализацију пројекта. Одлука се објављује у „Службеном гласнику Републике Србије” и на интернет страни Министарства.</p>
				<p>У случају потребе, Одлука се може мењати, односно допуњавати, у складу са одобреном Листом пројеката.</p>
				<p class="clan">VII. РЕАЛИЗАЦИЈА ПРОЈЕКАТА</p>
				<p class="bold">Спровођење јавне набавке</p>
				<p class="clan">Члан 12.</p>
				<p>Јавне набавке за потребе реализације одобрених пројеката Министарство ће спровести у складу са законом којим се уређују јавне набавке.</p>
				<p>Након спроведеног поступка јавне набавке Министарство, Подносилац пријаве и изабрани понуђач закључују уговор за реализацију пројекта.</p>
				<p class="bold">Праћење реализације пројекта</p>
				<p class="clan">Члан 13.</p>
				<p>Министарство путем својих стручних служби, обезбедиће праћење реализације сваког одабраног пројекта са свих аспеката реализације (техничке, финансијске, правне и др.).</p>
				<p>Подносилац пријаве обезбеђује стручни надзор над извођењем радова на реализацији одабраног пројекта.</p>
				<p class="clan">Члан 14.</p>
				<p>Ова уредба ступа на снагу наредног дана од дана објављивања у „Службеном гласнику Републике Србије”.</p>
				<p class="potpis">05 број 110-170/2017-1</p>
				<p class="potpis">У Београду, 24. јануара 2017. године</p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Александар Вучић, </span>с.р.</p>
				<p class="clan" style="text-align: right">Прилози</p>
				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=420395&amp;regactid=420395" target="_blank">
				Образац – Пријава пројекта за подршку унапређења локалне и 
				регионалне инфраструктуре – Градимо заједно</a></p>
				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=420395&amp;regactid=420395" target="_blank">
				Прилог - Критеријуми за оцењивање и одабир пројекта&nbsp;</a></p>
	</div>




<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	color: #008000;
}
</style>


	<div class="story">
			<p class="Basic-Paragraph">На основу члана 100. став 2. Закона о државним службеницима („Службени гласник РС”, бр. 79/05, 81/05 – исправка, 83/05 – исправка, 64/07, 67/07 – исправка, 116/08, 104/09, 99/14, 94/17 и 95/18) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влада доноси</p>
			<p class="odluka-zakon">УРЕДБУ </p>
			<p class="odluka-zakon">о државном стручном испиту</p>
			<p class="centar_MML">"Службени гласник РС", број 86 од 6. децембра 
			2019.</p>
			<p class="clan">I. УВОДНЕ ОДРЕДБЕ</p>
			<p class="bold">Предмет уређења</p>
			<p class="clan">Члан 1.</p>
			<p class="Basic-Paragraph">Овом уредбом уређује се програм и начин полагања државног стручног испита у државним органима, састав и начин рада комисије за спровођење државног стручног испита, трошкови полагања државног стручног испита, изглед обрасца уверења о положеном државном стручном испиту, начин издавања уверења о положеном државном стручном испиту и начин уписа и вођења евиденције о положеном државном стручном испиту. </p>
			<p class="bold">Примена одредаба ове уредбе</p>
			<p class="clan">Члан 2.</p>
			<p class="Basic-Paragraph">Одредбе ове уредбе се примењују на имаоца јавних овлашћења у вршењу поверених послова државне управе који се односе на државни стручни испит.</p>
			<p class="bold">Ко полаже државни стручни испит</p>
			<p class="clan">Члан 3.</p>
			<p class="Basic-Paragraph">Државни стручни испит дужан је да полаже државни службеник који је засновао радни однос на неодређено време, ако нема положен државни стручни испит, односно други испит који је у складу са законом прописан као изузетак од полагања државног стручног испита, лице које је на пробном раду и приправник у државном органу (у даљем тексту: кандидат).</p>
			<p class="clan">Члан 4.</p>
			<p class="Basic-Paragraph">Државни службеник који је премештен на радно место разврстано у најниже звање са стеченим додатним образовањем, дужан је да положи државни стручни испит према програму државног стручног испита за степен образовања који је стекао додатним образовањем.</p>
			<p class="clan">Члан 5.</p>
			<p class="Basic-Paragraph">Државни стручни испит могу полагати лица са којима је, у складу са законом, закључен уговор о стручном оспособљавању без накнаде, ради стручног оспособљавања, односно стицања радног искуства и услова за полагање државног стручног испита.</p>
			<p class="Basic-Paragraph">Државни стручни испит могу полагати и друга лица заинтересована за рад на пословима за које је услов положен државни стручни испит, а која су се оспособила за самосталан рад у струци, односно самостално обављање послова и имају стечено радно искуство у струци у трајању које је услов за полагање државног стручног испита у степену стручне спреме, односно образовања односног лица. </p>
			<p class="clan">Члан 6.</p>
			<p class="Basic-Paragraph">Одредбе ове уредбе примењују се на службенике који су дужни да положе државни стручни испит у складу са законом који уређује права и дужности из радног односа запослених у органима аутономних покрајина и јединицама локалне самоуправе.</p>
			<p class="Basic-Paragraph">Одредбе ове уредбе примењују се на запослене код других ималаца јавних овлашћења који обављају поверене послове државне управе.</p>
			<p class="clan">Члан 7.</p>
			<p class="Basic-Paragraph">Државни стручни испит могу полагати лица која немају положен државни стручни испит, а пријавила су се на јавни конкурс за попуњавање положаја у државном органу у складу са прописима о државним службеницима, односно за попуњавање положаја у aутономној покрајини, јединици локалне самоуправе и граду Београду у складу са прописима о запосленима у аутономним покрајинама и јединицама локалне самоуправе.</p>
			<p class="clan">II. ПРОГРАМ ДРЖАВНОГ СТРУЧНОГ ИСПИТА</p>
			<p class="bold">Садржина програма</p>
			<p class="clan">Члан 8.</p>
			<p class="Basic-Paragraph">На државном стручном испиту проверава се познавање важећих прописа којима су уређене области из испитних предмета.</p>
			<p class="Basic-Paragraph">Области које чине садржину испитних предмета наведене су у Програму државног стручног испита (Прилог), који је одштампан уз ову уредбу и који чини њен саставни део.</p>
			<p class="bold">Испитни предмети</p>
			<p class="clan">Члан 9.</p>
			<p class="Basic-Paragraph">Државни стручни испит за кандидате са стеченим високим образовањем на основним академским студијама у обиму од најмање 240 ЕСПБ бодова, мастер академским студијама, специјалистичким академским студијама, специјалистичким струковним студијама, односно на основним студијама у трајању од најмање четири године или специјалистичким студијама на факултету и кандидате са стеченим високим образовањем на основним академским студијама у обиму од 180 ЕСПБ бодова, основним струковним студијама, односно на студијама у трајању до три године (у даљем тексту: кандидати са високим образовањем) обухвата следеће испитне предмете:</p>
			<p class="Basic-Paragraph">1) Уставно уређење;</p>
			<p class="Basic-Paragraph">2) Систем државне управе;</p>
			<p class="Basic-Paragraph">3) Управни поступак и управни спор;</p>
			<p class="Basic-Paragraph">4) Канцеларијско пословање;</p>
			<p class="Basic-Paragraph">5) Радно законодавство;</p>
			<p class="Basic-Paragraph">6) Основи система Европске уније.</p>
			<p class="Basic-Paragraph">Државни стручни испит за кандидате са стеченим средњим образовањем обухвата следеће испитне предмете:</p>
			<p class="Basic-Paragraph">1) Уставно уређење и основи система државне управе;</p>
			<p class="Basic-Paragraph">2) Управни поступак;</p>
			<p class="Basic-Paragraph">3) Канцеларијско пословање;</p>
			<p class="Basic-Paragraph">4) Основи радног законодавства;</p>
			<p class="Basic-Paragraph">5) Основи система Европске уније.</p>
			<p class="clan">III. НАЧИН ПОЛАГАЊА ДРЖАВНОГ СТРУЧНОГ ИСПИТА</p>
			<p class="bold">Испитне комисије</p>
			<p class="clan">Члан 10.</p>
			<p class="Basic-Paragraph">За спровођење државног стручног испита образују се испитне комисије.</p>
			<p class="Basic-Paragraph">Испитне комисије за спровођење државног стручног испита су:</p>
			<p class="Basic-Paragraph">1) Испитна комисија за полагање државног стручног испита за кандидате са високим образовањем;</p>
			<p class="Basic-Paragraph">2) Испитна комисија за полагање државног стручног испита за кандидате са средњим образовањем.</p>
			<p class="bold">Састав испитне комисије</p>
			<p class="clan">Члан 11.</p>
			<p class="Basic-Paragraph">Испитна комисија из члана 10. става 2. тачка 1) ове уредбе има председника, заменика председника и четири члана, а испитна комисија из члана 10. става 2. тачка 2) ове уредбе председника, заменика председника и три члана.</p>
			<p class="Basic-Paragraph">Прeдсeдник, зaмeник прeдсeдникa и члaнoви испитних кoмисиjа мoрajу бити држaвни службeници кojи имajу стeчeнo висoкo oбрaзoвaњe нa oснoвним aкaдeмским студиjaмa у oбиму oд нajмaњe 240 EСПБ бoдoвa, мaстeр aкaдeмским студиjaмa, спeциjaлистичким aкaдeмским студиjaмa, спeциjaлистичким струкoвним студиjaмa, oднoснo нa oснoвним студиjaмa у трajaњу oд нajмaњe чeтири гoдинe или спeциjaлистичким студиjaмa нa фaкултeту и нajмaњe сeдaм гoдинa рaднoг искуствa у струци.</p>
			<p class="bold">Одлучивање испитне комисије</p>
			<p class="clan">Члан 12.</p>
			<p class="Basic-Paragraph">Испитне комисије за спровођење државног стручног испита из члана 10. ове уредбе (у даљем тексту: испитна комисија) одлучују већином гласова од укупног броја чланова.</p>
			<p class="Basic-Paragraph">Код подељеног броја гласова, одлучује глас председника испитне комисије.</p>
			<p class="bold">Секретар испитне комисије</p>
			<p class="clan">Члан 13.</p>
			<p class="Basic-Paragraph">Административне послове за испитну комисију обавља секретар испитне комисије.</p>
			<p class="Basic-Paragraph">Секретар испитне комисије има заменика.</p>
			<p class="bold">Испитивачи</p>
			<p class="clan">Члан 14. </p>
			<p class="Basic-Paragraph">За сваки испитни предмет одређује се два испитивача.</p>
			<p class="Basic-Paragraph">Председник, заменик председника и чланови испитне комисије одређују се истовремено и за испитиваче на појединим испитним предметима.</p>
			<p class="Basic-Paragraph">За испитивача се може одредити:</p>
			<p class="Basic-Paragraph">1) државни службеник који има стечено висoкo oбрaзoвaњe нa oснoвним aкaдeмским студиjaмa у oбиму oд нajмaњe 240 EСПБ бoдoвa, мaстeр aкaдeмским студиjaмa, спeциjaлистичким aкaдeмским студиjaмa, спeциjaлистичким струкoвним студиjaмa, oднoснo нa oснoвним студиjaмa у трajaњу oд нajмaњe чeтири гoдинe или спeциjaлистичким студиjaмa нa фaкултeту и нajмaњe пет гoдинa рaднoг искуствa у струци;</p>
			<p class="Basic-Paragraph">2) стручњак у области која је у вези са садржином испитног предмета за коју се одређује за испитивача, који има најмање стечено висoкo oбрaзoвaњe нa oснoвним aкaдeмским студиjaмa у oбиму oд нajмaњe 240 EСПБ бoдoвa, мaстeр aкaдeмским студиjaмa, спeциjaлистичким aкaдeмским студиjaмa, спeциjaлистичким струкoвним студиjaмa, oднoснo нa oснoвним студиjaмa у трajaњу oд нajмaњe чeтири гoдинe или спeциjaлистичким студиjaмa нa фaкултeту и нajмaњe пет гoдинa рaднoг искуствa у струци.</p>
			<p class="bold">Образовање испитне комисије</p>
			<p class="clan">Члан 15.</p>
			<p class="Basic-Paragraph">Испитну комисију решењем образује министар надлежан за систем државне управе (у даљем тексту: министар), на период од две године.</p>
			<p class="Basic-Paragraph">Решењем о образовању испитне комисије, поред председника, заменика председника и чланова испитне комисије, одређују се и секретар, односно заменик секретара испитне комисије и испитивачи за поједине испитне предмете.</p>
			<p class="Basic-Paragraph">Изузетно, ако су оба испитивача за испитни предмет спречени да учествују у испитном року, министар одређује лице које испуњава услове из члана 14. став 3. ове уредбе за испитивача за тај испитни рок.</p>
			<p class="bold">Лица која учествују у организацији и спровођењу испита</p>
			<p class="clan">Члан 16.</p>
			<p class="Basic-Paragraph">Административно-техничку подршку организовању и спровођењу државног стручног испита врше лица која решењем одреди министар.</p>
			<p class="bold">Накнада за рад </p>
			<p class="clan">Члан 17.</p>
			<p class="Basic-Paragraph">Председнику, заменику председника, члановима испитне комисије, испитивачима, секретару и заменику секретара испитне комисије, као и лицима која учествују у организацији и спровођењу државног стручног испита припада накнада за рад чију висину решењем утврђује министар.</p>
			<p class="bold">Захтев за полагање државног стручног испита</p>
			<p class="clan">Члан 18.</p>
			<p class="Basic-Paragraph">Захтев за полагање државног стручног испита подноси се министарству надлежном за систем државне управе (у даљем тексту: Министарство). </p>
			<p class="Basic-Paragraph">Захтев за полагање државног стручног испита за кандидате са високим образовањем (Образац 1), одштампан је уз ову уредбу и чини њен саставни део.</p>
			<p class="Basic-Paragraph">Захтев за полагање државног стручног испита за кандидате са средњим образовањем (Образац 2), одштампан је уз ову уредбу и чини њен саставни део.</p>
			<p class="Basic-Paragraph">Ако се захтев за полагање државног стручног испита подноси сагласно чл. 3. и 6. ове уредбе, уз захтев се подноси:</p>
			<p class="Basic-Paragraph">1) решење о заснивању радног односа на неодређено време, односно решење о заснивању радног односа приправника на одређено време;</p>
			<p class="Basic-Paragraph">2) решење о утврђеној обавези полагања испита;</p>
			<p class="Basic-Paragraph">3) оверена фотокопија дипломе о стеченом образовању;</p>
			<p class="Basic-Paragraph">4) фотокопија личне карте.</p>
			<p class="Basic-Paragraph">Ако се захтев за полагање државног стручног испита подноси сагласно члану 4. ове уредбе, уз захтев се подноси:</p>
			<p class="Basic-Paragraph">1) решење о премештају на радно место разврстано у најниже звање са стеченим додатним образовањем;</p>
			<p class="Basic-Paragraph">2) решење о утврђеној обавези полагања испита;</p>
			<p class="Basic-Paragraph">3) оверена фотокопија дипломе о стеченом образовању;</p>
			<p class="Basic-Paragraph">4) фотокопија личне карте.</p>
			<p class="Basic-Paragraph">Ако се захтев за полагање државног стручног испита подноси сагласно члану 5. став 1. ове уредбе, уз захтев се подноси:</p>
			<p class="Basic-Paragraph">1) уговор о стручном оспособљавању без накнаде, рaди стручнoг oспoсoбљaвaњa, oднoснo стицaњa рaднoг искуствa и услoвa зa пoлaгaњe испита;</p>
			<p class="Basic-Paragraph">2) оверена фотокопија дипломе о стеченом образовању;</p>
			<p class="Basic-Paragraph">3) фотокопија личне карте.</p>
			<p class="Basic-Paragraph">Ако се захтев за полагање државног стручног испита подноси сагласно члану 5. став 2. ове уредбе, уз захтев се подноси:</p>
			<p class="Basic-Paragraph">1) оверена фотокопија дипломе о стеченом образовању;</p>
			<p class="Basic-Paragraph">2) уверење (потврда) о оспособљености за самосталан рад, односно обављање послова и стеченом радном искуству у струци у трајању које је услов за полагање испита у степену стручне спреме, односно образовања односног лица;</p>
			<p class="Basic-Paragraph">3) фотокопија личне карте.</p>
			<p class="Basic-Paragraph">Ако се захтев за полагање државног стручног испита подноси сагласно члану 7. ове уредбе, уз захтев се подноси:</p>
			<p class="Basic-Paragraph">1) оверена фотокопија дипломе о стеченом образовању;</p>
			<p class="Basic-Paragraph">2) уверење (потврда) о оспособљености за самосталан рад, односно обављање послова и стеченом радном искуству у струци у трајању које је услов за полагање испита у степену стручне спреме, односно образовања односног лица;</p>
			<p class="Basic-Paragraph">3) доказ о пријави на јавни конкурс за попуњавање положаја у државном органу, односно органу аутономне покрајине, јединице локалне самоуправе или градa Београдa;</p>
			<p class="Basic-Paragraph">4) фотокопија личне карте.</p>
			<p class="bold">Подношење захтева за полагање државног стручног испита</p>
			<p class="clan">Члан 19.</p>
			<p class="Basic-Paragraph">Захтев за полагање државног стручног испита подноси се најкасније 60 дана пре дана истека рока у коме је кандидат, сагласно закону или другом пропису, дужан да положи испит.</p>
			<p class="Basic-Paragraph">Изузетно, лица из члана 7. ове уредбе дужна су да поднесу захтев за полагање државног стручног испита, наредног дана од дана истека рока за подношење пријава на јавни конкурс за попуњавање положаја у државном органу у складу са прописима о државним службеницима, односно за попуњавање положаја у органу аутономне покрајине, јединице локалне самоуправе или града Београда у складу са прописима о запосленима у аутономним покрајинама и јединицама локалне самоуправе.</p>
			<p class="Basic-Paragraph">Захтев за полагање државног стручног испита подноси орган у коме је кандидат запослен, а може га поднети и кандидат, ако орган не поднесе захтев за полагање државног стручног испита у року утврђеном ставом 1. овог члана, као и лица из чл 5. и 7. ове уредбе (у даљем тексту: подносилац захтева).</p>
			<p class="bold">Одлучивање о захтеву за полагање државног стручног испита</p>
			<p class="clan">Члан 20.</p>
			<p class="Basic-Paragraph">О захтеву за полагање државног стручног испита одлучује овлашћено службено лице Министарства.</p>
			<p class="bold">Трошкови полагања државног стручног испита</p>
			<p class="clan">Члан 21.</p>
			<p class="Basic-Paragraph">Орган&nbsp; у коме је кандидат запослен, односно подносилац захтева, дужан је да уплати трошкове полагања државног стручног испита пре полагања испита.</p>
			<p class="Basic-Paragraph">Трошкове полагања државног стручног испита решењем утврђује министар.</p>
			<p class="bold">Одређивање полагања државног стручног испита</p>
			<p class="clan">Члан 22.</p>
			<p class="Basic-Paragraph">Испитна комисија, водећи рачуна о року у коме је кандидат дужан да положи државни стручни испит, одређује дан, месец, годину, време и место полагања испита, о чему обавештава подносиоца захтева, најкасније седам дана пре дана полагања испита.</p>
			<p class="Basic-Paragraph">Изузетно, испитна комисија дужна је да утврди дан, месец, годину, место и време полагања државног стручног испита за лица из члана 7. ове уредбе, тако да се испит одржи најкасније три дана пре истека рока за достављање доказа да је то лице положило државни стручни испит.</p>
			<p class="Basic-Paragraph">Обавештење из ст. 1. и 2. овог члана потписује секретар, односно заменик секретара испитне комисије.</p>
			<p class="Basic-Paragraph">Испитна комисија одређује и распоред испитивача за сваки испитни рок.</p>
			<p class="Basic-Paragraph">Акт о одређивању дана, месеца, године, времена и места полагања државног стручног испита и распореда испитивача за сваки испитни рок потписује председник испитне комисије.</p>
			<p class="bold">Ток државног стручног испита</p>
			<p class="clan">Члан 23.</p>
			<p class="Basic-Paragraph">Државни стручни испит се полаже усмено.</p>
			<p class="Basic-Paragraph">Државни стручни испит започиње утврђивањем присуства кандидата на испиту.</p>
			<p class="Basic-Paragraph">Присуство кандидата утврђује секретар, односно заменик секретара испитне комисије.</p>
			<p class="bold">Полагање испитних предмета</p>
			<p class="clan">Члан 24.</p>
			<p class="Basic-Paragraph">Кандидат полаже испитни предмет пред испитивачем.</p>
			<p class="Basic-Paragraph">Знање које је кандидат показао из испитног предмета оцењује се посебно описном оценом „положио” или „није положио”.</p>
			<p class="bold">Појединачни записник о полагању испитног предмета </p>
			<p class="clan">Члан 25.</p>
			<p class="Basic-Paragraph">О полагању испитног предмета сачињава се појединачни записник (Образац 3), који је одштампан уз ову уредбу и који чини њен саставни део.</p>
			<p class="bold">Утврђивање општег успеха кандидата на државном стручном испиту</p>
			<p class="clan">Члан 26.</p>
			<p class="Basic-Paragraph">После завршетка државног стручног испита, испитна комисија на основу појединачних записника испитивача, утврђује општи успех кандидата на испиту, и то:</p>
			<p class="Basic-Paragraph">1) „положио” – ако је кандидат из свих испитних предмета оцењен описном оценом „положио”;</p>
			<p class="Basic-Paragraph">2) „није положио и упућује се на поправни испит ” – ако је кандидат из једног или два испитна предмета оцењен описном оценом „није положио”;</p>
			<p class="Basic-Paragraph">3) „није положио” – ако је кандидат из више од два испитна предмета оцењен описном оценом „није положио”.</p>
			<p class="Basic-Paragraph">Општи успех на испиту кандидату саопштава секретар, односно заменик секретара испитне комисије.</p>
			<p class="bold">Записник о утврђивању општег успеха кандидата</p>
			<p class="clan">Члан 27.</p>
			<p class="Basic-Paragraph">О утврђивању општег успеха кандидата на државном стручном испиту сачињава се:</p>
			<p class="Basic-Paragraph">1) Записник Испитне комисије о полагању државног стручног испита кандидата са високим образовањем (Образац 4), који је одштампан уз ову уредбу и који чини њен саставни део;</p>
			<p class="Basic-Paragraph">2) Записник Испитне комисије о полагању државног стручног испита кандидата са средњим образовањем (Образац 5), који је одштампан уз ову уредбу и који чини њен саставни део.</p>
			<p class="Basic-Paragraph">Записнике из става 1. овог члана потписују председник, заменик председника, чланови и секретар, односно заменик секретара испитне комисије.</p>
			<p class="bold">Поправни испит</p>
			<p class="clan">Члан 28.</p>
			<p class="Basic-Paragraph">Кандидат из члана 26. став 1. тачка 2) ове уредбе позива се на поправни испит, у року који не може бити дужи од 30 дана од дана претходног полагања.</p>
			<p class="Basic-Paragraph">Кандидат који на поправном испиту из једног испитног предмета добије оцену „није положио” или ако се уредно позван не одазове полагању поправног испита у року из става 1. овог члана, није положио државни стручни испит.</p>
			<p class="bold">Поновно полагање државног стручног испита </p>
			<p class="clan">Члан 29.</p>
			<p class="Basic-Paragraph">Кандидат из члана 26. став 1. тачка 3) ове уредбе не може поново полагати државни стручни испит пре истека рока од 30 дана од дана претходног полагања.</p>
			<p class="Basic-Paragraph">Изузетно, кандидат који је дужан да положи државни стручни испит у року утврђеном законом, може полагати испит пре истека рока из става 1. овог члана.</p>
			<p class="bold">Прекид полагања започетог државног стручног испита</p>
			<p class="clan">Члан 30.</p>
			<p class="Basic-Paragraph">На захтев кандидата, испитнa комисијa може одлучити да прекине полагање започетог државног стручног испита, ако је због болести или другог оправданог разлога кандидат спречен да настави полагање испита.</p>
			<p class="Basic-Paragraph">Кандидат је дужан да разлоге због којих тражи прекид полагања започетог државног стручног испита учини вероватним.</p>
			<p class="Basic-Paragraph">Прекид полагања започетог испита из става 1. овог члана уноси се у записник из члана 27. ове уредбе.</p>
			<p class="Basic-Paragraph">Рок на који је државни стручни испит прекинут не може бити дужи од 30 дана од дана одржавања започетог испита.</p>
			<p class="Basic-Paragraph">Кандидат који не настави испит у року из става 3. овог члана, није положио државни стручни испит. </p>
			<p class="bold">Право на приговор</p>
			<p class="clan">Члан 31.</p>
			<p class="Basic-Paragraph">Кандидат који сматра да његов успех из одређеног испитног предмета није правилно оцењен има право приговора испитној комисији наредног радног дана од дана саопштења општег успеха на државном стручном испиту кандидату.</p>
			<p class="Basic-Paragraph">Приговор из става 1. овог члана подноси се преко Министарства.</p>
			<p class="bold">Полагање испита по приговору</p>
			<p class="clan">Члан 32.</p>
			<p class="Basic-Paragraph">Кандидат који је изјавио приговор поново полаже испитни предмет на који се приговор односи пред испитном комисијом, наредног радног дана од дана пријема приговора.</p>
			<p class="Basic-Paragraph">О дану, месецу, години, времену и месту полагања поправног испита кандидата обавештава секретар, односно заменик секретара испитне комисије, на начин на који се врше кратка и хитна обавештења.</p>
			<p class="Basic-Paragraph">Знање које је кандидат показао из испитног предмета испитна комисија оцењује описном оценом „положио” или „није положио”.</p>
			<p class="Basic-Paragraph">О полагању испитног предмета по приговору сачињава се појединачни записник (Образац 6), који је одштампан уз ову уредбу и који чини њен саставни део.</p>
			<p class="Basic-Paragraph">Појединачни записник из става 4. овог члана потписују председник, заменика председника и чланови испитне комисије. </p>
			<p class="clan">IV. УВЕРЕЊЕ О ПОЛОЖЕНОМ ДРЖАВНОМ СТРУЧНОМ ИСПИТУ</p>
			<p class="bold">Начин издавања уверења</p>
			<p class="clan">Члан 33.</p>
			<p class="Basic-Paragraph">На основу утврђеног општег успеха на државном стручном испиту, кандидату који је положио испит издаје се уверење о положеном државном стручном испиту.</p>
			<p class="Basic-Paragraph">Уверење о положеном државном стручном испиту издаје министар.</p>
			<p class="clan">Члан 34.</p>
			<p class="Basic-Paragraph">Уверење о положеном државном стручном испиту може се издати и као електронски документ, у складу са законом.</p>
			<p class="bold">Садржина уверења</p>
			<p class="clan">Члан 35.</p>
			<p class="Basic-Paragraph">У уверење о положеном државном стручном испиту уписују се: име и презиме кандидата који је положио државни стручни испит; датум и место рођења; јединствени матични број грађана; назив високошколске установе, врста стеченог образовања и стручни назив, односно назив завршене средње школе и образовни профил; датум полагања државног стручног испита и програм по коме је кандидат положио државни стручни испит.</p>
			<p class="bold">Образац уверења</p>
			<p class="clan">Члан 36.</p>
			<p class="Basic-Paragraph">Уверење о положеном државном стручном испиту по програму државног стручног испита за кандидате са високим образовањем издаје се на Обрасцу 7, који је одштампан уз ову уредбу и чини њен саставни део.</p>
			<p class="Basic-Paragraph">Образац из става 1. овог члана израђује се од заштићене 100-грамске хартије са штампом у плавој боји и садржи грб Републике Србије, у заглављу и средини обрасца.</p>
			<p class="Basic-Paragraph">Уверење о положеном државном стручном испиту по програму државног стручног испита за кандидате са средњим образовањем издаје се на Обрасцу 8, који је одштампан уз ову уредбу и чини њен саставни део.</p>
			<p class="Basic-Paragraph">Образац из става 3. овог члана израђује се од заштићене 100-грамске хартије са штампом у зеленој боји и садржи грб Републике Србије, у заглављу и средини обрасца.</p>
			<p class="clan">V. ЕВИДЕНЦИЈА О ПОЛОЖЕНОМ ДРЖАВНОМ СТРУЧНОМ ИСПИТУ</p>
			<p class="bold">Начин вођења евиденције</p>
			<p class="clan">Члан 37.</p>
			<p class="Basic-Paragraph">Министарство води Евиденцију о положеном државном стручном испиту (у даљем тексту: Евиденција), као јединствену електронску базу података – у непрекидном низу бројева.</p>
			<p class="bold">Садржина евиденције</p>
			<p class="clan">Члан 38.</p>
			<p class="Basic-Paragraph">У Евиденцију се уписује:</p>
			<p class="Basic-Paragraph">1) име и презиме кандидата; </p>
			<p class="Basic-Paragraph">2) јединствени матични број грађана; </p>
			<p class="Basic-Paragraph">3) назив високошколске установе, врста стеченог образовања и стручни назив, односно назив завршене средње школе и образовни профил; </p>
			<p class="Basic-Paragraph">4) назив државног органа, имаоца јавних овлашћења, односно другог послодавца код кога је кандидат запослен; </p>
			<p class="Basic-Paragraph">5) број и датум решења којим је одобрено полагање државног стручног испита; </p>
			<p class="Basic-Paragraph">6) датум полагања испита; </p>
			<p class="Basic-Paragraph">7) подаци о општем успеху на испиту; </p>
			<p class="Basic-Paragraph">8) број и датум издатог уверења о положеном државном стручном испиту.</p>
			<p class="clan">VI. УСЛУГЕ ЕЛЕКТРОНСКЕ УПРАВЕ</p>
			<p class="clan">Члан 39.</p>
			<p class="Basic-Paragraph">Ради подношења захтева из члана 18. ове уредбе у електронском облику и електронског управног поступања и електронске комуникације у вези са захтевима из члана 18. ове уредбе, Министарство успоставља софтверско решење које на једном месту омогућава електронско управно поступање, односно поступање у управним стварима електронским путем.</p>
			<p class="Basic-Paragraph">Евиденција из члана 37. ове уредбе саставни је део софтверског решења из става 1. овог члана.</p>
			<p class="clan">VII. ПРЕЛАЗНЕ И ЗАВРШНЕ ОДРЕДБЕ</p>
			<p class="clan">Члан 40.</p>
			<p class="Basic-Paragraph">Поступци по захтевима за полагање државног стручног испита који нису окончани до дана почетка примене ове уредбе, окончаће се према одредбама уредбе која је важила до дана почетка примене ове уредбе.</p>
			<p class="Basic-Paragraph">Ако после почетка примене ове уредбе коначно решење донето у поступцима из става 1. овог члана буде поништено или укинуто, даљи поступак спроводи се према одредбама ове уредбе.</p>
			<p class="clan">Члан 41.</p>
			<p class="Basic-Paragraph">Кандидат који је започео полагање државног стручног испита према програму државног стручног испита који је важио до почетка примене ове уредбе, окончаће полагање испита према том програму.</p>
			<p class="clan">Члан 42.</p>
			<p class="Basic-Paragraph">Министарство ће израдити софтверско решење из члана 39. ове уредбе најкасније у року од 12 месеци од дана ступања на снагу ове уредбе.</p>
			<p class="Basic-Paragraph">До израде софтверског решења из члана 39. ове уредбе образац захтева из члана 18. ст. 2. и 3. ове уредбе у електронској форми преузима се на веб презентацији Министарства, а подаци у образац захтева уписују се електронским путем.</p>
			<p class="clan">Члан 42.</p>
			<p class="Basic-Paragraph">Даном почетка примене ове уредбе престаје да важи Уредба о програму и начину полагања државног стручног испита („Службени гласник РС”, бр. 16/09, 84/14, 81/16, 76/17 и 60/18).</p>
			<p class="clan">Члан 43.</p>
			<p class="Basic-Paragraph">Ова уредба ступа на снагу осмог дана од дана објављивања у „Службеном гласнику Републике Србије”, а примењује се од 1. јануара 2021. године.</p>
			<p class="potpis">05 број 110-11913/2019</p>
			<p class="potpis">У Београду, 4. децембра 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
			<p class="potpis">Прилози</p>
			<p>
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog1.html&amp;doctype=reg&amp;abc=cba&amp;eli=true&amp;eliActId=429389&amp;regactid=429389" target="_blank">Прилог 1 -&nbsp; Програм државног стручног испита</a></p>
			<p>
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog2.html&amp;doctype=reg&amp;abc=cba&amp;eli=true&amp;eliActId=429389&amp;regactid=429389" target="_blank">Образац 1 - Захтев за полагање државног стручног 
			испита за кандидате са високим образовањем</a></p>
			<p>
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog3.html&amp;doctype=reg&amp;abc=cba&amp;eli=true&amp;eliActId=429389&amp;regactid=429389" target="_blank">Образац 2 - Захтев за полагање државног стручног 
			испита за кандидате са средњим образовањем </a> </p>
			<p>
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog4.html&amp;doctype=reg&amp;abc=cba&amp;eli=true&amp;eliActId=429389&amp;regactid=429389" target="_blank">Образац 3 - Појединачни записник о 
			полагању испитног предмета</a></p>
			<p>
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog5.html&amp;doctype=reg&amp;abc=cba&amp;eli=true&amp;eliActId=429389&amp;regactid=429389" target="_blank">Образац 4 - Записник испитне комисије за 
			полагање државног стручног испита за кандидате са високим 
			образовањем о утврђивању општег успеха кандидата на државном 
			стручном испиту</a></p>
			<p>
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog6.html&amp;doctype=reg&amp;abc=cba&amp;eli=true&amp;eliActId=429389&amp;regactid=429389" target="_blank">Образац 5 - Записник испитне комисије за 
			полагање државног стручног испита за кандидате са средњим 
			образовањем о утврђивању општег успеха кандидата на државном 
			стручном испиту</a></p>
			<p>
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog7.html&amp;doctype=reg&amp;abc=cba&amp;eli=true&amp;eliActId=429389&amp;regactid=429389" target="_blank">Образац 6 - Појединачни записник о 
			полагању испитног предмета по приговору</a></p>
			<p>
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog8.html&amp;doctype=reg&amp;abc=cba&amp;eli=true&amp;eliActId=429389&amp;regactid=429389" target="_blank">Образац 7 - Уверење о положеном државном 
			стручном испиту по Програму државног стручног испита за кандидате са 
			високим образовањем</a></p>
			<p>
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog9..html&amp;doctype=reg&amp;abc=cba&amp;eli=true&amp;eliActId=429389&amp;regactid=429389" target="_blank">Образац 8 - Уверење о положеном државном 
			стручном испиту по Програму државног стручног испита за кандидате са 
			средњим образовањем</a></p>
			<p class="auto-style1">&nbsp;</p>
	</div>


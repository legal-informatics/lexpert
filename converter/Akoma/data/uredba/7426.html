


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 3. став 2. Закона о обнови након елементарне и друге непогоде („Службени гласник РС”, број 112/15) и члана 17. став 1. и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p class="odluka-zakon">&nbsp;</p>
				<p class="odluka-zakon">УРЕДБУ</p>
				<p class="naslov">о утврђивању Државног програма помоћи и обнове привредне делатности на поплављеном подручју</p>
				<p class="auto-style1">"Службени гласник РС", број 24 од 8. марта 
				2016.</p>
				<p class="naslov">&nbsp;</p>
				<p class="clan">Члан 1.</p>
				<p>Овом уредбом утврђује се Државни програм помоћи и обнове привредне делатности на поплављеном подручју.</p>
				<p class="clan">Члан 2.</p>
				<p>Државни програм помоћи и обнове привредне делатности на поплављеном подручју одштампан је уз ову уредбу и чини њен саставни део.</p>
				<p class="clan">Члан 3.</p>
				<p>Ова уредба ступа на снагу наредног дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis">05 број 110-2743/2016</p>
				<p class="auto-style2">У Београду, 8. марта 2016. године </p>
				<p class="auto-style2"><span class="bold">Влада</span></p>
				<p class="auto-style2">Председник,</p>
				<p class="auto-style2"><span class="bold">Александар Вучић, </span>с.р.</p>
				<p class="clan">&nbsp;</p>
				<p class="clan">ДРЖАВНИ ПРОГРАМ ПОМОЋИ И ОБНОВЕ ПРИВРЕДНЕ ДЕЛАТНОСТИ НА ПОПЛАВЉЕНОМ ПОДРУЧЈУ</p>
				<p class="bold">1. Област у којој се спроводе мере и територија на којој се спроводе мере</p>
				<p>Програм се односи на државну помоћ и обнову привредне делатности субјеката који су претрпели штету од елементарних непогода изазваних обилним кишама из марта 2016. године, које су довеле до изливања река и других водотокова, а на основу чл. 2, 27. и 28. Закона о обнови након елементарне и друге непогоде („Службени гласник РС”, број 112/15 – у даљем тексту: Закон).</p>
				<p>Мере утврђене овим програмом спроводе се на делу територије Републике Србије у јединицама локалне самоуправе обухваћених одговарајућим актом Владе о проглашењу елементарне непогоде.</p>
				<p class="bold">2. Анализа затеченог стања</p>
				<p>Из извештаја надлежних органа јединица локалних самоуправа процењује се да је око 100 привредних субјеката односно предузетника угрожено дејством елементарне непогоде.</p>
				<p class="bold">3. Мере које треба предузети као помоћ привредним субјектима који су претрпели штету на подручју погођеном поплавама</p>
				<p>Мере које се предузимају у складу са овим програмом обухватају доделу бесповратне новчане помоћи привредним субјектима и предузетницима, под условима и на начин одређен Законом и овим програмом.</p>
				<p class="bold">4. Начин и обим спровођења мера, као и критеријуми за спровођење мера</p>
				<p>Право на доделу бесповратне помоћи имају привредни субјекти и предузетници који су пријавили штету у складу са Законом и који су на дан 8. марта 2016. године:</p>
				<p>1) били регистровани у Регистру привредних субјеката са седиштем на територији општине која је захваћена поплавама, у складу са Законом о поступку регистрације у Агенцији за привредне регистре („Службени гласник РС”, бр. 99/11 и 83/14) или су имали пословну јединицу чије је место рада било на тој територији;</p>
				<p>2) имали укупно до 50 запослених на одређено и неодређено време.</p>
				<p>Право на доделу бесповратне помоћи немају привредни субјекти који су основани као јавно, односно јавно комунално предузеће, за обављање делатности од општег интереса, у складу са Законом о јавним предузећима („Службени гласник РС”, број 15/16), као и банке и друге финансијске организације.</p>
				<p>Износ бесповратних средстава који се додељује субјектима из става 1. овог програма одређује се према укупном броју запослених у седишту, ако је седиште регистровано на територији захваћеној поплавама, односно у пословној јединици привредног субјекта, ако је место рада те пословне јединице на том подручју, на начин како је то приказано у следећој табели:</p>
				<table class="tabela-sa-borderom">
					<tbody>
						<tr>
							<td>
								<p><span class="bold">Број запослених на дан 8. марта 2016.</span></p>
							</td>
							<td>
								<p><span class="bold">Износ помоћи у динарима</span></p>
							</td>
						</tr>
						<tr>
							<td>
								<p>0–1</p>
							</td>
							<td>
								<p>240.000,00</p>
							</td>
						</tr>
						<tr>
							<td>
								<p>2</p>
							</td>
							<td>
								<p>264.000,00</p>
							</td>
						</tr>
						<tr>
							<td>
								<p>3</p>
							</td>
							<td>
								<p>288.000,00 </p>
							</td>
						</tr>
						<tr>
							<td>
								<p>4</p>
							</td>
							<td>
								<p>312.000,00 </p>
							</td>
						</tr>
						<tr>
							<td>
								<p>5</p>
							</td>
							<td>
								<p>336.000,00 </p>
							</td>
						</tr>
						<tr>
							<td>
								<p>6–25</p>
							</td>
							<td>
								<p>360.000,00 </p>
							</td>
						</tr>
						<tr>
							<td>
								<p>26–50</p>
							</td>
							<td>
								<p>600.000,00 </p>
							</td>
						</tr>
					</tbody>
				</table>
				<p>Предузетнику који нема запослена лица додељују се средстава у износу који се додељује привредном субјекту са једним запосленим.</p>
				<p>Привредни субјект и предузетник, који испуњава критеријуме из става 1. овог програма, има право на бесповратну помоћ, која се додељује у складу са овим програмом (у даљем тексту: подносилац пријаве), ако је јединици локалне самоуправе на чијој територији има седиште, односно на чијој територији је место рада издвојене пословне јединице, поднео пријаву у складу са чланом 15. став 1. Закона.</p>
				<p>Пријава садржи:</p>
				<p>1) пословно име, односно назив или име и презиме подносиоца захтева;</p>
				<p>2) основне податке о подносиоцу захтева (седиште, претежну делатност, број запослених, матични број, ПИБ);</p>
				<p>3) податке о пријављеној штети (врсту штете, датум пријаве и назив органа коме је штета пријављена);</p>
				<p>4) потпис овлашћеног лица и датум подношења захтева.</p>
				<p>Уз пријаву се доставља:</p>
				<p>1) копија записника комисије јединице локалне самоуправе о утврђивању штете у складу са Законом, оверена од стране надлежног органа јединице локалне самоуправе;</p>
				<p>2) доказ о броју запослених – изјава овлашћеног лица о броју запослених у седишту, односно издвојеној пословној јединици, дата под пуном материјалном и кривичном одговорношћу, потписана од стране одговорног лица и оверена пред органом надлежним за оверу;</p>
				<p>3) извод из појединачне пореске пријаве за доспеле порезе и доприносе по одбитку за март 2016. године, који потписом и печатом оверава сам подносилац пореске пријаве или овлашћено лице;</p>
				<p>4) потврда надлежне пореске управе да је измирен порез закључно са датумом издавања потврде, ако пријаву подноси предузетник;</p>
				<p>5) извод из Агенције за привредне регистре, који не може бити старији од десет дана од дана подношења пријаве, којим се доказује да је привредни субјект активан.</p>
				<p>Првостепено решење о додели средстава по основу бесповратне помоћи доноси орган јединице локалне самоуправе коме је поднет пријава, у складу са Законом о општем управном поступку. Првостепени орган утврђује све битне чињенице и околности које су од значаја за доношење правилног решења.</p>
				<p>Након доношења решења о додели средстава у складу са критеријумима утврђеним овим програмом, првостепени орган решење уручује, односно доставља подносиоцу пријаве и објављује га на огласној табли јединице локалне самоуправе. </p>
				<p>На првостепено решење, може се изјавити жалба Комисији за утврђивање штете од елементарних непогода, у року од осам дана од дана уручења, односно достављања тог решења подносиоцу пријаве.</p>
				<p>Првостепени орган доставља решење Канцеларији за управљање јавним улагањима (у даљем тексту: Канцеларија), са пратећом документацијом, као и органу надлежном за правну заштиту имовинских права и интереса Републике Србије са свим списима предмета. </p>
				<p>Ако Канцеларија утврди да документација није потпуна, затражиће од првостепеног органа да допуни документацију и одредити рок за достављање тражене документације који не може бити дужи од три дана од дана достављања захтева за допуну документације.</p>
				<p class="bold">5. Начин уплате средстава</p>
				<p>Коначно решење са потпуном пратећом документацијом Канцеларија доставља Фонду за развој Републике Србије (у даљем тексту: Фонд).</p>
				<p>По пријему коначног решења са пратећом документацијом, Фонд врши уплату средстава на посебан наменски динарски рачун код Управе за трезор (у даљем тексту: Управа) привредног субјекта, односно предузетника. </p>
				<p>Сагласно члану 9. став 4. Закона о буџетском систему („Службени гласник РС”, бр. 54/09, 73/10, 101/10, 101/11, 93/12, 62/13, 63/13 – исправка, 108/13, 142/14, 68/15 – др. закон и 103/15), корисницима јавних средстава који нису укључени у систем консолидованог рачуна трезора, као и осталим правним лицима и другим субјектима која не припадају јавном сектору, а којима се врши пренос средстава из буџета, отвара се посебан наменски динарски рачун код Управе за та средства, који се укључује у систем консолидованог рачуна трезора.</p>
				<p>Посебан наменски динарски рачун Управа отвара на основу налога за издавање подрачуна који издаје локални орган управе надлежан за послове финансија или лице које тај орган овласти.</p>
				<p>Средства намењена за бесповратну помоћ по овом програму изузимају се из принудне наплате, сагласно члану 48. став 5. Закона о платном промету („Службени лист СРЈ”, бр. 3/02 и 5/03 и „Службени гласник РС”, бр. 43/04, 62/06, 111/09 – др. закон, 31/11 и 139/14 – др. закон).</p>
				<p class="bold">6. Органи државне управе надлежни за координацију, односно носиоци спровођења мера и активности</p>
				<p>Министарство надлежно за послове привреде надлежно је за координацију спровођења мера из овог програма.</p>
				<p>Носиоци спровођења мера из овог програма су надлежне јединице локалне самоуправе, Канцеларија, Комисија за утврђивање штете од елементарних непогода, министарство надлежно за послове привреде и Фонд.</p>
				<p class="bold">7. Процена потребних финансијских средстава и извор финансирања</p>
				<p>Потребна финансијска средства за спровођење овог програма у износу од РСД 30.000.000,00 обезбеђена су на рачуну Фонда за развој Републике Србије и воде се као неутрошена средстава по основу Уредбе о утврђивању Државног програма обнове привредне делатности на поплављеном подручју („Службени гласник РС”, број 71/15) које је Канцеларија за помоћ и обнову поплављених подручја преусмерила са свог рачуна на рачун Фонда за развој Републике Србије у износу од 600.000.000,00 динара, закључно са августом 2015. године.</p>
				<p class="bold">8. Праћење реализације програма</p>
				<p>Фонд је дужан да Канцеларији, министарству надлежном за послове привреде и министарству надлежном за послове финансија, сваких 15 дана доставља извештај о извршеним уплатама по овом програму.</p>
				<p>Министарство надлежно за послове привреде периодично доставља Влади извештај о реализацији Програма достављати, ради информисања.</p>
				<p class="bold">9. Рок за спровођење Програма</p>
				<p>Рок за спровођење овог програма је 31. децембар 2016. године.</p>
	</div>


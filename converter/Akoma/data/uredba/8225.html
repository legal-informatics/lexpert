


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 41а став 2. Закона о заштити природе („Службени гласник РС”, бр. 36/09, 88/10 и 91/10 – исправка) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08 и 16/11),</p>
	<p>Влада доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">УРЕДБУ</p>
	<p class="naslov" style="line-height: 150%; margin-top: 0">о проглашењу Специјалног резервата природе „Паљевине”</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 93 од 9. децембра 
	2011.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">Члан 1.</p>
	<p>Једино природно налазиште пирамидалног варијетета јелe ставља се под заштиту и проглашава за специјални резерват природе под именом „Паљевине”, као природно добро од изузетног значаја и сврстава се у Ι категорију заштите као специјални резерват природе (у даљем тексту: Специјални резерват природе „Паљевине”).</p>
	<p class="clan">Члан 2.</p>
	<p>Специјални резерват природе „Паљевине” ставља се под заштиту да би се очувало једино природно станиште пирамидалног варијетета јеле у Републици Србији и јединствена популација овог таксона. Највећи део резервата обрастао је мешовитом шумом букве, јеле и смрче. Значајно флористичко обележје овог подручја је и присуство тресетница.</p>
	<p>У границама Специјалног резервата природе „Паљевине”, поред потока, на малим површинама, развијена је висока тресава, која као врло осетљив тип екосистема, представља, за заштиту, приоритетни тип станишта. 
	</p>
	<p>Специјални резерват природе „Паљевине” је прво налазиште врсте Dryopteris remota у Републици Србији. 
	</p>
	<p class="clan">Члан 3.</p>
	<p>Специјални резерват природе „Паљевине” налази се на територији општине Сјеница, катастарска општина Кладнице, на делу катастарске парцеле број 619 и обухвата површину од 7,77 ha у државној својини.</p>
	<p>Границом заштите Специјалног резервата природе „Паљевине” обухваћен је шумски одсек 8 „с” и делови одсека 8 „а”, 9 „а”, 9 „b” Газдинске јединице „Голија – Јавор”. 
	</p>
	<p>Опис, графички приказ граница Специјалног резервата природе „Паљевине” и списак катастарских парцела одштампани су уз ову уредбу и чине њен саставни део. 
	</p>
	<p class="clan">Члан 4.</p>
	<p>На подручју Специјалног резервата природе „Паљевине”, није дозвољено обављати радове и активности за које се у складу са законом утврди да могу оштетити популације, заједнице и станишта биљних и животињских врста овог подручја, нарушити природне процесе и еколошку целовитост подручја или значајно неповољно утицати на естетска обележја предела и животну средину.</p>
	<p class="clan">Члан 5.</p>
	<p>На подручју Специјалног резервата природе „Паљевине” утврђују се режими заштите II и III степена, у којима се спроводи активна заштита ради очувања и унапређења природних вредности, посебно кроз мере управљања популацијама дивљих биљака и животиња, одржање и побољшање услова у природним стаништима и традиционално коришћење природних ресурса и проактивна заштита у циљу рестаурације, ревитализације и укупног унапређења заштићеног подручја. 
	</p>
	<p>На површинама са режимом заштите II и III степена непосредно се примењују забране радова и активности које су као такве утврђене чланом 35. Закона о заштити природе.</p>
	<p>Режим заштите II степена обухвата површину од 4,50 ha, односно 58 % подручја Специјалног резервата природе „Паљевине”, а утврђује се на простору шумског одсека 8 „с” Газдинске јединице „Голија – Јавор”. Режим заштите III степена површине 3,27 ha, односно 42 %, обухвата преостали део заштићеног подручја, који није обухваћен режимом заштите II степена. 
	</p>
	<p class="clan">Члан 6.</p>
	<p>На целом подручју Специјалног резервата природе „Паљевине” забрањене радње и активности су:</p>
	<p>1) оштећивање, вађење и одношење јединки пирамидалне јеле; </p>
	<p>2) сеча живих стабала пирамидалне јеле;</p>
	<p>3) чиста и оплодна сеча шуме, као и свака непланска сеча и уништавање аутохтоних врста дрвећа и жбуња;</p>
	<p>4) сакупљање свих биљних и животињских врста;</p>
	<p>5) уношење алохтоних биљних и животињских врста;</p>
	<p>6) испаша стоке;</p>
	<p>7) лов;</p>
	<p>8) промена намене земљишта;</p>
	<p>9) преграђивање, скретање и уређивање природних водотока;</p>
	<p>10) каптажа извора;</p>
	<p>11) скидање и одношење стеље и површинског слоја земљишта;</p>
	<p>12) експлоатација и свако коришћење минералних сировина;</p>
	<p>13) изградња објеката, шумских и јавних путева;</p>
	<p>14) извођење грађевинских радова и других радова којима би се нарушила морфологија терена, уништила дивља флора и фауна или на било који други начин нарушио интегритет заштићеног подручја;</p>
	<p>15) пролаз моторних и других возила, осим за потребе спровођења прописаних мера заштите;</p>
	<p>16) камповање и ложење ватре; </p>
	<p>17) депоновање смећа и другог отпадног материјала;</p>
	<p>18) промена граница шумских одсека унутар Специјалног резервата природе „Паљевине”.</p>
	<p>Поред забрана из става 1. овог члана на површини за коју је утврђен режим заштите II степена забрањена је и свака сеча обнове шума и одлагање остатака од сече, а на површини на којој је утврђен режим заштите III степена забрањено је и обарање стабала на простор под режимом заштите II степена. 
	</p>
	<p class="clan">Члан 7.</p>
	<p>На целом подручју Специјалног резервата природе „Паљевине”, радови и активности ограничавају се на:</p>
	<p>1) мере неге и заштите у циљу очувања и повећања бројности популације пирамидалне јеле (размножавање пирамидалне јеле применом мера in situ и ex situ заштите – узимањем семена, гранчица за калемљење и др.);</p>
	<p>2) уклањање конкурентних стабала пирамидалној јели и постепено успостављање пребирне до групимично – пребирне структуре шуме у којој пирамидална јела има повољан биолошки положај у свим спратовима вегетације;</p>
	<p>3) примена биолошких и хемијских средстава за сузбијање паразита и патогена који би могли угрозити здравствено стање пирамидалне јеле или стабилност шумског екосистема;</p>
	<p>4) благовремено спровођење санитарне сеча и уклањање изваљених стабала и грањевине;</p>
	<p>5) успостављање шумског реда одмах по сечи стабала;</p>
	<p>6) сузбијање инвазивних врста флоре и фауне;</p>
	<p>7) очување и унапређење популација заштићених врста и њихових станишта;</p>
	<p>8) научно-истраживачки рад и праћење стања јединки пирамидалне јеле и шумског екосистема;</p>
	<p>9) контролисано кретање посетилаца;</p>
	<p>10) презентација и популаризација природних вредности.</p>
	<p class="clan">Члан 8.</p>
	<p>Специјални резерват природе „Паљевине” поверава се на управљање Јавном предузећу „Србијашуме”, Београд (у даљем тексту: Управљач).</p>
	<p>У обављању законом утврђених послова управљања заштићеним подручјем, Управљач је овлашћен и дужан нарочито да: организује чуварску службу, обележи заштићено подручје, донесе план управљања, годишњи програм управљања и акт о унутрашњем реду и чуварској служби, води евиденције о природним вредностима и људским активностима односно заснује информациони систем, утврди и наплаћује накнаде за коришћење заштићеног подручја, учествује у поступку утврђивања накнаде за ускраћивање или ограничавање права коришћења, издаје сагласности и одобрења осигура несметано одвијање природних процеса и одрживог коришћења заштићеног подручја у сарадњи са надлежним органима спречава све активности и делатности које су у супротности са актом о заштити и које представљају фактор угрожавања и девастације заштићеног подручја.</p>
	<p>Управљач је дужан да у року од 60 дана од дана ступања на снагу ове уредбе изврши упис делатности управљања заштићеним подручјем у складу са прописима који уређују класификацију делатности и регистрацију привредних субјеката. 
	</p>
	<p class="clan">Члан 9. </p>
	<p>Очување, унапређење, одрживо коришћење и приказивање природних и других вредности подручја Специјалног резервата природе „Паљевине” спроводи се према плану управљања који се доноси за период од десет година (у даљем тексту: План управљања), са садржајем и на начин прописан законом којим се уређује заштита природе. 
	</p>
	<p>У поступку давања сагласности на План управљања, министарство надлежно за послове заштите животне средине (у даљем тексту: Министарство) прибавља мишљења министарстава надлежних за послове науке, просвете, пољопривреде, шумарства, водопривреде, туризма и финансија.</p>
	<p>План управљања Управљач ће донети и доставити Министарству најкасније у року од 10 месеци од дана ступања на снагу ове уредбе. 
	</p>
	<p>Управљач је дужан да једном у три године анализира спровођење Плана управљања и остварене резултате и по потреби изврши његову ревизију.</p>
	<p>До доношења Плана управљања, Управљач ће вршити послове на основу годишњег програма управљања који је дужан да донесе и достави Министарству на сагласност у року од 30 дана од дана ступања на снагу ове уредбе.</p>
	<p>Годишњи програм управљања из става 5. овог члана садржи нарочито: сажет приказ природних и других вредности заштићеног подручја, циљеве заштите и одрживог коришћења, могућности и ограничења за њихово остваривање; детаљан приказ годишњих задатака на чувању, одржавању, унапређењу, приказивању и одрживом коришћењу заштићеног подручја за потребе науке, образовања, рекреације и туризма и укупног социо-економског развоја; приказ конкретних послова на изради и доношењу управљачких докумената, првенствено Плана управљања, акта о унутрашњем реду и чуварској служби и акта о накнади за коришћење заштићеног подручја; приказ задатака на обележавању заштићеног подручја, заснивању информациног система и противпожарној заштити; приказ субјеката и организационих и материјалних услова за извршења програма, висине и извора потребних финансијских средстава. 
	</p>
	<p class="clan">Члан 10.</p>
	<p>Управљач је дужан да обезбеди спровођење режима заштите односно унутрашњи ред и чување заштићеног подручја у складу са правилником о унутрашњем реду и чуварској служби који доноси уз сагласност Министарства у року од шест месеци од дана ступања на снагу ове уредбе. 
	</p>
	<p>У оквиру садржине прописане законом којим се уређује заштита природе, правилником се ближе утврђују забрањени радови и активности, као и правила и услови обављања радова и активности који су допуштени. 
	</p>
	<p>Правилник се објављује у „Службеном гласнику Републике Србије” и на други погодан начин који одреди Управљач.</p>
	<p class="clan">Члан 11. </p>
	<p>Управљач је дужан да на прописан начин обележи Специјални резерват природе „Паљевине”, његове спољне границе и границе површина односно локалитета са режимом заштите II степена најкасније у року од годину дана од дана ступања на снагу ове уредбе.</p>
	<p>Управљач ће у року од осам месеци од дана ступања на снагу ове уредбе, у сарадњи са Републичким геодетским заводом, Београд и Заводом за заштиту природе Србије, извршити идентификацију граница Специјалног резервата природе „Паљевине” на терену, дигиталној ортофото карти и катастарском плану.</p>
	<p>На операт односно записник о утврђивању граница из става 2. овог члана, Влада даје сагласност на предлог Министарства.</p>
	<p>Границе и површине, утврђене, описане и верификоване на начин прописан у ст. 2. и 3. овог члана, сматраће се меродавним у свим стварима које се тичу спровођења ове уредбе.</p>
	<p class="clan">Члан 12. </p>
	<p>Управљач ће у року од 18 месеци од дана ступања на снагу ове уредбе засновати дигиталну базу података односно географски информациони систем о природним и створеним вредностима, непокретностима, активностима и другим подацима од значаја за управљање Специјалним резерватом природе „Паљевине”.</p>
	<p class="clan">Члан 13.</p>
	<p>Управљач ће најкасније у року од 60 дана од дана ступања на снагу ове уредбе донети и доставити Министарству на сагласност акт о накнади за коришћење заштићеног подручја Специјалног резервата природе „Паљевине”.</p>
	<p class="clan">Члан 14.</p>
	<p>Средства за спровођење Плана управљања, обезбеђују се из буџета Републике Србије, Фонда за заштиту животне средине, од накнаде за коришћење заштићеног подручја, прихода остварених обављањем делатности Управљача и из других извора у складу са законом. 
	</p>
	<p class="clan">Члан 15.</p>
	<p>Планови уређења простора, планови, програми и основе из области шумарства, ловства, управљања рибљим фондом, водопривреде, пољопривреде и туризма и други програми и планови који се односе на коришћење природних ресурса и простора у заштићеном подручју Специјалног резервата природе „Паљевине” усагласиће се са Просторним планом Републике Србије, овом уредбом и Планом управљања. 
	</p>
	<p class="clan">Члан 16.</p>
	<p>Ова уредба ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">05 број 110-8236/2011</p>
	<p class="potpis" style="line-height: 150%; margin-top: 0">У Београду, 1. децембра 2011. године</p>
	<p class="potpis" style="line-height: 150%; margin-top: 0">
	<span class="bold">Влада</span></p>
	<p class="potpis" style="line-height: 150%; margin-top: 0">Први потпредседник Владе –</p>
	<p class="potpis" style="line-height: 150%; margin-top: 0">заменик председника Владе,</p>
	<p class="potpis" style="line-height: 150%; margin-top: 0">
	<span class="bold">Ивица Дачић, </span>с.р.</p>
	<p class="potpis">&nbsp;</p>
	<p class="clan">ОПИС ГРАНИЦА СПЕЦИЈАЛНОГ РЕЗЕРВАТА ПРИРОДЕ „ПАЉЕВИНЕ”</p>
	<p>Специјални резерват природе „Паљевине” се налази на простору општине Сјеница и целокупном површином припада делу катастарске парцеле 619, КО Кладницa. Заштићено подручје се налази на подручју ГЈ „Голија – Јавор”, којом газдује ШГ „Голија” из Ивањице. Границом заштите обухваћено је оделење 8: одсек „c” и део одсека „а”, као и оделење 9: делови одсека „а” и „b”.</p>
	<p>Почетна тачка описа границе заштите Специјалног резервата природе „Паљевине” се налази на Студеној реци 70 m низводно од северозападне тачке одсека „c”, одељења 8, ГЈ „Голија – Јавор”. Граница даље иде на југ паралелно са границом одсека „c” на удаљености од 70 m од овог одсека, затим скреће на исток и прати границу одсека „c” на удаљености од 50 m, враћа се на север пратећи границу одсека „c” на удаљености од 50 m до наспрам североисточне тачке овог одсека, односно до граничне линије парцела 619 и 615 КО Кладницa. Граница даље скреће на запад граничном линијом парцела 619/615, 619/1534 (Студена река), односно упоредо са границом одсека „c” до почетне тачке описа границе заштите.</p>
	<p>Режим заштите II степена заузима централни део заштићеног подручја и поклапа се са шумским одсеком „c” оделењa 8. 
	</p>
	<p>Режим заштите III степена пружа се у виду заштитног појаса око II степена заштите у ширини од 50 m са источне и јужне, као и 70 m са западне стране Резервата и обухвата делове одсека 8 „a”, 9 „а” и 9 „b”.</p>
	<p align="center"><img src="http://www.pravno-informacioni-sistem.rs/SlGlasnikPortal/slike/paljevine_opt.jpeg&amp;doctype=reg&amp;abc=cba&amp;eli=true&amp;eliActId=424072&amp;regactid=424072" alt="paljevine.tif"></p>
	<p class="clan">ПОПИС КАТАСТАРСКИХ ПАРЦЕЛА ПОДРУЧЈА СПЕЦИЈАЛНИ РЕЗЕРВАТ ПРИРОДЕ „ПАЉЕВИНЕ”</p>
	<p class="clan">Режим заштите II и ІІІ степена </p>
	<p>ОПШТИНА СЈЕНИЦА</p>
	<p>КО КЛАДНИЦА</p>
	<p>КП БР. 619/део</p>


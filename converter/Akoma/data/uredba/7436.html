


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
<style>
a {color:green}
</style>

	<div class="story">
				<p class="broj">&nbsp;</p>
				<p>На основу члана 2. став 1. Закона о отклањању последица поплава у Републици Србији („Службени гласник РС”, број 75/14) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), </p>
				<p>Влада доноси</p>
				<p class="odluka-zakon">&nbsp;</p>
				<p class="odluka-zakon">УРЕДБУ</p>
				<p class="naslov">о утврђивању Државног програма обнове оштећених електроенергетских објеката за пренос електричне енергије</p>
				<p class="naslov"><span style="font-weight: 400">"Службени 
				гласник РС", број 95 од 5. септембра 2014.</span></p>
				<p class="naslov">&nbsp;</p>
				<p class="clan">Члан 1.</p>
				<p>Овом уредбом утврђује се Државни програм обнове оштећених електроенергетских објеката за пренос електричне енергије.</p>
				<p class="clan">Члан 2.</p>
				<p>Државни програм обнове оштећених електроенергетских објеката за пренос електричне енергије одштампан је уз ову уредбу и чини њен саставни део.</p>
				<p class="clan">Члан 3.</p>
				<p>Ова уредба ступа на снагу наредног дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis" style="margin-top: 0">05 број 110-10026/2014-1</p>
				<p class="potpis" style="margin-top: 0">У Београду, 4. септембра 2014. године</p>
				<p class="potpis" style="margin-top: 0"><span class="bold">Влада</span></p>
				<p class="potpis" style="margin-top: 0">Председник,</p>
				<p class="potpis" style="margin-top: 0"><span class="bold">Александар Вучић, </span>с.р.</p>
				<p class="bold">&nbsp;</p>
				<p class="bold">ДРЖАВНИ ПРОГРАМ<br>ОБНОВЕ ОШТЕЋЕНИХ ЕЛЕКТРОЕНЕРГЕТСКИХ ОБЈЕКАТА ЗА ПРЕНОС ЕЛЕКТРИЧНЕ ЕНЕРГИЈЕ</p>
				<p class="bold">1. Област у којој се спроводе мере и територија на којој се спроводе мере</p>
				<p>Државни програм обнове односи се на област енергетике и то на обнову и коначну санацију штета оштећених електроенергетских објеката за пренос електричне енергије који су захваћени поплавама и то:</p>
				<p><span class="bold">I. Високонапонски надземни водови </span>– далеководи (у даљем тексту ДВ)</p>
				<p>1. ДВ 220 kV бр. 209/1 ТС „Бајина Башта”– ТС „Сремска Митровица 2”;</p>
				<p>2. ДВ 110 kV бр. 1116 ТС „Осечина” – ТС „Крупањ”;</p>
				<p>3. ДВ 110 kV бр. 1176 ТС „Крупањ” – ТС „Љубовија”;</p>
				<p>4. ДВ 110 kV бр. 106А/2, 106Б/2 ТС „Ваљево 3” – ТС „Осечина”.</p>
				<p><span class="bold">II. Грађевински пословни објекти: </span>грађевински објекти у електроенергетским (као што су командне зграде у трансформаторским станицама и разводним постројењима) и пословним објектима. Објекти оштећени поплавама су ниже наведени локацијски према припадности подручју Погона преноса.</p>
				<p>1. Објекти Погона преноса Београд: трансформаторска станица (у даљем тексту ТС) „Београд 5”, ТС „Београд 8”, ТС „Београд 17”, разводно постројење (у даљем тексту РП) Дрмно, ТС „Обреновац”,ТС ТЕНТ Б, ТС ТЕНТ А (спојно поље);</p>
				<p>2. Објекти Погона преноса Бор (стамбено насеље, кров на командној згради);</p>
				<p>3. Објекти Погона преноса Нови Сад (ТС „Сремска Митровица 2”, ТС „Србобран”, ТС „Нови Сад 3”, ТС „Зрењанин 2”, ТС „Суботица 3”, ТС „Сомбор 3”).</p>
				<p>Територија на којој се спроводе мере је територија јединица локалних самоуправа утврђених у складу са чланом 1. став 3. Закона о отклањању последица поплава у Републици Србији („Службени гласник РС”, број 75/14 – у даљем тексту: Закон).</p>
				<p>Мапа преносног система Републике Србије у подручјима погођеним поплавним таласом (сливови река: Колубара, Тамнава, Уб, Сава, Дрина, Јадар, Западна Морава, Велика Морава и Млава) је приказана на слици ниже, а црвеном бојом су означени објекти преносног система на којима је идентификована директна штета од поплава.</p>
				<p align="center"><a target="_blank" href="http://www.pravno-informacioni-sistem.rs/SlGlasnikPortal/prilozi/prilog1.htm&amp;doctype=reg&amp;abc=cba&amp;eli=true&amp;eliActId=417882&amp;regactid=417882"><img src="http://www.pravno-informacioni-sistem.rs/SlGlasnikPortal/slike/elektricna-energija-co_opt.jpeg&amp;doctype=reg&amp;abc=cba&amp;eli=true&amp;eliActId=417882&amp;regactid=417882" alt="elektricna-energija-col.tif"></a></p>
				<p align="center" style="margin-top: 0"><i>(<span lang="hr">НАПОМЕНА ИЗДАВАЧА: Кликните 
				на слику за увећање</span>)</i></p>
				<p class="bold">2. Анализа затеченог стања и настале штете и сагледавање могућих даљих штетних последица поплава</p>
				<p>На основу извештаја Јавног предузећа „Електромрежа Србије” о стању и штетама на електроенергетским објектима за пренос електричне енергије из одељка 1. Област у којој се спроводе мере и територија на којој се спроводе мере овог програма након проласка поплавног таласа у мају 2014. године, прелиминарно је утврђено да је на територији јединица локалне самоуправе у надлежности Јавног предузећа „Електромрежа Србије” на објектима:</p>
				<p>1. <span class="bold">На далеководу ДВ 220 kV бр. 209/1 ТС „Бајина Башта” – ТС „Сремска Митровица 2”, </span>активираним клизиштем је директно угрожен стуб ДВ бр. 142, а тиме и два суседна стуба, односно деоница вода од стуба бр. 141 до стуба бр. 143 је у повећаном ризику од хаварије. Пад ових стубова би угрозио напајање ТС „Сремска Митровица 2”, односно свих потрошача који се напајају са те трафостанице, као и рад ХЕ и РХЕ „Бајина Башта”.</p>
				<p>До сада предузете активности: привремено анкерисање директно угроженог стуба бр. 142, детаљан преглед и анализа стања за израду елабората и главног пројекта коначне санације. </p>
				<p>2. <span class="bold">На далеководу ДВ 110 kV бр. 1116 ТС „Осечина” – ТС „Крупањ” </span>активираним клизиштем су директно угрожени стубови бр. 11, 12 и 13, односно деоница трасе ДВ од стуба бр. 9 до стуба бр. 15 Последица пада ових стубова би узроковала прекид напајања електричном енергијом потрошача Крупња и Љубовије. </p>
				<p>До сада предузете активности: детаљан преглед и анализа стања за израду елабората и главног пројекта коначне санације. </p>
				<p>3. <span class="bold">На далеководу ДВ 110 kV бр. 1176 ТС „Крупањ” – ТС „Љубовија” </span>активираним клизиштем је директно угрожен стуб бр. 71, односно деоница трасе ДВ од стуба бр. 70 до стуба бр. 76. Последица пада ових стубова би узроковала прекид напајања електричном енергијом потрошача Љубовије.</p>
				<p>До сада предузете активности: детаљан преглед и анализа стања за израду елабората и главног пројекта коначне санације.</p>
				<p>4. <span class="bold">На далеководу ДВ 110 kV бр. 106А/2, 106Б/2 ТС „Ваљево 3” – ТС „Осечина” </span>активираним клизиштем су директно угрожени стуб бр. 58, односно деоница трасе ДВ од стуба бр 54 до стуба бр. 60. Последица хаварије овог стуба би угрозила напајање електричном енергијом потрошача Осечине и Лознице. </p>
				<p>До сада предузете активности: детаљан преглед и анализа стања за израду елабората и главног пројекта коначне санације. </p>
				<p>На наведеним објектима, због оштећења виталних делова у поплавама и активације клизишта, утврђен је алармантно повећани ризик испада из функције ових објеката и угроженост даљег функционисања објеката преносног система Републике Србије. Испад из система једног или више набројаних објеката директно утиче на погоршање укупне стабилност рада мреже преносног система Републике Србије и изван подручја захваћеног поплавама, зато је неопходно, у што краћем временском периоду, преузети хитне мере за њихову коначну санацију.</p>
				<p class="bold">3. Мере које треба предузети ради обнове, односно санације последица поплава, начин, обим, редослед, рокови, као и критеријуми за спровођење мера</p>
				<p>1. <span class="bold">На далеководу ДВ 220 kV бр. 209/1 ТС „Бајина Башта” – ТС „Сремска Митровица 2”, </span>потребне мере које треба хитно предузети ради коначне санације и спречавања нових штета већих размера су:</p>
				<p>– измештање стубног места бр. 142 на нову локацију изван постојеће трасе далековода и постављање новог конструкционо различитог стуба уместо постојећег (постојећи стуб носећи, нови стуб затезни);</p>
				<p>– померање постојећег стуба бр.141 према стубу бр. 140 у траси далековода (постојећи стуб носећи, нови стуб затезни);</p>
				<p>Да би се ове мере спровеле потребно је:</p>
				<p>– геолошко испитивање локација за нова стубна места бр.141 и 142,</p>
				<p>– израда елабората коначне санације,</p>
				<p>– откуп нових стубних места изван трасе за стуб бр. 142 и у траси за стуб бр.141,</p>
				<p>– извођење грађевинских и електромонтажних радова и комплетно постављање два нова стуба са припадајућом опремом,</p>
				<p>а према следећем термин плану и редоследу:</p>
				<p>– геолошка испитивања до 30. септембра 2014. године,</p>
				<p>– израда елабората коначне санације до 30. септембра 2014. године,</p>
				<p>– решавање имовинско-правних односа и извођење радова до краја октобра 2014. године.</p>
				<p>2. <span class="bold">На далеководу ДВ 110 kV бр. 1116 ТС „Осечина” – ТС „Крупањ” </span>потребне мере за обнову, начин и обим, редослед радова и рокови:</p>
				<p>– измештање стубних места бр. 9, 11 и 14 на нова стубна места:</p>
				<p>стуб бр. 9 на 10 м од постојећег стубног места према стубу бр. 8, у траси ДВ,</p>
				<p>стуб бр. 11 на око 20 м од постојећег стубног места према стубу бр. 10, у траси ДВ,</p>
				<p>стуб бр. 14 на 5–10 м у близини постојећег стубног места, </p>
				<p>сва три нова стуба су затезни, виши и јачи од постојећих (постојећи стубови бр. 9 и 14 су носећи, а 11 затезни).</p>
				<p>– стубна места бр. 10, 12 и 13 се укидају.</p>
				<p>Обавезно присуство геолога приликом ископа терена за нова стубна места бр. 9 и 14.</p>
				<p>Да би се ове мере спровеле потребно је: </p>
				<p>– геолошко испитивање локације за нова стубна места, </p>
				<p>– елаборат коначне санације,</p>
				<p>– откуп стубних места, </p>
				<p>– израда пројектне документације, </p>
				<p>– извођење радова,</p>
				<p>а према следећем термин плану и редоследу:</p>
				<p>– геолошка испитивања до 30. септембра 2014. године,</p>
				<p>– израда елабората санације до 30. септембра 2014. године,</p>
				<p>– решавање имовинско-правних односа и извођење радова до краја октобра 2014. године.</p>
				<p>3. <span class="bold">На далеководу ДВ 110 kV бр. 1176 ТС „Крупањ” – ТС „Љубовија”</span> потребне мере, начин, обим, редослед радова, рокови:</p>
				<p>– измештање стубних места бр. 70 и 72 на нова стубна места:</p>
				<p>стуб бр. 70 на 10 м од постојећег стубног места према стубу бр. 69, у траси,</p>
				<p>стуб бр. 72 на 10 м од постојећег стубног места према стубу бр. 73, у траси ДВ,</p>
				<p>нова два стуба су затезни, виши и јачи од постојећих (постојећи стубови бр. 70, 71 и 72 се уклањају),</p>
				<p>стубно место бр. 71 се укида.</p>
				<p>– геолошко испитивање локације за нова стубна места бр. 70 и 72.</p>
				<p>стуб бр. 76, клизиште на неколико метара од стуба, процена је да стуб није угрожен, снимити вертикалност стуба и пратити стање стуба у погону. Неопходно је урадити геолошко испитивање терена и на основу тога одлучити да ли се постављати нове темеље стуба са шиповима или измештање стуба.</p>
				<p>Да би се ове мере спровеле потребно је: </p>
				<p>– геолошко испитивање локације за нова стубно места, </p>
				<p>– елаборат коначне санације, </p>
				<p>– откуп стубних места, </p>
				<p>– израда пројектне документације, </p>
				<p>– извођење радова,</p>
				<p>а према следећем термин плану и редоследу:</p>
				<p>– геолошка испитивања до 30. септембра 2014. године, </p>
				<p>– израда елабората санације до 30. септембра 2014. године,</p>
				<p>– решавање имовинско-правних односа и извођење радова до краја октобра 2014. године.</p>
				<p>4. <span class="bold">На далеководу ДВ 110 kV бр. 106А/2, 106Б/2 ТС „Ваљево 3” – ТС „Осечина” </span>потребне мере за обнову, начин, обим, редослед радова и рокови</p>
				<p>– уместо постојећег стуба бр. 58 изградити нови стуб са темељима на шиповима.</p>
				<p>Да би се ова мера спровела потребно је: </p>
				<p>– извршити снимање вертикалности стуба бр. 58,</p>
				<p>– извршити геолошко испитивање шире локације постојећег стубног места бр. 58,</p>
				<p>– у зависности од резултата геолошког испитивања и резултата праћења стања стуба у погон, донети одлуку о динамици санације,</p>
				<p>– урадити елаборат коначне санације и главни пројекат, </p>
				<p>– извођење радова,</p>
				<p>а према следећем термин плану и редоследу:</p>
				<p>– геолошка испитивања до 30. септембра 2014. године, </p>
				<p>– израда елабората санације до 30. септембра 2014. године,</p>
				<p>– решавање имовинско правних односа и извођење радова до краја средине новембра 2014. године (зависно од стања на терену).</p>
				<p>Поступци јавних набавки добара, услуга и радова који су неопходни за отклањање последица у складу са овим програмом спроводе се у складу са чл. 12. и 16. Закона, и то у обиму који је предвиђен Годишњим програмом о изменама и допунама Годишњег програма пословања Јавног предузећа ,,Електромрежа Србије” из овог одељка, а на који су добили сагласност оснивача. Средства за реализацију уговорених добара, услуга и радова из овог става обезбеђују се у складу са чланом 5. Закона. </p>
				<p>Уколико су средства за реализацију уговорених добара, услуга и радова из претходног става овог одељка обезбеђена у Годишњем програму о изменама и допунама Годишњег програма пословања Јавног предузећа „Електромрежа Србије” у складу са чланом 7. став 2. Закона, пре потписивања и оверавања захтева за плаћање од стране јавног предузећа, исто је дужно да прибави сагласност Канцеларије за помоћ и обнову поплављених подручја. </p>
				<p>Јавно предузеће „Електромрежа Србије” закључиће уговор о извођењу радова, односно о набавци добара и услуга са извођачем радова, добављачем и пружаоцем услуга за потребе обнове оштећених електроенергетских објеката за пренос електричне енергије.</p>
				<p>Јавно предузећа „Електромрежа Србије” после спроведене јавне набавке, односно после провере исправности документације, доставља Канцеларији потписан и оверен захтев за плаћање са документацијом о реализацији уговора (авансну, привремене и окончану ситуацију, фактуре, банкарске гаранције, документацију о спроведеном поступку јавне набавке и др.) уз извештај стручног надзора за уговоре о извођењу радова.</p>
				<p>По пријему захтева за плаћање Канцеларија врши проверу усклађености ситуације са уговореном вредношћу радова, добара и услуга и предузима друге потребне радње ради провере изведених радова и уплаћује тражени износ на рачун извођача радова, добављача и пружаоца услуга.</p>
				<p>У случају сумње у обим изведених радова Канцеларија обавештава министарство надлежно за послове енергетике које је надлежно за координацију спровођења мера из одељка 3. Мере које треба предузети ради обнове, односно санације последица поплава овог програма. </p>
				<p class="bold">4. Органи државне управе надлежни за координацију, односно носиоци спровођења појединих мера</p>
				<p>Министарство надлежно за послове енергетике надлежно је за координацију спровођења мера из одељка 3. Мере које треба предузети ради обнове, односно санације последица поплава овог програма, а Јавно предузеће „Електромрежа Србије” је носилац спровођења тих мера.</p>
				<p>Јавно предузеће „Електромрежа Србије”, у име и за рачун Републике Србије као власника енергетских објеката, вршиће инвеститорска права на обнови електроенергетских објеката за пренос електричне енергије, као и спровођење поступака јавних набавки, у складу са Законом, који су неопходни за обнову електроенергетских објеката за пренос електричне енергије.</p>
				<p class="bold">5. Процена потребних финансијских средстава и извор финансирања</p>
				<p>За обезбеђења непланираних финансијских средстава потребних за санацију оштећених и угрожених објеката Јавно предузеће „Електромрежа Србије” је извршило ванредни ребаланс Годишњег програма пословања за 2014. годину, којим је предложено преусмерење односно пренамена финансијских средства у раније одобреним оквирима и на који је Влада дала сагласност, који према процени за доле наведене објекте износи 1.039.000,00 евра.</p>
				<p>Процењена вредност пројекта коначне санације: </p>
				<p>ДВ 220 kV бр. 209/1 ТС „Бајина Башта” – ТС „Сремска Митровица 2” је 290.000,00 евра</p>
				<p>ДВ 110 kV бр. 1116 ТС „Осечина” – ТС „Крупањ” је 245.000,00 евра</p>
				<p>ДВ 110 kV бр. 1176 ТС „Крупањ” – ТС „Љубовија” је 264.500,00 евра</p>
				<p>ДВ 110 kV бр. 106А/2, 106Б/2 ТС „Ваљево 3” – ТС „Осечина” је 154.500,00 евра</p>
				<p>Извор финансирања: сопствена средства Јавног предузећа „Електромрежа Србије”.</p>
				<p>Санација грађевинских пословних објеката ће се извести спољашњим и унутрашњим грађевинским радовима до краја 2014. године.</p>
				<p>Процењена вредност штете на објектима дата је у следећој табели:</p>
				<table class="tabela-sa-borderom">
					<tbody>
						<tr>
							<td rowspan="8">
								<p><span class="bold">Погон Београд:</span></p>
							</td>
							<td>
								<p><span class="bold">Објекат</span></p>
							</td>
						</tr>
						<tr>
							<td>
								<p>–ТС Београд 5,</p>
							</td>
						</tr>
						<tr>
							<td>
								<p>–ТС Београд 8,</p>
							</td>
						</tr>
						<tr>
							<td>
								<p>–ТС Београд 17,</p>
							</td>
						</tr>
						<tr>
							<td>
								<p>–РП Дрмно,</p>
							</td>
						</tr>
						<tr>
							<td>
								<p>–ТС Обреновац,</p>
							</td>
						</tr>
						<tr>
							<td>
								<p>–ТС ТЕНТ Б,</p>
							</td>
						</tr>
						<tr>
							<td>
								<p>–ТС ТЕНТ А(СП),</p>
							</td>
						</tr>
						<tr>
							<td rowspan="2">
								<p><span class="bold">Погон Бор:</span></p>
							</td>
							<td>
								<p>стамбено насеље</p>
							</td>
						</tr>
						<tr>
							<td>
								<p>кров на згради</p>
							</td>
						</tr>
						<tr>
							<td rowspan="6">
								<p><span class="bold">Погон Нови Сад:</span></p>
							</td>
							<td>
								<p>Ср. Митровица 2</p>
							</td>
						</tr>
						<tr>
							<td>
								<p>Србобран</p>
							</td>
						</tr>
						<tr>
							<td>
								<p>Нови Сад 3</p>
							</td>
						</tr>
						<tr>
							<td>
								<p>Зрењанин 2</p>
							</td>
						</tr>
						<tr>
							<td>
								<p>Суботица 3</p>
							</td>
						</tr>
						<tr>
							<td>
								<p>Сомбор 3</p>
							</td>
						</tr>
						<tr>
							<td colspan="2">
								<p>УКУПНО ЈП ЕМС (ЕВРА): 85.000,00 </p>
							</td>
						</tr>
					</tbody>
				</table>
				<p class="bold">6. Инвеститор</p>
				<p>Инвеститор обнове оштећених електроенергетских објеката за пренос електричне енергије је Јавно предузеће „Електромрежа Србије”.</p>
	</div>


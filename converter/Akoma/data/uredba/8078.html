<meta http-equiv="content-type" content="text/html;charset=utf-8"><link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
<style type="text/css">
.auto-style1 {
	text-align: center;
}
.auto-style2 {
	text-align: left;
}
a {
	color: #008000;
}
</style>


<p class="redakcijskipreciscentekst">Редакцијски пречишћен текст</p>
<p>&nbsp;</p>
<p>&nbsp;</p>
<p>На основу члана 9. став 4, члана 14. став 6, члана 17. став 
6. и члана 24. став 4. Закона о техничким захтевима за производе и оцењивању 
усаглашености („Службени гласник РС”, број 36/09) и члана 42. став 1. Закона о 
Влади („Службени гласник РС”, бр. 55/05, 71/05 – исправка, 101/07 и 65/08),</p>
<p>Влада доноси </p>
<p class="odluka-zakon">УРЕДБУ</p>
<p class="odluka-zakon">о начину спровођења оцењивања усаглашености, садржају 
исправе о усаглашености, као и облику, изгледу и садржају знака усаглашености</p>
<p class="auto-style1">“Службени гласник РС”, бр. 98 од 30. новембра 2009, 23 од 
13. марта 2017.</p>
<p class="clan">I. УВОДНА ОДРЕДБА</p>
<p class="clan">Члан 1.</p>
<p>Овом уредбом уређују се начин спровођења оцењивања 
усаглашености, начин одређивања и плаћања трошкова оцењивања усаглашености, 
садржај исправе о усаглашености, као и облик, изглед и садржај знака 
усаглашености.</p>
<p class="clan">II. НАЧИН СПРОВОЂЕЊА ОЦЕЊИВАЊА УСАГЛАШЕНОСТИ</p>
<p class="clan">Члан 2.</p>
<p>Техничким прописом утврђује се да оцењивање усаглашености 
може да спроведе, односно да у њему учествује:</p>
<p>1) произвођач;</p>
<p>2) именовано тело за оцењивање усаглашености (у даљем 
тексту: Именовано тело);</p>
<p>3) орган државне управе (у даљем тексту: надлежни орган). 
</p>
<p class="clan">Члан 3.</p>
<p>Ако је техничким прописом утврђено да оцењивање 
усаглашености спроводи произвођач, тим прописом прописују се и захтеви везани за 
интерну контролу производње.</p>
<p>На основу спроведеног поступка из става 1. овог члана, 
произвођач издаје Декларацију о усаглашености (у даљем тексту: Декларација), ако 
је производ који је предмет оцењивања усаглашен са прописаним захтевима. 
</p>
<p class="clan">Члан 4.</p>
<p>Ако је техничким прописом утврђено да оцењивање 
усаглашености спроводи Именовано тело, оцењивање усаглашености се спроводи на 
основу захтева за оцењивање усаглашености који се подноси Именованом телу. 
</p>
<p class="clan">Члан 5.</p>
<p>Захтев из члана 4. ове уредбе подноси произвођач или његов 
заступник, као и увозник ако је то прописано техничким прописом (у даљем тексту: 
подносилац захтева). </p>
<p>Захтев из става 1. овог члана садржи, нарочито:</p>
<p>1) пословно име, односно име или назив и адресу седишта 
подносиоца захтева;</p>
<p>2) идентификацију и име лица које је овлашћено да 
представља подносиоца захтева;</p>
<p>3) врсту, односно назив и опис производа који је предмет 
оцењивања усаглашености, као и обим захтеваног оцењивања усаглашености;</p>
<p>4) назив техничког прописа на основу кога се тражи 
оцењивање усаглашености, укључујући и број службеног гласила Републике Србије у 
коме је тај пропис објављен;</p>
<p>5) врсту техничке и друге документације потребне за 
оцењивање усаглашености, која се прилаже уз захтев;</p>
<p>6) податак о томе да ли је, пре подношења захтева, вршено 
оцењивање усаглашености за исти производ. </p>
<p>Уз захтев из става 1. овог члана подноси се писана изјава 
да захтев није поднет другом Именованом телу.</p>
<p>Трошкове оцењивања усаглашености сноси подносилац захтева.<span>&nbsp;
</span></p>
<p>Трошкове оцењивања усаглашености Именовано тело обрачунава 
и наплаћује применом једнаких критеријума, без обзира да ли је захтев поднет за 
оцењивање усаглашености производа домаћег или страног порекла, и под истим 
условима не може бити различит.<span>&nbsp; </span></p>
<p>Именовано тело и подносилац захтева, међусобна права и 
обавезе у вези са спровођењем оцењивања усаглашености, уређују уговором.</p>
<p>Подносилац захтева може да, под условима који су уређени 
уговором из става 6. овог члана, повуче захтев за оцењивање усаглашености, с тим 
да је дужан да Именованом телу надокнади сразмеран део трошкова оцењивања 
усаглашености, као и сразмерни део<span>&nbsp; </span>накнаде, ако је спровођење<span>&nbsp;
</span>оцењивања усаглашености започето.</p>
<p>У случају повлачења захтева за оцењивање усаглашености, 
односно раскида уговора из става 6. овог члана, Именовано тело је дужно да, у 
складу са уговором, врати поднету документацију под условима из тог уговора. 
</p>
<p class="clan">Члан 6.</p>
<p>По пријему захтева за оцењивање усаглашености, Именовано 
тело без одлагања утврђује да ли је захтев потпун и ако јесте, обавештава 
подносиоца захтева о очекиваном трајању оцењивања усаглашености. </p>
<p>Ако Именовано тело утврди да је захтев из става 1. овог 
члана непотпун, односно да има недостатке, о томе обавештава подносиоца захтева 
и позива га да захтев допуни или да отклони недостатке у року који Именовано 
тело и подносилац захтева споразумно одреде, а који не може бити дужи од 60 
дана. </p>
<p>У случају да подносилац захтева не поступи у складу са 
обавештењем из става 2. овог члана, Именовано тело може да спроведе делимично 
оцењивање усаглашености у обиму који је могућ према поднетој документацији, уз 
пристанак подносиоца захтева.</p>
<p>Ако подносилац захтева не да пристанак из става 3. овог 
члана, или ако оцењивање усаглашености није могуће спровести у складу са 
захтевом и поднетом документацијом, односно ако Именовано тело утврди да нису 
испуњени услови за издавање исправе о усаглашености, доноси одлуку којом одбија 
издавање исправе о усаглашености и подносиоцу захтева враћа поднету 
документацију. </p>
<p class="clan">Члан 7.</p>
<p>Именовано тело спроводи оцењивање усаглашености у складу са 
модулом оцењивања усаглашености који је утврђен техничким прописом.</p>
<p>При оцењивању усаглашености, Именовано тело дужно је да:</p>
<p>1) спроведе оцењивање усаглашености само у обиму који је 
потребан, у складу са техничким прописом, без додатних захтева према подносиоцу 
захтева;</p>
<p>2) спроведе оцењивање усаглашености ефикасно и економично, 
у најкраћем могућем року и са највећим степеном стручности и професионализма;</p>
<p>3) обавештава подносиоца захтева, на његово тражење, о 
стању поступка оцењивања усаглашености и евентуалним разлозима за кашњење, као и 
да му пружа друга потребна обавештења;</p>
<p>4) да обезбеди брзо и ефикасно поступање по приговорима на 
рад и одлуке Именованог тела у вези са спровођењем оцењивања усаглашености.</p>
<p>5) да захтева од подносиоца захтева само информације 
неопходне за спровођење оцењивања усаглашености, као и да обезбеди поверљивост 
свих информација прибављених током оцењивања усаглашености.<span>&nbsp;&nbsp;
</span></p>
<p>6) када обавља узорковање, то узорковање не врши на начин 
којим се стварају непотребне непогодности подносиоцу захтева. </p>
<p class="clan">Члан 8.</p>
<p>На основу спроведеног оцењивања усаглашености, за предметни 
производ који испуњава прописане захтеве Именовано тело издаје одговарајућу 
исправу о усаглашености, у складу са техничким прописом и обимом послова који је 
утврђен решењем о његовом именовању.</p>
<p>Именовано тело не може да изда исправу о усаглашености за 
своје производе, производе које увози, односно купује. </p>
<p class="clan">Члан 9. </p>
<p>Исправа о усаглашености издаје се у најмање два оригинална 
примерка, на српском језику и писму, у складу са законом којим се уређује 
службена употреба језика и писма. </p>
<p>Најмање један примерак исправе из става 1. овог члана 
задржава Именовано тело, а један се издаје подносиоцу захтева.</p>
<p>На тражење подносиоца захтева, Именовано тело може издати 
оригиналну исправу о усаглашености и на једном од службених језика Међународне 
организације за стандардизацију (ИСО) и Међународне електротехничке комисије 
(ИЕЦ), односно на једном од званичних језика Европске уније.</p>
<p>На захтев лица коме је издата исправа о усаглашености, 
Именовано тело може издати нови оригинални примерак исправе о усаглашености 
(дупликат). </p>
<p class="clan">Члан 10. </p>
<p>За производ из увоза који прати инострана исправа о 
усаглашености и друга одговарајућа документација, Именовано тело може да сачини 
и изда одговарајућу домаћу исправу о усаглашености за предметни производ и без 
поновног спровођења оцењивања усаглашености, ако су Именовано тело и тело за 
оцењивање усаглашености које је издало инострану исправу о усаглашености:</p>
<p>1) потписници споразума о узајамном признавању резултата 
оцењивања усаглашености или </p>
<p>2) чланови међународног система за оцењивање усаглашености.</p>
<p>Именовано тело може да сачини и изда домаћу исправу о 
усаглашености из става 1. овог члана и у случају када је споразум о узајамном 
признавању техничке оспособљености тела за оцењивање усаглашености потписан од 
стране националног тела за акредитацију, које је акредитовало тело за оцењивање 
усаглашености које је издало инострану исправу и Акредитационог тела Србије. 
</p>
<p class="clan">Члан 11. </p>
<p>Именовано тело, после издавања исправе о усаглашености, 
врши проверу усаглашености производа којом утврђује да ли производ који је био 
предмет оцењивања усаглашености и даље испуњава захтеве техничког прописа и 
услове под којима је издата исправа о усаглашености.</p>
<p>Приликом провере из става 1. овог члана, сходно се 
примењују одредбе ове уредбе о начину спровођења оцењивања усаглашености.</p>
<p>Ако се провером утврди да је производ који је био предмет 
оцењивања усаглашености измењен, али тако да те измене не мењају својства 
производа, исправа о усаглашености важи и за тако измењен производ.</p>
<p>Ако се провером утврди да је производ који је био предмет 
оцењивања усаглашености измењен тако да су те измене утицале на измену било 
којег својства производа, Именовано тело ће поновити спровођење оцењивања 
усаглашености тако измењеног производа.</p>
<p>Поновљено спровођење оцењивања усаглашености измењеног 
производа ограничено је само на оцењивање утицаја измена својства производа из 
става 4. овог члана на усаглашеност производа са прописаним захтевима. 
</p>
<p class="clan">Члан 12. </p>
<p>Ако приликом провере из члана 11. ове уредбе, Именовано 
тело утврди да производ више не испуњава захтеве техничког прописа и услове под 
којима је издата исправа о усаглашености, затражиће од произвођача да, у 
примереном року, предузме одговарајуће корективне мере, за које време, ако је то 
потребно, може привремено одузети или ограничити важење издате исправе о 
усаглашености.</p>
<p>Ако произвођач не предузме корективне мере у примереном 
року, ако мере нису предузете у целости или предузете мере немају очекивани 
резултат, Именовано тело може да, привремено или трајно, одузме или ограничи 
важење издате исправе о усаглашености, о чему обавештава надлежног инспектора и 
надлежно министарство. </p>
<p class="clan">Члан 13. </p>
<p>На рад Именованог тела, као и на све одлуке Именованог тела 
у вези са оцењивањем усаглашености, укључујући и одлуке из члана 10. ове уредбе, 
подносилац захтева може да уложи приговор о чему одлучује орган Именованог тела 
у складу са актом о унутрашњој организацији.</p>
<p>Подносилац захтева може да, у складу са законом и посебним 
прописом, обавести<span>&nbsp; </span>министарство у чијем делокругу је припрема 
и доношење техничког прописа на основу кога се спроводи оцењивање усаглашености 
(у даљем тексту: надлежно министарство), о неизвршавању обавеза Именованог тела 
у вези са спровођењем оцењивања усаглашености, а нарочито ако Именовано тело 
поступа супротно обавезама утврђеним у члану 7. ове уредбе. </p>
<p class="clan">Члан 14. </p>
<p>Именована тела која спроводе оцењивање усаглашености за 
исту врсту производа истих или различитих произвођача, међусобно сарађују и 
размењују информације, укључујући и информације у вези са негативним резултатима 
оцењивања усаглашености, привременом или трајном одузимању исправа о 
усаглашености или ограничењу важења издатих исправа о усаглашености, ради 
уједначавања праксе оцењивања усаглашености и спречавања потенцијалних 
злоупотреба у вези са оцењивањем усаглашености. </p>
<p class="clan">Члан 15. </p>
<p>Именовано тело дужно је да води евиденцију о издатим и 
одузетим исправама о усаглашености, ограничавању важења издатих исправа о 
усаглашености, као и о одбијању издавања исправа о усаглашености.</p>
<p>Именовано тело дужно је да чува документацију о резултатима 
испитивања и друге податке, као и техничку и другу документацију у вези са 
спроведеним поступком оцењивања усаглашености и издатом исправом о 
усаглашености, у року од 10 година од дана издавања исправе о усаглашености, 
односно од дана сваког појединачно спроведеног оцењивања усаглашености, ако 
техничким прописом није другачије одређено. </p>
<p class="clan">Члан 16. </p>
<p>Одредбе чл. 5. до 15. ове уредбе сходно се примењују на 
оцењивање усаглашености које спроводи надлежни орган, односно на вршење техничке 
процене од стране овлашћеног тела за оцењивање усаглашености које врши техничку 
процену за потребе надлежног органа (у даљем тексту: Овлашћено тело), ако овом 
уредбом није другачије одређено. </p>
<p>На основу спроведеног оцењивања усаглашености, за предметни 
производ који испуњава прописане захтеве, руководилац надлежног органа издаје 
одговарајућу исправу о усаглашености, у складу са техничким прописом.</p>
<p>Ако се на основу спроведеног оцењивања усаглашености утврди 
да предметни производ не испуњава прописане захтеве, руководилац надлежног 
органа одбија издавање<span>&nbsp; </span>исправе о усаглашености. 
</p>
<p class="clan">Члан 17. </p>
<p>Захтев за спровођење оцењивања усаглашености подноси се 
надлежном органу.</p>
<p>Ако за потребе надлежног органа техничку процену врши 
Овлашћено тело надлежни орган, након што утврди да је захтев за оцењивање 
усаглашености потпун у смислу члана 5. став 2. ове уредбе, прослеђује тај 
захтев, са пратећом документацијом Овлашћеном телу, ради вршења<span>&nbsp;
</span>техничке процене.</p>
<p>Овлашћено тело дужно је да извештај о техничкој процени, са 
копијом пратеће документације, достави надлежном органу, ради поступања у складу 
са чланом 14. ове уредбе. </p>
<p class="clan">Члан 18. </p>
<p>Оцењивање усаглашености спроводи се на основу модула који 
су прописани<span>&nbsp; </span>техничким прописом, у складу са Одлуком 
Европског парламента и Савета о заједничком оквиру за трговање производима број 
768/2008/ЕЗ од 9. јула 2008. године (Децисион оф тхе Еуропеан<span>&nbsp; </span>
Парлиамент анд оф тхе Цоунцил он а Цоммон Фрамењорк фор тхе Маркетинг оф 
Продуцтс 768/2008/ЕЦ).</p>
<p>Техничким прописом се могу прописати следећи модули 
оцењивања усаглашености:</p>
<p>1) Модул А – интерна контрола производње; </p>
<p>2) Модул Б – преглед типа; </p>
<p>3) Модул Ц – усаглашеност са типом на основу интерне 
контроле производње;</p>
<p>4) Модул Д – усаглашеност са типом на основу гаранције 
квалитета процеса производње – обезбеђење квалитета производње;</p>
<p>5) Модул Е – усаглашеност са типом на основу гаранције 
квалитета производа – обезбеђење квалитета производа;</p>
<p>6) Модул Ф – усаглашеност са типом на основу верификације 
производа;</p>
<p>7) Модул Г – усаглашеност на основу појединачне 
верификације производа; </p>
<p>8) Модул Х – усаглашеност на основу потпуне гаранције 
квалитета – потпуно обезбеђење квалитета.</p>
<p>Осим модула оцењивања усаглашености из става 2. овог члана, 
техничким прописом могу да се пропишу и други модули оцењивања усаглашености.<span>&nbsp;
</span></p>
<p>Модули оцењивања усаглашености из става 2. овог члана могу 
се примењивати појединачно или у комбинацији, у складу са техничким прописом.</p>
<p>Шема модула оцењивања усаглашености из става 2. овог члана 
дата је у Прилогу 1 који је одштампан уз ову уредбу и чини њен саставни део. 
</p>
<p class="clan">Члан 19.</p>
<p>Избор модула оцењивања усаглашености производа из члана 18. 
ове уредбе, врши се у складу са следећим критеријумима:</p>
<p>1) врста производа;</p>
<p>2) врста и степен ризика који производ може да проузрокује;</p>
<p>3) потреба да се произвођачу омогући избор између модула 
обезбеђења квалитета и сертификације производа, ако је обавезно учешће треће 
стране;</p>
<p>4) избегавање прописивања модула који би за произвођача 
могли да представљају превелико оптерећење у односу на безбедносне захтеве 
утврђене у техничком пропису.</p>
<p>Ако је један производ предмет више техничких прописа, тим 
прописима се обезбеђује усклађеност модула. </p>
<p class="clan">III. НАЧИН ОДРЕЂИВАЊА И ПЛАЋАЊА ТРОШКОВА ОЦЕЊИВАЊА 
УСАГЛАШЕНОСТИ</p>
<p class="clan">Члан 20.</p>
<p>Врста и висина трошкова оцењивања усаглашености одређује се 
у зависности од врсте и сложености производа који је предмет оцењивања 
усаглашености, обима и сложености примењеног поступка оцењивања усаглашености, 
времена потребног за обављање потребних испитивања, као и других критеријума 
битних за спровођење послова оцењивања усаглашености.</p>
<p>Трошкове оцењивања усаглашености које спроводи надлежни 
орган, сноси подносилац захтева. </p>
<p class="clan">Члан 21.</p>
<p>Када за потребе надлежног органа техничку процену врши 
Овлашћено тело, у складу са чланом 15. ове уредбе, подносилац захтева плаћа 
трошкове оцењивања усаглашености непосредно том телу, у висини која је одређена 
његовим ценовником. </p>
<p class="clan">IV. САДРЖАЈ ИСПРАВЕ О УСАГЛАШЕНОСТИ</p>
<p class="clan">Члан 22.</p>
<p>На основу спроведеног оцењивања усаглашености, за предметни 
производ који испуњава прописане захтеве издаје се одговарајућа исправа о 
усаглашености у складу са техничким прописом.</p>
<p>Исправа о усаглашености је документ којим се потврђује да 
је производ усаглашен са захтевима техничког прописа. </p>
<p>Исправе о усаглашености, које се издају на основу техничких 
прописа, могу бити:</p>
<p>1) Декларација; </p>
<p>2) Сертификат;</p>
<p>3) Извештај о испитивању;</p>
<p>4) друге исправе о усаглашености.<span>&nbsp; </span>
</p>
<p>Декларација и Сертификат могу да, као прилог, садрже и 
извештаје о испитивању на основу којих су издати, ако је то предвиђено техничким 
прописом. </p>
<p class="clan">Члан 23.</p>
<p>Кад је техничким прописом утврђена обавеза периодичних 
прегледа технички сложених производа, тим прописом може бити прописана и обавеза 
издавања одговарајућег документа ради потврђивања безбедности током њиховог века 
употребе.</p>
<p>Техничким прописом, за одређене производе, може бити 
утврђена обавеза издавања<span>&nbsp; </span>других, посебних исправа о 
усаглашености, односно докумената којима се потврђује усаглашеност тих производа 
са прописаним захтевима (хомологација и сл.). </p>
<p class="clan">Члан 24.</p>
<p>Декларација је исправа којом произвођач или његов заступник 
потврђује да:</p>
<p>1) су испуњени сви одговарајући захтеви из техничког 
прописа;</p>
<p>2) поседује техничку документацију, односно другу 
документацију о испитивањима, којом се несумњиво потврђује испуњеност захтева из 
техничког прописа;</p>
<p>3) преузима одговорност за усаглашеност производа са 
прописаним захтевима, односно за безбедност производа. </p>
<p class="clan">Члан 25.</p>
<p>Декларација садржи, нарочито: </p>
<p>1) пословно име, односно име или назив и адресу седишта 
произвођача или заступника;</p>
<p>2) јединствени идентификациони број производа;</p>
<p>3) опис производа (може бити праћен фотографијом, ако је то 
одговарајуће) који садржи назив, марку, тип, односно модел или друге податке,<span>&nbsp;
</span>ради<span>&nbsp; </span>ближе идентификације производа;</p>
<p>4) назив државе у којој је производ произведен; 
</p>
<p>5) назив техничког прописа на основу кога је оцењена 
усаглашеност предметног производа, укључујући и број службеног гласила Републике 
Србије у коме је тај пропис објављен;</p>
<p>6) податке о примењеним стандардима или техничким 
спецификацијама на које се технички пропис позива, а у односу на које се 
изјављује да постоји усаглашеност;</p>
<p>7) идентификацију и потпис овлашћеног лица, одговорног за 
издавање Декларације у име произвођача или његовог заступника;</p>
<p>8) место и датум издавања Декларације.</p>
<p>Осим података из става 1. овог члана, Декларација може да 
садржи и друге податке утврђене посебним техничким прописом. </p>
<p class="clan">Члан 26.</p>
<p>Сертификат је исправа којом Именовано тело или надлежни 
орган потврђује да је производ усаглашен са захтевима техничког прописа.</p>
<p>Сертификат садржи, нарочито:</p>
<p>1) пословно име, односно име или назив и адресу седишта 
Именованог тела које је издало Сертификат;</p>
<p>2) јединствени број Именованог тела из Регистра именованих 
тела за оцењивање усаглашености;</p>
<p>3) назив и број Сертификата;</p>
<p>4) пословно име, односно име или назив и адресу седишта 
произвођача;</p>
<p>5) пословно име, односно име или назив и адресу седишта 
подносиоца захтева;</p>
<p>6) назив производа који је предмет сертификата, укључујући 
и марку, тип, односно модел или друге податке ради ближе идентификације 
производа, као и годину производње; </p>
<p>7) изричиту изјаву којом се потврђује да је производ 
усаглашен са захтевима техничког прописа и назив тог прописа, укључујући и број 
службеног гласила у коме је тај пропис објављен, односно изјаву којом се 
потврђује да је производ усаглашен са захтевима примењених српских стандарда;</p>
<p>8) број извештаја о испитивању или другог одговарајућег 
извештаја на основу кога је Сертификат издат;</p>
<p>9) рок важења Сертификата, ако је то применљиво;<span>&nbsp;&nbsp;&nbsp;
</span></p>
<p>10) идентификацију и потпис овлашћеног лица, одговорног за 
издавање Сертификата;</p>
<p>11) место и датум издавања Сертификата.</p>
<p>Осим података из става 1. овог члана, Сертификат садржи и 
друге податке утврђене одговарајућим српским стандардом, односно техничким 
прописом. </p>
<p class="clan">Члан 27.</p>
<p>Извештај о испитивању је исправа којом Именовано тело или 
надлежни орган<span>&nbsp; </span>потврђује да је производ усаглашен са 
прописаним захтевима.</p>
<p>Извештај о испитивању садржи, нарочито:</p>
<p>1) пословно име, односно име или назив и адресу седишта 
Именованог тела које је сачинило Извештај о испитивању;</p>
<p>2) јединствени број Именованог тела из Регистра именованих 
тела за оцењивање усаглашености;</p>
<p>3) назив исправе (Извештај о испитивању), број под којим је 
тај извештај сачињен, као и идентификацију сваке стране извештаја која омогућава 
де се она препозна као део извештаја, као и прецизну идентификацију краја 
извештаја;<span>&nbsp;&nbsp; </span></p>
<p>4) идентификацију коришћене методе испитивања;</p>
<p>5) опис, стање и недвосмислену идентификацију узорака који 
су испитивани,<span>&nbsp; </span>датум пријема узорака, датуме обављања 
испитивања, као и план и процедуре узорковања;</p>
<p>6) резултате испитивања са, ако је потребно, мерним 
јединицама;</p>
<p>7) пословно име, односно име или назив и адресу седишта 
произвођача;</p>
<p>8) пословно име, односно име или назив и адресу седишта 
подносиоца захтева;</p>
<p>9) идентификацију и потпис овлашћеног лица, одговорног за 
сачињавање извештаја;</p>
<p>10) место и датум издавања сачињавања извештаја.</p>
<p>Осим података из става 2. овог члана, Извештај о испитивању 
садржи и друге елементе утврђене одговарајућим српским стандардом, односно 
техничким прописом. </p>
<p class="clan">Члан 28.</p>
<p>Садржина друге исправе, односно документа о усаглашености 
из члана 23. ове уредбе утврђује се техничким прописом, односно одговарајућим 
српским стандардима. </p>
<p class="clan">Члан 29. </p>
<p>На исправе о усаглашености које сачињава, односно издаје 
надлежни орган, сходно се примењују одредбе чл. 26. до 28. ове уредбе.</p>
<p><o:p>&nbsp;</o:p></p>
<p class="clan">V. ОБЛИК, ИЗГЛЕД И САДРЖАЈ ЗНАКА УСАГЛАШЕНОСТИ</p>
<p class="clan">Члан 30. </p>
<p>Пре стављања на тржиште или употребу, производ који је 
усаглашен са захтевима техничког прописа означава се одговарајућим знаком 
усаглашености, ако је то утврђено техничким прописом. </p>
<p>Знакови усаглашености јесу:</p>
<p>1) Српски знак усаглашености (у даљем тексту: Српски знак);</p>
<p>2) СЕ знак; </p>
<p>3) други знакови усаглашености, у складу са посебним 
прописима (нпр. Е знак хомологације). </p>
<p class="clan">Члан 31. </p>
<p>Српски знак је једина ознака којом се потврђује да је 
производ који се ставља на тржиште или употребу у Републици Србији, усаглашен са 
захтевима српског техничког прописа, ако је тим прописом предвиђено њено 
стављање.</p>
<p class="v2-clan-left-1">Српски знак представља три велика слова A повезана у 
облику једнакостраничног троугла (3A), тако да боје три велика слова А морају 
бити представљене на један од следећих начина: </p>
<p class="v2-clan-left-1">1) сва три велика слова А црном бојом;</p>
<p class="v2-clan-left-1">2) сва три велика слова А белом бојом;</p>
<p class="v2-clan-left-1">3) једно велико слово А црвеном бојом, једно велико 
слово А плавом бојом и једно велико слово А белом бојом.</p>
<p>Величина знака одређује се према висини В знака обавезне 
усаглашености приказане у Прилогу 1.</p>
<p>Висина В може имати само заокружене вредности стандардних 
бројева према реду величина Р10 изражених у милиметрима (мм) према српском 
стандарду – Стандардни бројеви, бројчане вредности и дефиниције – СРПС А.А0.001.</p>
<p>Висина В знака износи, по правилу, најмање пет милиметара.</p>
<p>Уз Српски знак се ставља јединствени број Именованог, 
односно Овлашћеног тела из регистра именованих, односно овлашћених тела за 
оцењивање усаглашености, као и последње две цифре године издавања исправе о 
усаглашености, ако је то тело спроводило, односно учествовало у оцењивању 
усаглашености.</p>
<p>Облик, изглед и садржај Српског знака дат је у Прилогу 2 
који је одштампан уз ову уредбу и чини њен саставни део.</p>
<p><span class="hide-change">*Службени гласник РС, број 23/2017</span></p>
<p class="clan">Члан 32.</p>
<p>СЕ знак је једина ознака која потврђује усаглашеност 
производа са захтевима одговарајућих техничких прописа којима је предвиђено њено 
стављање.</p>
<p>СЕ знак састоји се од стилизованог словног знака „СЕ”.</p>
<p>Уз СЕ знак се ставља идентификациони број Именованог, 
односно Овлашћеног тела које је пријављено Европској комисији, ако је то тело 
спроводило, односно учествовало у оцењивању усаглашености.</p>
<p>Облик, изглед и садржај СЕ знака дат је у Прилогу 3 који је 
одштампан уз ову уредбу и чини њен саставни део. </p>
<p class="clan">Члан 33.</p>
<p>Начин стављања знакова усаглашености на производе из чл. 
31. и 32. ове уредбе, као и њихову употребу ближе прописује министар надлежан за 
послове који се односе на техничке прописе. </p>
<p class="clan">VI. ПРЕЛАЗНЕ И ЗАВРШНЕ ОДРЕДБЕ</p>
<p class="clan">Члан 34. </p>
<p>Акредитована, односно овлашћена тела за спровођење 
оцењивања усаглашености производа са захтевима техничких прописа који су донети 
пре ступања на снагу ове уредбе, обављају послове оцењивања усаглашености у 
складу са овом уредбом. </p>
<p>Сертификати и знакови саобразности који су издати, односно 
стављени на производ на основу Уредбе о начину и поступцима оцењивања 
усаглашености („Службени лист СЦГ”, број 22/06), Правилника о изгледу и употреби 
знака саобразности у систему атестирања производа („Службени лист СРЈ”, број 
50/94) и Наредбе о изгледу и употреби атестног знака („Службени лист СФРЈ”, бр. 
4/79 и 31/81), као и одговарајућих техничких прописа, остају на снази до истека 
рока њиховог важења, ако техничким прописом није другачије одређено. 
</p>
<p class="clan">Члан 35. </p>
<p>Министар доноси пропис из члана 33. ове уредбе у року од 
три месеца од дана ступања на снагу ове уредбе. </p>
<p>Даном ступања на снагу ове уредбе престаје да важи Уредба о 
начину и поступцима оцењивања усаглашености („Службени лист СЦГ”, број 22/06). 
</p>
<p class="clan">Члан 36. </p>
<p>Од дана ступања на снагу потврђеног међународног уговора о 
оцењивању усаглашености и прихватању индустријских производа са Европском 
унијом, у делу производа на које се тај уговор односи, оцењивање усаглашености 
могу да спроводе само Именована тела која су пријављена Европској комисији у 
складу са посебним прописом.</p>
<p>Од дана приступања Републике Србије Европској унији, у делу 
производа на које се не односи међународни уговор из става 1. овог члана, 
оцењивање усаглашености могу да спроводе само Именована тела која су пријављена 
Европској комисији у складу са посебним прописом.</p>
<p>Од дана ступања на снагу потврђеног међународног уговора о 
оцењивању усаглашености и прихватању индустријских производа са Европском 
унијом, у делу производа на које се тај уговор односи, речи у члану 3. став 2. 
ове уредбе: „Декларација о усаглашености (у даљем тексту: Декларација)” имаће 
значење „ЕЗ декларација о усаглашености (у даљем тексту: ЕЗ декларација)”, као и 
речи у чл. 22, 24. и 25. ове уредбе: „Декларација” имаће значење „ЕЗ 
декларација”. </p>
<p>Од дана приступања Републике Србије Европској унији, у делу 
производа на које се не односи међународни уговор из става 3. овог члана, речи у 
члану 3. став 2. ове уредбе: „Декларација о усаглашености (у даљем тексту: 
Декларација)” имаће значење „ЕЗ декларација о усаглашености (у даљем тексту: ЕЗ 
декларација)”, као и речи у чл. 22, 24. и 25. ове уредбе: „Декларација” имаће 
значење „ЕЗ декларација”.</p>
<p>Од дана ступања на снагу потврђеног међународног уговора о 
оцењивању усаглашености и прихватању индустријских производа са Европском 
унијом, у делу производа на које се тај уговор односи, речи у члану 18. став 2.<span>&nbsp;
</span>тачка 2) ове уредбе: „преглед типа” имаће значење: „ЕЗ преглед типа”, 
речи у члану 22. став 3. тачка 2) и став 4, као и члану 26. ове уредбе: 
„Сертификат” имаће значење: „ЕЗ сертификат”.</p>
<p>Од дана приступања Републике Србије Европској унији, у делу 
производа на које се не односи међународни уговор из става 5. овог члана, речи у 
члану 18. став 2.<span>&nbsp; </span>тачка 2) ове уредбе: „преглед типа” имаће 
значење: „ЕЗ преглед типа”, речи у члану 22. став 3. тачка 2) и став 4, као и 
члану 26. ове уредбе: „Сертификат” имаће значење: „ЕЗ сертификат”.</p>
<p>Одредба члана 31. ове уредбе престаје да се примењује даном 
ступања на снагу потврђеног међународног уговора о оцењивању усаглашености и 
прихватању индустријских производа са Европском унијом у делу производа на које 
се тај уговор односи, а у делу производа на које се тај уговор не односи одредба 
члана 31. ове уредбе престаје да се примењује од дана приступања Републике 
Србије Европској унији. </p>
<p class="clan">Члан 37. </p>
<p>Ова уредба ступа на снагу осмог дана од дана објављивања у 
„Службеном гласнику Републике Србије”, а примењује се од 1. марта 2010. године.</p>
<p>Одредба члана 32. ове уредбе примењује се од дана ступања 
на снагу потврђеног међународног уговора о оцењивању усаглашености и прихватању 
индустријских производа са Европском унијом у делу производа на које се тај 
уговор односи, а у делу производа на које се тај уговор не односи одредба члана 
32. ове уредбе примењује се од<span>&nbsp; </span>дана приступања Републике 
Србије Европској унији. </p>
<p class="potpis">05 број 110-7498/2009</p>
<p class="potpis">У Београду, 20. новембра 2009. године</p>
<p class="potpis">Влада </p>
<p class="potpis">Први потпредседник Владе –</p>
<p class="potpis">заменик председника Владе,</p>
<p class="potpis"><strong>Ивица Дачић</strong>, с.р.</p>
<p><o:p>&nbsp;</o:p></p>
<p class="bold">ОДРЕДБЕ КОЈЕ НИСУ УНЕТЕ У "ПРЕЧИШЋЕН ТЕКСТ" УРЕДБЕ</p>
<p class="auto-style1">
<o:p></o:p>
</p>
<p class="auto-style1">
<o:p><em>Уредба о измени Уредбе о начину спровођења оцењивања усаглашености, 
садржају исправе о усаглашености, као и облику, изгледу и садржају знака 
усаглашености: "Службени гласник РС", број 23/2017-3</em></o:p></p>
<p class="auto-style1"><strong>Члан 2.</strong></p>
<p><strong>Производи означени Српским знаком усаглашености чији је облик, изглед 
и садржај у складу са Уредбом о начину спровођења оцењивања усаглашености, 
садржају исправе о усаглашености, као и облику, изгледу и садржају знака 
усаглашености („Службени гласник РС”, брoj 98/09), којем боје нису представљене 
у складу са одредбама ове уредбе, могу бити испоручени на тржишту, стављени на 
тржиште или употребу најдуже три године од дана ступања на снагу ове уредбе.</strong></p>
<p class="auto-style1"><strong>Члан 3.</strong></p>
<p><strong>Ова уредба ступа на снагу осмог дана од дана објављивања у „Службеном 
гласнику Републике Србије”.</strong></p>
<p class="auto-style1">
<o:p></o:p>
</p>
<p class="clan" style="text-align:right">
Прилози</p>

<p class="auto-style2">Прилог 1 - <a href="http://www.pravno-informacioni-sistem.rs/SlGlasnikPortal/prilozi/p1.html&amp;doctype=reg&amp;abc=cba&amp;eli=true&amp;eliActId=422045&amp;regactid=422045" target="_blank">Шема 
модула оцењивања усаглашености</a></p>
<p class="auto-style2">Прилог 2 - <a href="http://www.pravno-informacioni-sistem.rs/SlGlasnikPortal/prilozi/p2.html&amp;doctype=reg&amp;abc=cba&amp;eli=true&amp;eliActId=422045&amp;regactid=422045" target="_blank">
Српски знак усаглашености</a></p>
<p class="auto-style2">Прилог 3 - <a href="http://www.pravno-informacioni-sistem.rs/SlGlasnikPortal/prilozi/p3.html&amp;doctype=reg&amp;abc=cba&amp;eli=true&amp;eliActId=422045&amp;regactid=422045" target="_blank">СЕ 
знак</a></p>


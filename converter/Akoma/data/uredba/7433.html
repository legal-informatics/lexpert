


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: left;
}
.auto-style2 {
	color: #008000;
}
</style>


	<p class="broj">&nbsp;</p>
	<p>На основу члана 2. став 1. Закона о отклањању последица поплава у Републици Србији („Службени гласник РС”, број 75/14) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
	</p>
	<p>Влада доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">УРЕДБУ</p>
	<p class="naslov" style="margin-top: 0">о утврђивању Државног програма обнове оштећених електроенергетских објеката за дистрибуцију електричне енергије</p>
	<p class="naslov" style="margin-top: 0"><span style="font-weight: 400">
	"Службени гласник РС", број 105 од 3. октобра 2014.</span></p>
	<p class="naslov">&nbsp;</p>
	<p class="clan">Члан 1.</p>
	<p>Овом уредбом утврђује се Државни програм обнове оштећених електроенергетских објеката за дистрибуцију електричне енергије. 
	</p>
	<p class="clan">Члан 2.</p>
	<p>Државни програм обнове оштећених електроенергетских објеката за дистрибуцију електричне енергије одштампан је уз ову уредбу и чини њен саставни део.</p>
	<p class="clan">Члан 3.</p>
	<p>Ова уредба ступа на снагу наредног дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="text-align: 0; margin-top: 0">05 број 110-11798/2014</p>
	<p class="potpis" style="text-align: 0; margin-top: 0">У Београду, 2. октобра 2014. године</p>
	<p class="potpis" style="text-align: 0; margin-top: 0"><span class="bold">Влада 
	</span></p>
	<p class="potpis" style="text-align: 0; margin-top: 0">Председник, </p>
	<p class="potpis" style="text-align: 0; margin-top: 0"><span class="bold">Александар Вучић, 
	</span>с.р.</p>
	<p class="bold">&nbsp;</p>
	<p class="bold">ДРЖАВНИ ПРОГРАМ ОБНОВЕ ОШТЕЋЕНИХ ЕЛЕКТРОЕНЕРГЕТСКИХ ОБЈЕКАТА ЗА ДИСТРИБУЦИЈУ ЕЛЕКТ РИЧНЕ ЕНЕРГИЈЕ 
	</p>
	<p class="bold">1. Област у којој се спроводе мере и територија на којој се спроводе мере</p>
	<p>Програм се односи на оштећене електроенергетске објекте за дистрибуцију електричне енергије који су погођени поплавама у следећим привредним друштвима:</p>
	<p>1) Привредно друштво за дистрибуцију електричне енергије ,,Електровојводина” д.о.о. Нови Сад (у даљем тексту: ПД Електровојводина Нови Сад);</p>
	<p>2) Привредно друштво за дистрибуцију електричне енергије ,,Електродистрибуција Београд” д.о.о. Београд (у даљем тексту: ПД Електродистрибуција Београд);</p>
	<p>3) Привредно друштво за дистрибуцију електричне енергије ,,Електросрбија” д.о.о. Краљево (у даљем тексту: ПД Електросрбија Краљево);</p>
	<p>4) Привредно друштво за дистрибуцију електричне енергије „Центар” д.о.о. Крагујевац. (у даљем тексту: ПД Центар Крагујевац). 
	</p>
	<p>Број потрошача који су остали без напајања електричном енергијом је био већи од 150.000, док је преко 2.000 трансформаторских станица 10/0,4 kV остао без напона. Непосредно по повлачењу воде, на поплављеном подручју се приступило успостављању напајања електричном енергијом и санацији последица елементарних непогода.</p>
	<p>Територија на којој се спроводе мере је територија јединица локалних самоуправа утврђених у складу са чланом 1. став 3. Закона о отклањању последица поплава у Републици Србији („Службени гласник РС”, број 75/14 – у даљем тексту: Закон).</p>
	<p class="bold">2. Анализа затеченог стања и сагледавање могућих даљних штетних последица поплава, односно дејства клизишта</p>
	<p>На основу извештаја Јавног предузећа ,,Електропривреда Србије” и привредних друштава за дистрибуцију електричне енергије о стању и штетама на електроенергетским објектима за дистрибуцију електричне енергије, последице поплаве су оштећења и кварови у: 
	</p>
	<p>1) ПД Електровојводина Нови Сад:</p>
	<p>– стубови надземне мреже,</p>
	<p>– бројила,</p>
	<p>– ормари,</p>
	<p>– каблови,</p>
	<p>– телекомуникациона опрема;</p>
	<p>2) ПД Електродистрибуција Београд:</p>
	<p>– опрема 35 kV, 10 kV и 1 kV, </p>
	<p>– каблови,</p>
	<p>– бројила;</p>
	<p>3) ПД Електросрбија Краљево:</p>
	<p>– електроматеријал,</p>
	<p>– опрема;</p>
	<p>4) ПД Центар Крагујевац:</p>
	<p>– мотори,</p>
	<p>– теретна возила,</p>
	<p>– фасаде.</p>
	<p>Не очекују се даље штетне последице од мајских поплава на електроенергетским објектима за дистрибуцију електричне енергије.</p>
	<p class="bold">3. Мере које треба предузети ради обнове, односно санације последица поплава, редослед и рокови спровођења мера</p>
	<p>Активности које се предузимају и које ће се предузети у циљу санирања штете проузроковане поплавама могу се поделити у три групе:</p>
	<p>1) Набавка нове електроенергетске опреме;</p>
	<p>2) Електромонтажне и друге услуге (санација лименог кровног покривања, малтерисање, кречење...);</p>
	<p>3) Електромонтажни и други радови (грађевински, столарски, стакларски...).</p>
	<p>Детаљни приказ мера и активности које је потребно спровести у циљу обнове и санације последица поплава на електроенергетским објектима за дистрибуцију електричне енергије дат је у Прилогу 1, који је одштампан уз ову уредбу и чини њен саставни део. 
	</p>
	<p>Неке од мера, које су предузете за трајну санацију штете, су завршене до краја јуна и односе се на ПД Електродистрибуција Београд и ПД Електросрбија Краљево, односно на она подручја која су највише била погођена поплавама и где је требало уложити значајна материјална средства за хитно успостављање поновног снабдевања електричном енергијом купаца. Ово се односи на све три групе активности, и подразумева уградњу опреме 35 kV, 10 kV и 1 kV, затим отклањање кварова на постојећој опреми, испитивање трансформаторских станица и каблова.</p>
	<p>На подручју Обреновца, који је највише погођен поплавама, предузете су активности уградње нове 35 kV опреме, како би се обезбедило снабдевање електричном енергијом купаца.</p>
	<p>Приликом израде плана обнове дистрибутивног система пошло се од тога да прво треба у што краћем временском року успоставити поновно снабдевање електричном енергијом свих купаца. Овај део је успешно завршен, а у току су активности на повећању поузданости рада дистрибутивног система, односно замена оштећене и непоуздане опреме, набавка нових алата и прибора, који су неопходни за нормално функционисање система. Њихов завршетак је планиран у току трећег квартала 2014. године. 
	</p>
	<p>Редослед спровођења мера ће бити утврђен према приоритетима, односно према значају постројења за функционисање дистрибутивног система електричне енергије.</p>
	<p>Рокови за спровођење мера ће бити утврђивани у складу са расположивим финансијским средствима, роковима набавки опреме и времену потребном за реализацију послова. 
	</p>
	<p>Крајњи рок за спровођење мера и активности у циљу санације последица поплава на електроенергетским објектима за дистрибуцију електричне енергије је 22. јул 2015. године.</p>
	<p class="bold">4. Начин и обим спровођења мера и критеријуми за спровођење</p>
	<p>Мере санације последица поплава ће се спроводити сопственим снагама, радом запослених у привредним друштвима за дистрибуцију електричне енергије у којима је настала штета. Извршиће се неопходни минимум јавних набавки опреме, радова и услуга. Мере ће се спроводити до таквог нивоа да сва постројења за дистрибуцију електричне енергије могу да извршавају све предвиђене и захтеване функције, уз стандардни ниво поузданости и расположивости. То ће уједно бити и критеријум за оцену успешности спровођења мера.</p>
	<p>Поступци јавних набавки добара, услуга и радова који су неопходни за отклањање последица у складу са овим програмом спроводе се у складу са чл. 12. и 16. Закона и то у обиму који је предвиђен Годишњим програмом о изменама и допунама Годишњег програма пословања Јавног предузећа ,,Електропривреда Србије” за 2014. годину, Годишњим програмом о изменама и допунама Годишњег програма пословања ПД Електровојводина Нови Сад за 2014. годину, Годишњим програмом о изменама и допунама Годишњег програма пословања ПД Електродистрибуција Београд за 2014. годину, Годишњим програмом о изменама и допунама Годишњег програма пословања ПД Електросрбија Краљево за 2014. годину и Годишњим програмом о изменама и допунама Годишњег програма пословања ПД Центар Крагујевац за 2014. годину из овог одељка, а на који су добили сагласност оснивача. Средства за реализацију уговорених добара, услуга и радова из овог става обезбеђују се у складу са чланом 5. Закона. 
	</p>
	<p>Уколико су средства за реализацију уговорених добара, услуга и радова из става 2. става овог одељка обезбеђена у Годишњем програму о изменама и допунама Годишњем програму пословања Јавног предузећа ,,Електропривреда Србије” за 2014. годину, Годишњем програму о изменама и допунама Годишњег програма пословања ПД Електровојводина Нови Сад за 2014. годину, Годишњем програму о изменама и допунама Годишњег програма пословања ПД Електродистрибуција Београд за 2014. годину, Годишњем програму о изменама и допунама Годишњег програма пословања ПД Електросрбија Краљево за 2014. годину и Годишњем програму о изменама и допунама Годишњег програма пословања ПД Центар Крагујевац за 2014. годину у складу са чланом 7. став 2. Закона, пре потписивања и оверавања захтева за плаћање од стране јавног предузећа или привредног друштва, исто је дужно да прибави сагласност Канцеларије за помоћ и обнову поплављених подручја. 
	</p>
	<p>Јавно предузеће ,,Електропривреда Србије”, ПД Електровојводина Нови Сад, ПД Електродистрибуција Београд, ПД Електросрбија Краљево и ПД Центар Крагујевац закључиће уговор о извођењу радова, односно о набавци добара и услуга са извођачем радова, добављачем и пружаоцем услуга за потребе обнове оштећених електроенергетских објеката за дистрибуцију електричне енергије.</p>
	<p>Тренутни статус активности на пословима санације електродистрибутивних објеката по привредним друштвима погођеним поплавама је следећи:</p>
	<p>1) ПД Електровојводина Нови Сад – материјал и добра набављени по тендеру у редовној процедури јавних набавки;</p>
	<p>2) ПД Електродистрибуција Београд – материјал и добра набављени по тендеру у редовној процедури јавних набавки;</p>
	<p>3) ПД Електросрбија Краљево – материјал и добра набављени по тендеру у редовној процедури jавних набавки, 42.000.000 динара неутрошена, за које je покренута редовна јавна набавка;</p>
	<p>4) ПД Центар Крагујевац – за материјал и добра покренута по тендеру редовна процедура јавних набавки.</p>
	<p class="bold">5. Органи државне управе надлежни за координацију, односно носиоци спровођења појединих мера</p>
	<p>Министарство надлежно за послове енергетике надлежно је за координацију спровођења мера из одељка 3. Мере које треба предузети ради обнове, односно санације последица поплава овог програма, а Јавно предузеће ,,Електропривреда Србије”, ПД Електровојводина Нови Сад, ПД Електродистрибуција Београд, ПД Електросрбија Краљево и ПД Центар Крагујевац су носиоци спровођења тих мера.</p>
	<p>Привредна друштва угрожена поплавама ПД Електровојводина Нови Сад, ПД Електродистрибуција Београд, ПД Електросрбија Краљево и ПД Центар Крагујевац, у име и за рачун Републике Србије као власника електроенергетских објеката за дистрибуцију електричне енергије, вршиће инвеститорска права на обнови електроенергетских објеката за дистрибуцију електричне енергије, као и спровођење поступака јавних набавки, у складу са Законом о отклањању последица поплава у Републици Србији, или по Закону о јавним набавкама, који су неопходни за обнову оштећених електроенергетских објеката за дистрибуцију електричне енергије.</p>
	<p class="bold">6. Процена потребних финансијских средстава и извор финансирања</p>
	<p>За обезбеђења непланираних финансијских средстава потребних за санацију оштећених и угрожених објеката Јавно предузеће ,,Електропривреда Србије”, ПД Електровојводина Нови Сад, ПД Електродистрибуција Београд, ПД Електросрбија Краљево и ПД Центар Крагујевац су извршили ванредни ребаланс Годишњег програма пословања за 2014. годину, којим су предвиђена сопствена финасијска средства одобрена кроз Годишњи програм о изменама и допунама Годишњег програма пословања Јавног предузећа ,,Електропривреда Србије” за 2014. годину, Годишњи програм о изменама и допунама Годишњег програма пословања ПД Електровојводина Нови Сад за 2014. годину, Годишњи програм о изменама и допунама Годишњег програма пословања ПД Електродистрибуција Београд за 2014. годину, Годишњи програм о изменама и допунама Годишњег програма пословања ПД Електросрбија Краљево за 2014. годину и Годишњи програм о изменама и допунама Годишњег програма пословања ПД Центар Крагујевац за 2014. годину.</p>
	<p>Планирана финансијска средства за санацију штете на електроенергетским објектима за дистрибуцију електричне енергије приказана су у Прилогу 1.</p>
	<p>Укупна вредност додатних финансијских средстава износи 1.418.547.000 динара. 
	</p>
	<p>Потребна финансијска средства за спровођење овог програма обезбеђују се у складу са Законом.</p>
	<p class="bold">7. Инвеститор</p>
	<p>Инвеститори обнове оштећених електроенергетских објеката за производњу електричне енергије су Јавно предузеће ,,Електропривреда Србије”, ПД Електровојводина Нови Сад, ПД Електродистрибуција Београд, ПД Електросрбија Краљево и ПД Центар Крагујевац.</p>
	<p class="auto-style1">
	<a href="http://www.pravno-informacioni-sistem.rs/SlGlasnikPortal/prilozi/detaljni_prikaz_mera_i_aktivnosti.pdf&amp;doctype=reg&amp;abc=cba&amp;eli=true&amp;eliActId=417879&amp;regactid=417879" target="_blank">
	<span class="auto-style2">Детаљни приказ мера и активности које је потребно 
	спровести у циљу обнове и санација последица поплаве на електроенергетским 
	објектима за дистрибуцију електричне енергије</span></a></p>


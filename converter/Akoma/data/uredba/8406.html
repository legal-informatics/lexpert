


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p>На основу члана 67, а у вези са чланом 59. став 3, чланом 64. став 1. тачка 11) и чланом 65. Закона о ветеринарству („Службени гласник РС”, бр. 91/05, 30/10 и 93/12) и члана 17. став 1. и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p>&nbsp;</p>
				<p class="odluka-zakon">УРЕДБУ</p>
				<p class="naslov">о предузимању мера које се односе на спречавање ширења, сузбијање и искорењивање заразне болести Нодуларни дерматитис, као и начин, услови за увоз и примену вакцине за заразну болест Нодуларни дерматитис – Dermatitis nodosa – Lumpy Skin Disease</p>
				<p class="auto-style1">"Службени гласник РС", број 56 од 15. јуна 
				2016.</p>
				<p class="naslov">&nbsp;</p>
				<p class="clan">Члан 1.</p>
				<p>Овом уредбом утврђује се предузимање мера које се односе на сузбијање и искорењивање заразне болести Нодуларни дерматитис, одређене решењем Министарства пољопривреде и заштите животне средине – Управе за ветерину, број 323-02-05119/2016-05 од 7. јуна 2016. године, као и спречавање ширења заразне болести Нодуларни дерматитис одређивањем начина увоза и примене вакцине против заразне болести Нодуларни дерматитис – Dermatitis nodosa – Lumpy Skin Disease (у даљем тексту: НД).</p>
				<p class="clan">Члан 2.</p>
				<p>Не постоји специфичан третман у лечењу оболелих животиња од заразне болести НД.</p>
				<p>У условима епизоотије, може се спроводити вакцинација са хомологном живом атенуираном вакцином, односно хетерологном атенуираном вакцином.</p>
				<p>Тренутно ниједна нова генерација рекомбинантне Capripox вакцине није доступна на тржишту Републике Србије.</p>
				<p class="clan">Члан 3.</p>
				<p>Набавка неопходне вакцине против заразне болести НД, спровешће се у складу са прописима Републике Србије којима се уређује област јавних набавки, односно донације или хуманитарне помоћи. </p>
				<p>У случају епизоотије, као и другим ванредним ситуацијама ради спречавања настанка тешких последица по здравље животиња и економских штета, увоз потребних количина вакцине против заразне болести предвиђене чланом 1. ове уредбе, вршиће се на основу ове уредбе. </p>
				<p>Набављена вакцина против болести НД ставиће се у промет на територији Републике Србије и без одобрења издатих од стране одговарајућих органа Републике Србије.</p>
				<p>Вакцине из става 3. овог члана примењиваће се у складу са одговарајућим упутством на српском језику, издатим од стране Министарства пољопривреде и заштите животне средине – Управе за ветерину, донетог на основу пратећих докумената издатих од стране произвођача, а који је садржан у произвођачкој спецификацији. </p>
				<p class="clan">Члан 4.</p>
				<p>Ова уредба ступа на снагу наредног дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis">05 број 110-5556/2016</p>
				<p class="auto-style2">У Београду, 13. јуна 2016. године</p>
				<p class="auto-style2"><span class="bold">Влада</span></p>
				<p class="auto-style2">Председник,</p>
				<p class="auto-style2"><span class="bold">Александар Вучић,</span> с.р. </p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p class="redakcijskipreciscentekst">Редакцијски пречишћен текст</p>
				<p>&nbsp;</p>
				<p>&nbsp;</p>
				<p>На основу члана 148. став 5. Закона о полицији („Службени гласник РС”, број 6/16) и члана 42. став 1. Закона о Влади („Службени гласник РС”, број 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), </p>
				<p>Влада доноси</p>
				<p class="odluka-zakon">УРЕДБУ</p>
				<p class="odluka-zakon">о мерилима за распоред руководећих радних места полицијских службеника</p>
				<p class="centar">"Службени гласник РС", бр. 8 од 3. фебруара 
				2017, 39 од 25. маја 2018.</p>
				<p class="clan">I. УВОДНА ОДРЕДБА</p>
				<p class="clan">Члан 1.</p>
				<p>Овом уредбом утврђују се мерила за распоред руководећих радних места стратешког, високог, средњег и оперативног нивоа у Министарству унутрашњих послова (у даљем тексту: Министарство). </p>
				<p class="clan">II. МЕРИЛА ЗА РАСПОРЕД РУКОВОДЕЋИХ РАДНИХ МЕСТА</p>
				<p class="clan">Члан 2.</p>
				<p>Мерила за распоред руководећих радних места полицијских службеника jeсу:</p>
				<p>1) сложеност послова;</p>
				<p>2) пословна комуникација;</p>
				<p>3) образовање; </p>
				<p>4) чин/звање; </p>
				<p>5) степен одговорности и овлашћења за доношење одлука; </p>
				<p>6) степен самосталности у раду. </p>
				<p class="clan">Члан 3.</p>
				<p>Применом мерила из члана 2. ове уредбе врши се разврставање руководећих радних места по нивоима руковођења.</p>
				<p class="clan">III. ДЕФИНИЦИЈЕ МЕРИЛА</p>
				<p class="clan">Члан 4.</p>
				<p>Дефиниције мерила за распоред руководећих радних места јесу: </p>
				<p>1) сложеност послова – представља карактеристику радног места којом се изражава сложеност послова, поступака и метода рада, степен креативности и знања приликом планирања, организовања, вођења и контроле извршавања задатака, обим остваривања безбедносне заштите, као и примена и развој нових метода рада и управљање променама; </p>
				<p>2) пословна комуникација – представља сарадњу и контакте одређеног нивоа, врсте и учесталости са органима и субјектима изван Министарства и организационим јединицама унутар Министарства у сврху постизања законитог циља, односно извршавања заједничких послова и задатака; </p>
				<p><span class="v2-clan-left-1">3) образовање – обухвата стечено 
				образовање, као и стечено стручно знање кроз завршене облике 
				стручног оспособљавања и усавршавања, а који су прописани 
				посебним прописима;</span></p>
				<p>4) чин/звање – према пословима радног места одређује место/позицију у структури руководећих радних места, на начин одређен овом уредбом; </p>
				<p>5) степен одговорности и овлашћења за доношење одлука – изражава ниво утицаја одлука на обављање послова и задатака и остваривање циљева организације, као и одговорност за сопствени рад, резултате, ресурсе којима управља и рад организационе јединице којом руководи;</p>
				<p>6) степен самосталности у раду – изражава степен аутономије у раду и одлучивању, који се огледа у томе колико се посао врши према усмерењима и упутствима непосредно вишег руководиоца, као и обимом надзора потребним за обављање послова одређеног радног места.</p>
				<p class="hide-change">*Службени гласник РС, број 39/2018</p>
				<p class="clan">IV. РАСПОРЕД РУКОВОДЕЋИХ РАДНИХ МЕСТА</p>
				<p class="bold">Руководећа радна места стратешког нивоа</p>
				<p class="clan">Члан 5.</p>
				<p>Мерила за распоред руководећих радних места стратешког нивоа јесу:</p>
				<p>1) сложеност послова – обављање најсложенијих послова који подразумевају планирање, спровођење, усмеравање и контролу остваривања стратешких циљева Министарства од ширег друштвеног и националног интереса, доношење докумената и одлука од стратешког значаја као и надзор над њиховом применом, послове руковођења и усмеравања при извршавању задатака, а у сврху остваривања безбедносне заштите, односно других унутрашњих послова; </p>
				<p>2) пословна комуникација – сарадњa са страним и домаћим органима и субјектима и координација на стратешком нивоу унутар Министарства у сврху остваривања циљева Министарства и извршавања заједничких послова и задатака са другим државним органима;</p>
				<p><span class="v2-clan-left-1">3) образовање – високo 
				образовање на основним академским студијама у обиму од најмање 
				240 ЕСПБ бодова, мастер академскe студијe, специјалистичкe 
				академскe студијe, специјалистичкe струковнe студијe, мастер 
				струковнe, односно основнe студијe у трајању од најмање четири 
				године или специјалистичкe студијe на факултету, стечено стручно 
				знање кроз завршене облике стручног оспособљавања и усавршавања, 
				који су прописани посебним прописима;</span></p>
				<p>4) чин/звање – пуковник полиције, генерал полиције/виши полицијски саветник и главни полицијски саветник/потпуковник ватрогасац и пуковник ватрогасац; </p>
				<p>5) степен одговорности и овлашћења за доношење одлука – овлашћен је за доношење и одговоран за спровођење најсложенијих одлука о стратешким, организационим и стручним питањима, које су усмерене политикама, стратегијама и документима у Министарству, одговоран је за руковођење, координацију, праћење, коришћење ресурса и резултате рада организационе јединице којом руководи; </p>
				<p>6) самосталност у раду – има пуну самосталност приликом доношења одлука и организовања рада, усмерен је политикама, стратегијама и документима у Министарству.</p>
				<p class="hide-change">*Службени гласник РС, број 39/2018</p>
				<p class="bold">Руководећа радна места високог нивоа</p>
				<p class="clan">Члан 6.</p>
				<p>Мерила за распоред руководећих радних места високог нивоа јесу: </p>
				<p>1) сложеност послова – обављање веома сложених унутрашњих послова који подразумевају савремени приступ у планирању и реализацији стратешких и на њима заснованих других циљева рада, планирање и спровођење докумената и одлука од стратешког значаја, праћење и извештавање о њиховој примени, послове руковођења и координирања при извршавању веома сложених задатака у сврху остваривања безбедносне заштите односно обављања других унутрашњих послова;</p>
				<p>2) пословна комуникација – сарадњa на регионалном, а по одобрењу и на вишем нивоу са органима и субјектима изван Министарства и координација са организационим јединицама одговарајућег нивоа унутар Министарства, ради остваривања утврђених циљева и извршавања заједничких послова и задатака;</p>
				<p><span class="v2-clan-left-1">3) образовање – високo 
				образовање на основним академским студијама у обиму од најмање 
				240 ЕСПБ бодова, мастер академскe студијe, специјалистичкe 
				академскe студијe, специјалистичкe струковнe студијe, мастер 
				струковнe, односно основнe студијe у трајању од најмање четири 
				године или специјалистичкe студијe на факултету, стечено стручно 
				знање кроз завршене облике стручног оспособљавања и усавршавања, 
				који су прописани посебним прописима;</span></p>
				<p>4) чин/звање – потпуковник полиције, пуковник полиције, генерал полиције/самостални полицијски саветник, виши полицијски саветник и главни полицијски саветник/мајор ватрогасац, потпуковник ватрогасац и пуковник ватрогасац;</p>
				<p>5) степен одговорности и овлашћења за доношење одлука – овлашћен је за доношење и одговоран је за спровођење веома сложених одлука о планирању и спровођењу сложених стручних и организационих питања и активности, које су усмерене стратегијама и документима у Министарству, одговоран је за руковођење, координацију, праћење, коришћење ресурса и резултате рада организационе јединице којом руководи;</p>
				<p>6) самосталност у раду – има самосталност приликом доношења одлука и организовања рада, усмерену стратегијама и документима у Министарству, ограничен је упутствима руководиоца стратешког нивоа руковођења.</p>
				<p class="hide-change">*Службени гласник РС, број 39/2018</p>
				<p class="bold">Руководећа радна места средњег нивоа</p>
				<p class="clan">Члан 7.</p>
				<p>Мерила за распоред руководећих радних места средњег нивоа јесу: </p>
				<p>1) сложеност послова – обављање сложених унутрашњих послова који су у надлежности организационе јединице којом руководи, који подразумевају стручност, учествовање у планирању, спровођење и извештавање о реализацији послова и активности, послови руковођења и координирања при извршавању сложених задатака у сврху остваривања безбедносне заштите односно обављања других унутрашњих послова;</p>
				<p>2) пословна комуникација – сарадњa на локалном, а по одобрењу и на вишем нивоу са органима и субјектима изван Министарства и координација са организационим јединицама одговарајућег нивоа унутар Министарства ради остваривања утврђених циљева и извршавања заједничких послова и задатака;</p>
				<p><span class="v2-clan-left-1">3) образовање – високo 
				образовање на основним академским студијама у обиму од најмање 
				240 ЕСПБ бодова, мастер академскe студијe, специјалистичкe 
				академскe студијe, специјалистичкe струковнe студијe, мастер 
				струковнe, односно основнe студијe у трајању од најмање четири 
				године или специјалистичкe студијe на факултету, стечено стручно 
				знање кроз завршене облике стручног оспособљавања и усавршавања, 
				који су прописани посебним прописима;</span></p>
				<p>4) чин/звање – мајор полиције, потпуковник полиције, пуковник полиције/полицијски саветник, самостални полицијски саветник и виши полицијски саветник/капетан ватрогасац, мајор ватрогасац и потпуковник ватрогасац; </p>
				<p>5) степен одговорности и овлашћења за доношење одлука – овлашћен је за доношење и одговоран је за спровођење сложених одлука у вези са реализацијом постављених циљева, у складу са утврђеним правилима, процедурама, смерницама и упутствима надређених руководилаца и одговоран је за руковођење, координацију, праћење рада, коришћење ресурса и резултате рада организационе јединице којом руководи; </p>
				<p>6) самосталност у раду – самосталан је приликом реализације постављених циљева и доношења одлука организационе јединице којом руководи, а у складу са упутствима руководиоца високог нивоа руковођења.</p>
				<p class="hide-change">*Службени гласник РС, број 39/2018</p>
				<p class="bold">Руководећа радна места оперативног нивоа </p>
				<p class="clan">Члан 8.</p>
				<p>Мерила за распоред руководећих радних места оперативног нивоа јесу: </p>
				<p>1) сложеност послова – обављање умерено сложених унутрашњих послова као и стручних и саветодавних послова који подразумевају савремени приступ у раду, избор и примену најбољих метода и решења у процесу рада и остваривања постављених циљева, послове руковођења, усмеравања и пружање стручне помоћи запосленима при извршавању задатака, а у сврху остваривања безбедносне заштите, односно обављања других унутрашњих послова;</p>
				<p>2) пословна комуникација – сарадњa на локалном нивоу са органима и субјектима изван Министарства и координација са организационим јединицама оперативног нивоа унутар Министарства ради остваривања утврђених циљева и извршавања заједничких послова и задатака;</p>
				<p class="v2-clan-left-1">3) образовање – високo образовање на 
				основним академским студијама у обиму од најмање 180 ЕСПБ 
				бодова, основнe струковнe студијe, односно студијe у трајању до 
				три године, високo образовање на основним академским студијама у 
				обиму од најмање 240 ЕСПБ бодова, мастер академскe студијe, 
				специјалистичкe академскe студијe, специјалистичкe струковнe 
				студијe, мастер струковнe, односно основнe студијe у трајању од 
				најмање четири године или специјалистичкe студијe на факултету, 
				стечено стручно знање кроз завршене облике стручног 
				оспособљавања и усавршавања, који су прописани посебним 
				прописима;</p>
				<p class="v2-clan-left-1">4) чин/звање – заставник полиције, 
				заставник I класе полиције, потпоручник полиције, поручник 
				полиције, капетан полиције, мајор полиције, потпуковник 
				полиције/полицијски сарадник, самостални полицијски сарадник, 
				млађи полицијски саветник, полицијски саветник и самостални 
				полицијски саветник/заставник ватрогасац, заставник I класе 
				ватрогасац, поручник ватрогасац, капетан ватрогасац и мајор 
				ватрогасац;</p>
				<p>5) степен одговорности и овлашћења за доношење одлука – овлашћен је за доношење и одговоран је за спровођење умерено сложених одлука у вези са реализацијом оперативних циљева организационе јединице којом руководи, у складу са инструктивним актима и упутствима непосредно надређених руководилаца, одговоран је за руковођење, координацију, праћење рада, коришћење ресурса и резултате рада организационе јединице којом руководи; </p>
				<p>6) самосталност у раду – самосталан је у реализацији постављених циљева организационе јединице којом руководи, ограничен смерницама и надзором руководиоца средњег нивоа руковођења.</p>
				<p class="hide-change">*Службени гласник РС, број 39/2018</p>
				<p class="clan">V. ПРЕЛАЗНА И ЗАВРШНА ОДРЕДБА</p>
				<p class="clan">Члан 9.</p>
				<p>Постављена лица у Министарству сврставају се у стратешки ниво руковођења и на њих се не примењују мерила утврђена за распоред овом уредбом.</p>
				<p class="clan">Члан 10.</p>
				<p>Ова уредба ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">05 број 110-552/2017</p>
				<p class="potpis">У Београду, 31. јануара 2017. године</p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Александар Вучић,</span> с.р.</p>
	</div>


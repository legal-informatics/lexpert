

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: right;
}
.auto-style2 {
	color: #008000;
}
</style>


	<div class="story">
			<p class="Basic-Paragraph">На основу члана 135. став 5. и члана 149. став 1. Закона о полицији („Службени гласник РС”, бр. 6/16, 24/18 и 87/18), </p>
			<p class="Basic-Paragraph">Влада доноси</p>
			<p class="odluka-zakon">УРЕДБУ </p>
			<p class="odluka-zakon">о спровођењу јавног конкурса за попуњавање радних места полицијских службеника у Министарству унутрашњих послова</p>
			<p class="centar">"Службени гласник РС", број 18 од 15. марта 2019.</p>
			<p class="bold">Предмет</p>
			<p class="clan">Члан 1.</p>
			<p class="Basic-Paragraph">Овом уредбом уређују се поступак и начин спровођења јавног конкурса  за попуњавање радних места полицијских службеника у Министарству унутрашњих послова (у даљем тексту: конкурс), изузев за радна места у специјалној и посебним јединицама полиције, чији је начин попуњавања прописан актом Владе. </p>
			<p class="bold">Кад се спроводи конкурс</p>
			<p class="clan">Члан 2.</p>
			<p class="Basic-Paragraph">Конкурс се спроводи ако радно место полицијског службеника у Министарству унутрашњих послова (у даљем тексту: Министарство) није попуњено путем интерног конкурса, када је његово спровођење обавезно утврђено актом о унутрашњем уређењу и систематизацији радних места и за попуњавање радног места директора полиције.</p>
			<p class="bold">Предлог за попуњавање радног места</p>
			<p class="clan">Члан 3.</p>
			<p class="Basic-Paragraph">Писани предлог за попуњавање радног места путем конкурса, руководилац унутрашње организационе јединице и организационе јединице у седишту и ван седишта Дирекције полиције (у даљем тексту: надлежни руководилац), подноси организационој јединици надлежној за управљање људским ресурсима.</p>
			<p class="Basic-Paragraph">За попуњавање радног места директора полиције, предлог из става 1. овог члана, подноси министар унутрашњих послова (у даљем тексту: министар). </p>
			<p class="Basic-Paragraph">Предлог за попуњавање радног места путем конкурса садржи: назив радног места које се попуњава, опште и посебне услове потребне за обављање послова радног места, врсту радног односа, потребна знања и вештине, односно стручну оспособљеност која ће се проверавати у изборном поступку, опис посла радног места, образложење потреба за попуњавањем радног места, као и предлог чланова конкурсне комисије и њихових заменика. </p>
			<p class="bold">Доношење одлуке о попуњавању радног места</p>
			<p class="clan">Члан 4.</p>
			<p class="Basic-Paragraph">Испуњеност услова за попуњавање радног места утврђује руководилац организационе јединице надлежне за управљање људским ресурсима.</p>
			<p class="Basic-Paragraph">О попуњавању радног места путем конкурса решењем одлучује министар. </p>
			<p class="bold">Састав и начин рада Конкурсне комисије</p>
			<p class="clan">Члан 5.</p>
			<p class="Basic-Paragraph">Конкурс спроводи Конкурсна комисија чије чланове и њихове заменике именује министар (у даљем тексту: Комисија).</p>
			<p class="Basic-Paragraph">Комисију чине три члана од којих је председник Комисије запослени у организационој јединици надлежној за управљање људским ресурсима.</p>
			<p class="Basic-Paragraph">У Комисији бар један члан мора бити припадник мање заступљеног пола. </p>
			<p class="Basic-Paragraph">Чланове Комисије, у њиховом одсуству, мењају заменици. </p>
			<p class="Basic-Paragraph">Комисија одлуке доноси већином гласова. </p>
			<p class="Basic-Paragraph">Комисија води Записник о раду.</p>
			<p class="Basic-Paragraph">Стручнe и административно-техничке послове за Комисију обавља организациона јединица надлежна за управљање људским ресурсима.</p>
			<p class="bold">Садржина огласа о конкурсу</p>
			<p class="clan">Члан 6.</p>
			<p class="Basic-Paragraph">Текст огласа о конкурсу сачињава Комисија.</p>
			<p class="Basic-Paragraph">У огласу о конкурсу наводе се: подаци о органу и унутрашњој организационој јединици: – назив уже организационе јединице и место рада, подаци о радном месту: – назив радног места, редни број радног места, број извршилаца којима се радно место попуњава, врста радног односа; подаци о условима за рад на радном месту: – образовање, посебни услови, радно искуство потребно за рад на радном месту, држављанство, опис послова, знања и вештине које се оцењују у изборном поступку, начин њихове провере; датум оглашавања; рок у коме се подносе пријаве на конкурс; адреса на коју се подносе пријаве; контакт особа задужена за давање обавештења о конкурсу; докази који се обавезно прилажу уз пријаву; датум отпочињања изборног поступка и напомене.</p>
			<p class="Basic-Paragraph">У огласу о конкурсу за избор директора полиције наводе се подаци о условима из Закона о полицији, као и други услови за рад у Министарству.  </p>
			<p class="bold">Објављивање конкурса</p>
			<p class="clan">Члан 7.</p>
			<p class="Basic-Paragraph">Оглас о конкурсу објављује се у року од осам дана од дана доношења решења о попуњавању радног места ‒ на интранет и интернет страници Министарства, огласној табли организационе јединице надлежне за управљање људским ресурсима, огласној табли организационе јединице у којој се попуњава радно место, у једним од дневних новина које се дистрибуирају на територији Републике Србије, као и на интернет презентацији и периодичном издању огласа Националне службе за запошљавање.</p>
			<p class="bold">Пријава </p>
			<p class="clan">Члан 8.</p>
			<p class="Basic-Paragraph">Пријава на јавни конкурс за попуњавање радног места полицијског службеника у Министарству унутрашњих послова (Образац 1), одштампан је уз ову уредбу и чини њен саставни део.</p>
			<p class="Basic-Paragraph">Приликом предаје, пријава добија број под којом лице учествује у даљем изборном поступку  (у даљем тексту: шифра).</p>
			<p class="bold">Рок за подношење пријаве</p>
			<p class="clan">Члан 9.</p>
			<p class="Basic-Paragraph">Рок за подношење пријаве је десет дана од дана објављивања конкурса у дневним новинама.</p>
			<p class="bold">Разматрање пристиглих пријава – предфаза изборног поступка</p>
			<p class="clan">Члан 10.</p>
			<p class="Basic-Paragraph">По истеку рока за подношење пријава на конкурс, Комисија, без одлагања, прегледа све приспеле пријаве и поднете доказе ради провере испуњености услова за учешће кандидата на конкурсу и утврђује Списак кандидата који улазе у изборни поступак, односно који ће се проверавати.</p>
			<p class="Basic-Paragraph">Испуњеност услова из става 1. овог члана подразумева претходну проверу благовремености, допуштености, разумљивости и потпуности  пријаве.</p>
			<p class="Basic-Paragraph">Неблаговремене, недопуштене, неразумљиве или непотпуне пријаве Конкурсна комисија одбацује решењем против кога се може изјавити жалба жалбеној комисији у року од осам дана од дана пријема решења.</p>
			<p class="bold"> Фазе изборног поступка</p>
			<p class="clan">Члан 11.</p>
			<p class="Basic-Paragraph">У изборном поступку Комисија проверава и оцењује стручне оспособљености, знања и вештине кандидата и друге потребне услове, који су наведени у огласу.</p>
			<p class="Basic-Paragraph">Изборни поступак се састоји из следећих фаза:</p>
			<p class="Basic-Paragraph">1) провера испуњености формално-правних услова;</p>
			<p class="Basic-Paragraph">2) провера техничких компетенција (знања и вештина);</p>
			<p class="Basic-Paragraph">3) процена психолошких захтева и базичних компетенција;</p>
			<p class="Basic-Paragraph">4) лекарски преглед;</p>
			<p class="Basic-Paragraph">5) интервју.</p>
			<p class="Basic-Paragraph">Редослед провере и оцењивања испуњености услова из става 2. овог члана може бити другачији у зависности од посебних услова радног места утврђених актом о унутрашњем уређењу и систематизацији радних места у Министарству.</p>
			<p class="bold">Формално-правни услови</p>
			<p class="clan">Члан 12.</p>
			<p class="Basic-Paragraph">Провера формално-правних услова, поред општих услова за заснивање радног односа у државном органу и посебних услова за заснивање радног односа у Министарству унутрашњих послова из Закона о полицији, обухвата проверу доказа о:</p>
			<p class="Basic-Paragraph">1) образовању;</p>
			<p class="Basic-Paragraph">2) врсти и дужини радног искуства и послова на којима је кандидат радио;</p>
			<p class="Basic-Paragraph">3) испуњености посебних услова, ако су исти као услов за обављање послова радног места које се попуњава, предвиђени актом о систематизацији радних места.</p>
			<p class="bold">Техничке компетенције (знања и вештине)</p>
			<p class="clan">Члан 13.</p>
			<p class="Basic-Paragraph">Проверу техничких компетенција (знања и вештина) врши Комисија на основу писаног теста знања, који обавезно садржи и питање у виду  решавања конкретног проблема, задатка и ситуације – студије случаја. </p>
			<p class="Basic-Paragraph">Изузетно, за поједина радна места код којих се захтева провера физичких способности и вештина кандидата, провера техничких компетенција (знања и вештина) врши се и путем теста којим се проверавају физичка способност и вештине кандидата.</p>
			<p class="Basic-Paragraph">Комисија може, по потреби, за проверу из става 2. овог члана да ангажује и друга лица која поседују посебна знања и вештине које се проверавају.</p>
			<p class="bold">Психолошки захтеви и базичне компетенције</p>
			<p class="clan">Члан 14.</p>
			<p class="Basic-Paragraph">Поступак утврђивања испуњености психолошких захтева и процену базичних компетенција кандидата, Комисија обавља преко организационе јединице надлежне за управљање људским ресурсима.</p>
			<p class="Basic-Paragraph">Након спроведеног поступка из става 1. овог члана, организациона јединица надлежна за управљање људским ресурсима доставља Комисији резултате оцењивања.</p>
			<p class="bold">Лекарски преглед</p>
			<p class="clan">Члан 15.</p>
			<p class="Basic-Paragraph">Ради обављања претходног лекарског прегледа кандидат се упућује у референтну здравствену установу.</p>
			<p class="Basic-Paragraph">Након спроведеног претходног лекарског прегледа, референтна здравствена установа доставља извештај организационој јединици надлежној за управљање људским ресурсима, која исти прослеђује Комисији.</p>
			<p class="bold">Интервју</p>
			<p class="clan">Члан 16.</p>
			<p class="Basic-Paragraph">Комисија у појединачном разговору са кандидатима обавља полуструктурисани интервју.</p>
			<p class="bold">Обавештавање и обавезност присуства кандидата фазама изборног поступка </p>
			<p class="clan">Члан 17.</p>
			<p class="Basic-Paragraph">Пре отпочињања фазе изборног поступка где је присуство кандидата обавезно, кандидати се телефонским путем обавештавају о томе када иста почиње, где и ко је спроводи.</p>
			<p class="Basic-Paragraph">Ако кандидат изостане са провере у некој од фаза изборног поступка из става 1. овог члана сматра се да је одустао од учешћа у даљем току изборног поступка.</p>
			<p class="bold">Начин оцењивања кандидата</p>
			<p class="clan">Члан 18.</p>
			<p class="Basic-Paragraph">У фази изборног поступка формално-правни услови, утврђује се да кандидат „испуњава” или да „не испуњава” услове.</p>
			<p class="Basic-Paragraph">Оцене кандидата у фази изборног поступка техничке компетенције (знања и вештине) су од 0 до 4. </p>
			<p class="Basic-Paragraph">У фази изборног поступка психолошки захтеви и базичне компетенције утврђује се да кандидат „испуњава” или да „не испуњава” психолошке захтеве, а оцене за базичне компетенције су од 1 до 4.</p>
			<p class="Basic-Paragraph">У фази изборног поступка лекарски преглед, утврђује се да кандидат  „задовољава” или да „не задовољава” здравствене услове.</p>
			<p class="Basic-Paragraph">Оцене кандидата у фази изборног поступка интервју су од 1 до 4.</p>
			<p class="Basic-Paragraph">У фази изборног поступка провера техничких компетенција (знања и вештина), кандидат добија оцену од сваког члана Комисије. </p>
			<p class="Basic-Paragraph">Оцена за проверу техничких компетенција (знања и вештине) добија се тако што се збир бодова добијених на тесту знања, подели са бројем питања. Сваки одговор на питање се бодује од 0 до 4. </p>
			<p class="Basic-Paragraph">Изузетно, оцена за проверу техничких компетенција (знања и вештине) из члана 13. став 2. ове уредбе, добија се тако што се саберу оцена из става 7. овог  члана  и оцена на провери физичке способности и вештина кандидата, и поделе са бројем 2.</p>
			<p class="Basic-Paragraph">Оцена коју је кандидат остварио у фази испуњености психолошких захтева и процене базичних компетенција, из члана 14. ове уредбе, сматра се оценом добијеном од стране свих чланова Комисије. </p>
			<p class="Basic-Paragraph">У фази изборног поступка интервју, кандидат добија оцену од сваког члана Комисије.</p>
			<p class="bold">Пондерисана, укупна и коначна оцена </p>
			<p class="clan">Члан 19.</p>
			<p class="Basic-Paragraph">Оцене добијене од сваког члана Комисије у фази провере техничких компетенција, испуњености психолошких захтева и процене базичних компетенција и интервјуа, множе се коефицијентом који процентуално изражава значај утврђених услова за обављање послова радног места које се попуњава (у даљем тексту: пондерисане оцене), и то тако што се: </p>
			<p class="Basic-Paragraph">1) оцене у фази техничких компетенција (знања и вештине) помноже коефицијентом 0,30; </p>
			<p class="Basic-Paragraph">2) оцене у фази психолошких захтева и базичних компетенција помноже коефицијентом 0,30;</p>
			<p class="Basic-Paragraph">3) оцене у фази интервју помноже коефицијентом 0,40. </p>
			<p class="Basic-Paragraph">Укупна оцена кандидата је збир пондерисаних оцена које је кандидат добио од сваког члана Комисије у свакој од фаза изборног поступка, а исказује се у формулару за укупну оцену кандидата (Образац 2), који је одштампан уз ову уредбу и који чини њен саставни део.</p>
			<p class="Basic-Paragraph">Коначна оцена кандидата представља збир укупних оцена из става 2. овог члана, подељен са бројем три, а исказује се у формулару за коначну оцену кандидата (Образац 3), који је одштампан уз ову уредбу и који чини њен саставни део. </p>
			<p class="bold">Услов за наставак учешћа у изборном поступку </p>
			<p class="clan">Члан 20.</p>
			<p class="Basic-Paragraph">Свака фаза изборног поступка је елиминациона за кандидата који не задовољи критеријуме провере из претходне фазе, односно који оствари оцену 1,4 и мање или за кога се утврди да „не испуњава” или „не задовољава” утврђене услове за рад на радном месту које се попуњава.</p>
			<p class="Basic-Paragraph">После спроведене сваке фазе изборног поступка Комисија сачињава Листу  кандидата који испуњавају утврђене услове и који настављају учешће у изборном поступку.</p>
			<p class="bold">Начин рангирања кандидата</p>
			<p class="clan">Члан 21.</p>
			<p class="Basic-Paragraph">Остварена коначна оцена представља основ за рангирање кандидата.</p>
			<p class="Basic-Paragraph">Кандидати се рангирају тако што се редослед кандидата на ранг листи одређује према висини остварене коначне оцене, односно остварене оцене према редоследу значаја утврђених и вреднованих услова за обављање послова радног места које се попуњава.</p>
			<p class="Basic-Paragraph">Ако више кандидата на крају изборног поступка оствари исту коначну оцену предност има онај кандидат који је остварио већи збир пондерисаних оцена на интервјуу.</p>
			<p class="Basic-Paragraph">Ако више кандидата оствари исти збир пондерисаних оцена на интервјуу, предност има онај кандидат који је остварио већу оцену у фази испуњености психолошких захтева и процене базичних компетенција. </p>
			<p class="Basic-Paragraph">Ако више кандидата оствари исту оцену у фази изборног поступка психолошки захтеви и базичне компетенције, предност има онај кандидат који је остварио већи збир пондерисаних оцена за техничке компетенције. </p>
			<p class="bold">Ранг листа</p>
			<p class="clan">Члан 22.</p>
			<p class="Basic-Paragraph">После спроведеног изборног поступка Комисија сачињава Ранг листу на коју увршћује кандидате који су испунили мерила прописана за избор и то само кандидате који су остварили најмање 60% вредности највеће коначне оцене, односно који су остварили коначну оцену најмање 2,4. </p>
			<p class="Basic-Paragraph">За кандидата који је са најбољим резултатом испунио мерила прописана за избор, односно који је на Ранг листу уврштен под редним бројем 1, врши се безбедносна провера, у складу са законом.</p>
			<p class="Basic-Paragraph">Ако се утврди да за кандидата из става 2. овог члана не постоје безбедносне сметње за заснивање радног односа Комисија доставља Ранг листу министру.</p>
			<p class="Basic-Paragraph">Ако се утврди да за кандидата из става 2. овог члана постоје безбедносне сметње за заснивање радног односа у складу са Законом о полицији, безбедносна провера врши се за кандидата са листе кандидата са следећим најбољим резултатом.</p>
			<p class="bold">Решење </p>
			<p class="clan">Члан 23.</p>
			<p class="Basic-Paragraph">Ако је изабран кандидат који није државни службеник, министар доноси решење о пријему у радни однос, а ако је изабран кандидат који је државни службеник, министар доноси решење о премештају. </p>
			<p class="Basic-Paragraph">Решења из става 1. овог члана министар доноси у року од 15 дана од дана окончања поступка безбедносне провере. </p>
			<p class="Basic-Paragraph">Решења из става 1. овог члана достављају се свим кандидатима који су учествовали у изборном поступку, а који у односу на то решење имају право заштите својих права ‒ у складу са законом.</p>
			<p class="Basic-Paragraph">На интернет презентацији Министарства унутрашњих послова објављује се листа кандидата под њиховом шифром и име и презиме кандидата који је изабран у конкурсном поступку.</p>
			<p class="bold">Неуспех конкурса</p>
			<p class="clan">Члан 24.</p>
			<p class="Basic-Paragraph">Конкурс није успео:</p>
			<p class="Basic-Paragraph">1) ако се није пријавио ниједан кандидат;</p>
			<p class="Basic-Paragraph">2) ако се у поступку спровођења конкурса утврди да ниједан од пријављених кандидата није испунио услове за учешће у конкурсу, односно уколико су све пријаве неблаговремене, недопуштене, неразумљиве или непотпуне;</p>
			<p class="Basic-Paragraph">3) ако ниједан пријављени кандидат није учествовао у изборном поступку;</p>
			<p class="Basic-Paragraph">4) ако ниједан кандидат који је учествовао у изборном поступку није испунио мерила прописана за избор;</p>
			<p class="Basic-Paragraph">5) услед одустанка свих кандидата који су уврштени на Списак кандидата који улазе у изборни поступак.</p>
			<p class="Basic-Paragraph">У случају из става 1. овог члана председник Комисије ће сачинити извештај и доставити га министру, који на основу тог извештаја решењем утврђује да јавни конкурс није успео. </p>
			<p class="Basic-Paragraph">Решење из става 2. овог члана доставља се свим кандидатима који су имали право да учествују у изборном поступку, који у односу на то решење имају право заштите својих права – у складу са законом. </p>
			<p class="bold">Конкурс за избор директора полиције</p>
			<p class="clan">Члан 25.</p>
			<p class="Basic-Paragraph">Ради утврђивања предлога министра, за потребе поступка у ком Влада поставља директора полиције, Министарство спроводи јавни конкурс у складу са Законом о полицији.</p>
			<p class="Basic-Paragraph">Предлог кандидата за попуњавање радног места директора полиције утврђује министар и исти доставља Влади. </p>
			<p class="Basic-Paragraph">У погледу начина и поступка за избор директора полиције на конкурсу примењују се одредбе чл. 5‒22. и члана 24. ове уредбе. </p>
			<p class="bold">Престанак важења ранијег прописа</p>
			<p class="clan">Члан 26.</p>
			<p class="Basic-Paragraph">Даном ступања на снагу ове уредбе престаје да важи Уредба о спровођењу јавног конкурса у Министарству унутрашњих послова („Службени гласник РС”, број 72/16).</p>
			<p class="bold">Ступање на снагу</p>
			<p class="clan">Члан 27.</p>
			<p class="Basic-Paragraph">Ова уредба ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 110-2595/2019</p>
			<p class="potpis">У Београду, 14. марта 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
			<p class="auto-style1">Прилози</p>
			<p class="Basic-Paragraph">
			<a class="auto-style2" href="http://www.pravno-informacioni-sistem.rs/SlGlasnikPortal/prilozi/prilog1.html&amp;doctype=reg&amp;abc=cba&amp;eli=true&amp;eliActId=428019&amp;regactid=428019" target="_blank">
			Образац 1 - Пријава на јавни конкурс за попуњавање радног места 
			полицијског службеника у Министарству унутрашњих послова</a></p>
			<p class="Basic-Paragraph">
			<a class="auto-style2" href="http://www.pravno-informacioni-sistem.rs/SlGlasnikPortal/prilozi/prilog2.html&amp;doctype=reg&amp;abc=cba&amp;eli=true&amp;eliActId=428019&amp;regactid=428019" target="_blank">
			Образац 2 - Формулар за укупну оцену кандидата </a></p>
			<p class="Basic-Paragraph">
			<a class="auto-style2" href="http://www.pravno-informacioni-sistem.rs/SlGlasnikPortal/prilozi/prilog3.html&amp;doctype=reg&amp;abc=cba&amp;eli=true&amp;eliActId=428019&amp;regactid=428019" target="_blank">
			Образац 3 - Формулар за коначну оцену кандидата</a></p>
			<p class="Basic-Paragraph">&nbsp;</p>
	</div>


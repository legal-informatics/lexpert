


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p>На основу члана 18. став 4. Закона о истраживању несрећа у ваздушном, железничком и водном саобраћају („Службени гласник РС”, број 66/15) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), </p>
				<p>Влада доноси</p>
				<p>&nbsp;</p>
				<p class="odluka-zakon">УРЕДБУ</p>
				<p class="naslov">о мешовитој цивилно-војној комисији</p>
				<p class="auto-style1">"Службени гласник РС", број 7 од 29. јануара 
				2016.</p>
				<p class="naslov">&nbsp;</p>
				<p class="clan">Члан 1.</p>
				<p>Овом уредбом уређују се услови под којима се именује мешовита цивилно-војна комисија (у даљем тексту: комисија), начин њеног рада и начин истраживања удеса и озбиљних незгода у ваздушном саобраћају.</p>
				<p class="clan">Члан 2.</p>
				<p>За сваки удес или озбиљну незгоду образује се посебна комисија за истраживање удеса и озбиљних незгода у ваздушном саобраћају.</p>
				<p>У случају добијања информације да се догодио удес или озбиљна незгода ваздухоплова, главни истражитељ или главни истражитељ за ваздушни саобраћај по овлашћењу главног истражитеља, у најкраћем могућем року, предузима потребне радње ради извршења увиђаја на месту удеса или озбиљне незгоде, у сарадњи са организационом јединицом која се бави пословима безбедности летења у министарству надлежном за послове одбране, да би се што пре прикупили и заштитили материјални докази и омогућила поправка оштећене инфраструктуре и успостављање ваздушног саобраћаја.</p>
				<p>Главни истражитељ или главни истражитељ за ваздушни саобраћај након извршеног увиђаја доставља захтев министру надлежном за послове одбране (у даљем тексту: министар) који садржи информације из става 2. овог члана, као и потребан број и неопходну стручност и квалификације чланова које је потребно именовати, у зависности од тежине, врсте или обима удеса или озбиљне незгоде.</p>
				<p>Половину чланова у комисији именује Центар за истраживање несрећа у саобраћају (у даљем тексту: Центар), а другу половину чланова именује министар у складу са чланом 18. став 2. Закона о истраживању несрећа у ваздушном, железничком и водном саобраћају (у даљем тексту: Закон).</p>
				<p>Половину чланова комисије коју именује, министар мора да именује најкасније у року од 48 часова од пријема захтева из става 3. овог члана.</p>
				<p>Главни истражитељ доноси решење о образовању комисије које садржи податке о председнику комисије, члановима комисије и остале податке који су од значаја за истраживање удеса или озбиљне незгоде.</p>
				<p class="clan">Члан 3.</p>
				<p>Након доношења решења о формирању комисије, председник комисије, сазива комисију и одређује време и место састанка.</p>
				<p>У раду комисије, као чланови које именује Центар, могу да буду и стручна лица изван Центра.</p>
				<p>Стручна лица из става 2. овог члана, имају право на накнаду у складу са дужином ангажовања и сложеношћу послова.</p>
				<p>Комисија може да ангажује и одговарајуће органе, организације и друга правна лица за стручну помоћ, уз одређену накнаду у складу са дужином ангажовања и сложеношћу послова.</p>
				<p>Комисијом председава главни истражитељ или главни истражитељ за ваздушни саобраћај по решењу главног истражитеља.</p>
				<p>Председник комисије сазива састанке комисије, у зависности од тока истражног поступка и расположивих чињеница.</p>
				<p>На састанку комисија усаглашава текст обавештења о почетку истраге.</p>
				<p>Комисија доноси све одлуке већином гласова.</p>
				<p class="clan">Члан 4.</p>
				<p>Свака истрага завршава се извештајем о истрази, у складу са Законом.</p>
				<p>Комисија сачињава извештај на основу утврђених чињеница у поступку утврђивања околности под којима се десио удес или озбиљна незгода ваздухоплова.</p>
				<p>Извештај о истрази доставља се надлежним органима из члана 27. став 8. Закона и министарству надлежном за послове одбране.</p>
				<p>Центар и министарство надлежно за послове одбране на основу извештаја о истрази доносе безбедносне препоруке и предузимају и друге поступке из своје надлежности, ради унапређења безбедности ваздушног саобраћаја.</p>
				<p class="clan">Члан 5.</p>
				<p>Ова уредба ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis">05 број 110-802/2016</p>
				<p class="auto-style2">У Београду, 28. јануара 2016. године</p>
				<p class="auto-style2"><span class="bold">Влада</span></p>
				<p class="auto-style2">Председник,</p>
				<p class="auto-style2"><span class="bold">Александар Вучић, </span>с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	color: #008000;
}
</style>


	<div class="story">
			<p class="Basic-Paragraph">На основу члана 28. став 4. Закона о поморској пловидби („Службени гласник РС”, бр. 87/11, 104/13, 18/15, 113/17 – др. закон и 83/18) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влада доноси</p>
			<p class="odluka-zakon">УРЕДБУ</p>
			<p class="odluka-zakon">о класама путничких бродова</p>
			<p class="centar">"Службени гласник РС", број 96 од 11. децембра 
			2018.</p>
			<p class="clan">I. УВОДНЕ ОДРЕДБЕ</p>
			<p class="bold">Садржина уредбе</p>
			<p class="clan">Члан 1.</p>
			<p class="Basic-Paragraph">Овом уредбом прописују се класе путничких бродова, безбедносни захтеви за нове и постојеће путничке бродове и за брзе путничке бродове, захтеви за стабилитет ro-ro путничких бродова и њихово искључивање из пловидбе, безбедносни захтеви за лица са смањеном покретљивошћу, додатни безбедносни захтеви, еквивалентне замене и изузећа, врсте и рокови за вршење прегледа путничких бродова, садржина и образац сведочанства о безбедности путничког брода, безбедносни услови за нове и постојеће путничке бродове, као и смернице и безбедносни захтеви за путничке бродове, брзе путничке бродове и за лица са смањеном покретљивошћу.</p>
			<p class="bold">Значење појединих израза</p>
			<p class="clan">Члан 2.</p>
			<p class="Basic-Paragraph">Пojeдини изрaзи употребљени у oвoј уредби имajу слeдeће знaчeње:</p>
			<p class="Basic-Paragraph">1) <span class="italik">брзо путничко пловило </span>је брзо пловило у складу са Правилом X/1 Међународне конвенције о заштити људског живота на мору (у даљем тексту: SOLAS Конвенција), са изменама и допунама, које превози више од 12 путника, осим путничких бродова у домаћој пловидби у морским подручјима класе Б, Ц или Д, ако је њихова истиснина на конструктивној водној линији мања од 500 m³ и ако је њихова максимална брзина према дефиницији из правила 1.4.30. Међународног правилника о брзим бродовима из 1994. године и правила 1.4.37 Међународног правилника о брзим пловилима из 2000. године, мања од 20 чворова;</p>
			<p class="Basic-Paragraph">2) <span class="italik">брод са пуном палубом</span> је брод који има непрекинуту палубу, изложену утицају временских услова и мора, која има трајна средства за затварање свих отвора у њеном делу изложеном утицају временских услова и испод које су сви отвори на боковима брода опремљени трајним средствима за затварање отпорним на временске прилике (непрекинута палуба може бити водонепропусна палуба или одговарајућа конструкција која се састоји од палубе која није водонепропусна, потпуно прекривене структуром отпорном на временске прилике одговарајуће чврстоће за одржавање отпорности на временске услове и опремљене средствима за затварање отпорним на временске услове);</p>
			<p class="Basic-Paragraph">3) <span class="italik">брод за услуге у вези с одобалним пројектима</span> је брод који се употребљава за превоз и смештај индустријског особља које на броду не обавља радове који су кључни за пословање брода;</p>
			<p class="Basic-Paragraph">4) <span class="italik">висина прамца</span> је висина прамца у складу са правилом 39. Међународне конвенције о теретним линијама;</p>
			<p class="Basic-Paragraph">5) <span class="italik">GMDSS</span> је глобални поморски систем опасности и безбедности;</p>
			<p class="Basic-Paragraph">6) <span class="italik">домаћа пловидба</span> је путовање морским подручјима из једне луке државе чланице Европске уније до исте или друге луке исте државе чланице Европске уније; </p>
			<p class="Basic-Paragraph">7) <span class="italik">држaвa луке</span> је држaвa чланица Европске уније у чиjу луку уплoвљaвa, или из чиje лукe исплoвљaвa брoд или пловило које плови под заставом друге државе чланице Европске уније у домаћој пловидби;</p>
			<p class="Basic-Paragraph">8) <span class="italik">дужина брода</span> је дужина која износи 96% укупне дужине на водној линији, повученој на удаљеност од 85% најмање висине брода, изнад горњег руба кобилице или дужина од предњег руба прамчане статве до осе осовине кормила на наведеној водној линији (ако је ова вредност већа). На бродовима који су пројектовани са косом кобилицом, водна линија на којој се мери та дужина треба да буде паралелна са конструктивном водном линијом;</p>
			<p class="Basic-Paragraph">9) <span class="italik">еквивалентан материјал</span> је легура алуминијума или други негориви материјал који сам по себи или због додатне изолације задржава структуру и интегритет који су истих особина као челик након одговарајућег стандардног испитивања ватроотпорности;</p>
			<p class="Basic-Paragraph">10) <span class="italik">значајна висина таласа</span> је просечна висина једне трећине највећих уочених таласа у датом временском периоду;</p>
			<p class="Basic-Paragraph">11) <span class="italik">значајне поправке, измене и преправке</span> су промене којима се битно мењају димензије брода, као што је продужење додавањем новог средишњег дела трупа, промене којима се битно мења капацитет брода за превоз путника, као што је преправка палубе возила у просторе за смештај путника, промене којима се битно продужује радни век брода, као што је обнављање простора за смештај путника на једној целој палуби, односно преправке било које врсте брода у путнички брод;</p>
			<p class="Basic-Paragraph">12) <span class="italik">јахта за разоноду или пловило за разоноду</span> je пловило које се не употребљава у комерцијалне сврхе, без обзира на врсту погона;</p>
			<p class="Basic-Paragraph">13) <span class="italik">једрењак</span> је брод који се покреће једрима, чак и ако има механички погон који се употребљава као помоћно погонско средство или у случају нужде;</p>
			<p class="Basic-Paragraph">14) <span class="italik">лице са смањеном покретљивошћу</span> је лице које има одређене тешкоће при коришћењу јавног превоза, укључујући старија лица, лица с инвалидитетом, лица са оштећењем чула, као и лица у инвалидским колицима, труднице и лица с малом децом;</p>
			<p class="Basic-Paragraph">15) <span class="italik">миља</span> је растојање од 1852 m;</p>
			<p class="Basic-Paragraph">16) <span class="italik">међународне поморске конвенције</span> су Међународна конвенција о заштити људског живота на мору, усвојена 1974. године са свим накнадним изменама и допунама и Међународна конвенција о теретним линијама, усвојена 1966. године са свим накнадним изменама и допунама;</p>
			<p class="Basic-Paragraph">17) <span class="italik">међународно путовање</span> је путовање морем брода из луке једне државе чланице Европске уније у луку која се не налази на територији те државе чланице Европске уније и обратно;</p>
			<p class="Basic-Paragraph">18) <span class="italik">мoрскo пoдручje</span> је мoрскo пoдручje из члaна 5. ове уредбе;</p>
			<p class="Basic-Paragraph">19) <span class="italik">нови брод</span> је поморски брод за који је кобилица постављена или који је у сличној фази градње после 1. јула 1998. године, при чему се под сличном фазом подразумева почетак градње одређеног брода и почетак монтаже тог брода, који укључује најмање 50 тона или 1% процењене масе материјала конструкције, у зависности шта је од тога мање;</p>
			<p class="Basic-Paragraph">20) <span class="italik">пловило за услуге у вези с одобалним пројектима</span> је пловило које се употребљава за превоз и смештај индустријског особља које на пловилу не обавља радове који су кључни за пословање пловила;</p>
			<p class="Basic-Paragraph">21) <span class="italik">подручје луке</span> је подручје које није морско подручје из члана 5. ове уредбе, које се протеже до најдаљих сталних лучких објеката који чине саставни део лучког система или до граница одређених природним географским облицима који штите ушће или слично заклоњено подручје;</p>
			<p class="Basic-Paragraph">22) <span class="italik">стандардно испитивање ватроотпорности</span> је испитивање узорака одговарајућих преграда или палуба загревањем у испитној пећи до температура које приближно одговарају стандардној криви време-температура у складу са методом испитивања одређеном у Међународном правилнику о поступцима испитивања ватроотпорности из 2010. који је усвојен Резолуцијом IMO-a MSC.307(88) од 3. децембра 2010. године, са накнадним изменама и допунама;</p>
			<p class="Basic-Paragraph">23)<span class="italik"> стaрoст </span>је стaрoст брода изрaжeнa у брojу гoдинa после дaтумa њeгoвe испoрукe;</p>
			<p class="Basic-Paragraph">24) <span class="italik">тендер</span> је пловило које се превози на броду и које се употребљава за превоз више од 12 путника од путничког брода у стању мировања до обале и натраг;</p>
			<p class="Basic-Paragraph">25) <span class="italik">традиционални бродови</span> су све врсте историјских путничких бродова пројектоване пре 1965. године и њихове реплике изграђене углавном од оригиналних материјала, укључујући оне пројектоване за подстицање и развој традиционалних вештина и поморства, који заједно служе као живи споменици културе и којима се управља у складу с традиционалним начелима поморских вештина и технике;</p>
			<p class="Basic-Paragraph">26) <span class="italik">управа државе заставе</span> је надлежни орган државе под чијом заставом брод плови.</p>
			<p class="bold">Примена </p>
			<p class="clan">Члан 3.</p>
			<p class="Basic-Paragraph">Oвa уредба примeњуje се на путничке бродове и пловила када обављају домаћу пловидбу, и то: </p>
			<p class="Basic-Paragraph">1) нове и постојеће путничке бродове дужине 24 m и више;</p>
			<p class="Basic-Paragraph">2) брза путничка пловила.</p>
			<p class="clan">Члан 4.</p>
			<p class="Basic-Paragraph">Oвa уредба се не примeњуje на:</p>
			<p class="Basic-Paragraph">1) путничке бродове који су:</p>
			<p class="Basic-Paragraph">(1) ратни бродови и војни транспортни бродови; </p>
			<p class="Basic-Paragraph">(2) једрењаци;</p>
			<p class="Basic-Paragraph">(3) бродови који немају механички погон;</p>
			<p class="Basic-Paragraph">(4) бродови који су изграђени од материјала који није челик или еквивалентан материјал и који нису обухваћени нормама за брза пловила (Резолуција MSC. 36 (63) или MSC. 97(73) или динамички подржавана пловила (Резолуција А. 373(X));</p>
			<p class="Basic-Paragraph">(5) дрвени бродови једноставне градње; </p>
			<p class="Basic-Paragraph">(6) традиционални бродови;</p>
			<p class="Basic-Paragraph">(7) јахте за разоноду;</p>
			<p class="Basic-Paragraph">(8) бродови који плове искључиво у лучким подручјима;</p>
			<p class="Basic-Paragraph">(9) бродови за услуге у вези с одобалним пројектима;</p>
			<p class="Basic-Paragraph">(10) тендери;</p>
			<p class="Basic-Paragraph">2) брза путничка пловила која су: </p>
			<p class="Basic-Paragraph">(1) ратна пловила и војна транспортна пловила;</p>
			<p class="Basic-Paragraph">(2) пловила за разоноду;</p>
			<p class="Basic-Paragraph">(3) пловила која плове искључиво у лучким подручјима;</p>
			<p class="Basic-Paragraph">(4) пловила за услуге у вези с одобалним пројектима.</p>
			<p class="clan">II. КАТЕГОРИЗАЦИЈА МОРСКИХ ПОДРУЧЈА И КЛАСЕ ПУТНИЧКИХ БРОДОВА</p>
			<p class="bold">Категоризација морских подручја</p>
			<p class="clan">Члан 5.</p>
			<p class="Basic-Paragraph">Морска подручја деле се на следеће категорије:</p>
			<table class="tabela-sa-borderom">
				<colgroup>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph">Подручје А</p>
						</td>
						<td class="No-Table-Style">
							<p class="Basic-Paragraph"> je морско подручје изван подручја Б, Ц и Д.</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">Подручје Б</p>
						</td>
						<td class="No-Table-Style">
							<p class="Basic-Paragraph">je морско подручје чије географске координате ни на којој тачки не сежу даље од 20 миља од обалне линије, узимајући у обзир средњу висину плиме, али које је изван морских подручја Ц и Д.</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">Подручје Ц</p>
						</td>
						<td class="No-Table-Style">
							<p class="Basic-Paragraph">je морско подручје чије географске координате ни на којој тачки не сежу даље од 5 миља од обалне линије, узимајући у обзир средњу висину плиме, али које је изван морског подручја Д ако постоји.</p>
							<p class="Basic-Paragraph">Уз то је вероватноћа појаве значајне висине таласа која прелази 2,5&nbsp;m мања од 10% у раздобљу од годину дана за пловидбу која се обавља целе године или тoком одређеног раздобља за сезонску пловидбу (нпр. пловидба у летњем периоду).</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">Подручје Д</p>
						</td>
						<td class="No-Table-Style">
							<p class="Basic-Paragraph">je морско подручје чије географске координате ни на којој тачки не сежу даље од 3 миље од обалне линије, узимајући у обзир средњу висину плиме.</p>
							<p class="Basic-Paragraph">Уз то је вероватноћа појаве значајне висине таласа која прелази 1,5&nbsp;m мања од 10% у раздобљу од годину дана за пловидбу која се обавља целе године или током одређеног раздобља за сезонску пловидбу (нпр. пловидба у летњем периоду).</p>
						</td>
					</tr>
				</tbody>
			</table>
			<p class="bold">Класе путничких бродова</p>
			<p class="clan">Члан 6.</p>
			<p class="Basic-Paragraph">Путнички бродови према подручју пловидбе разврставају се у следеће класе: </p>
			<table class="tabela-sa-borderom">
				<colgroup>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph">Класа А</p>
						</td>
						<td class="No-Table-Style">
							<p class="Basic-Paragraph">је путнички брод који обавља домаћу пловидбу у подручјима А, Б, Ц и&nbsp;Д.</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">Класа Б</p>
						</td>
						<td class="No-Table-Style">
							<p class="Basic-Paragraph">је путнички брод који обавља домаћу пловидбу у подручјима Б, Ц и&nbsp;Д.</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">Класа Ц</p>
						</td>
						<td class="No-Table-Style">
							<p class="Basic-Paragraph">је путнички брод који обавља домаћу пловидбу у подручјима Ц и&nbsp;Д.</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">Класа Д</p>
						</td>
						<td class="No-Table-Style">
							<p class="Basic-Paragraph">је путнички брод који обавља домаћу пловидбу у подручју Д.</p>
						</td>
					</tr>
				</tbody>
			</table>
			<p class="Basic-Paragraph">На брза путничка пловила примењују се категорије дефинисане у поглављу 1. (1.4.10) и (1.4.11.) Међународног правилника о брзим пловилима из 1994. године, или у поглављу 1. (1.4.12.) и (1.4.13.) Међународног правилника о брзим пловилима из 2000. године.</p>
			<p class="clan">III. БЕЗБЕДНОСНИ ЗАХТЕВИ</p>
			<p class="bold">Нови и постојећи путнички бродови</p>
			<p class="clan">Члан 7.</p>
			<p class="Basic-Paragraph">Нови и постојећи путнички бродови и брза путничка пловила испуњавају безбедносне захтеве који су дати у Прилогу 1. – Безбедносни услови за нове и постојеће путничке бродове у домаћој пловидби, који је одштампан уз ову уредбу и чини њен саставни део.</p>
			<p class="clan">Члан 8.</p>
			<p class="Basic-Paragraph">Нови и постојећи путнички бродови класе А, Б, Ц и Д испуњавају безбедносне захтеве, ако: </p>
			<p class="Basic-Paragraph">1) је градња и одржавање трупа, главних и помоћних машина, као и електричних и аутоматских постројења у складу с нормама за класификацију према правилима признате организације или одговарајућим правилима која примењује управа државе заставе у складу с чланом 11. став 2. Директиве 2009/15/ЕЗ Европског парламента и Савета;</p>
			<p class="Basic-Paragraph">2) се примењују одредбе поглавља IV, укључујући измене о GMDSS-у из 1988. године, поглавља V и VI SOLAS Конвенције са изменама и допунама. </p>
			<p class="bold">Нови путнички бродови</p>
			<p class="clan">Члан 9.</p>
			<p class="Basic-Paragraph">Нови путнички бродови, поред захтева из чл. 7. и 8. ове уредбе, испуњавају и: </p>
			<p class="Basic-Paragraph">1) опште захтеве:</p>
			<p class="Basic-Paragraph">(1) нови путнички бродови класе А морају да испуњавају у потпуности захтеве SOLAS Конвенције са изменама и допунама и посебне одговарајуће захтеве ове уредбе. За правила чије тумачење SOLAS Конвенција са изменама и допунама препушта администрацијама, министарство надлежно за послове саобраћаја (у даљем тексту: министарство) примењује тумачења из Прилога 1. ове уредбе,</p>
			<p class="Basic-Paragraph">(2) нови путнички бродови класе Б, Ц и Д морају да испуњавају посебне одговарајуће захтеве ове уредбе, </p>
			<p class="Basic-Paragraph">2) захтеве у вези са теретним линијама: </p>
			<p class="Basic-Paragraph">(1) сви нови путнички бродови дужине 24 m и више испуњавају захтеве Међународне конвенције о теретним линијама, </p>
			<p class="Basic-Paragraph">(2) без обзира на одредбе тачке 2) подтачка (1) овог члана, нови путнички бродови класе Д изузимају се из захтева за минималну висину прамца прописану у Међународној конвенцији о теретним линијама, </p>
			<p class="Basic-Paragraph">(3) нови путнички бродови класе А, Б, Ц и Д морају да имају пуну палубу. </p>
			<p class="bold">Постојећи путнички бродови</p>
			<p class="clan">Члан 10.</p>
			<p class="Basic-Paragraph">Постојећи путнички бродови, поред захтева из чл. 7. и 8. ове уредбе, испуњавају следеће захтеве: </p>
			<p class="Basic-Paragraph">1) постојећи путнички бродови класе А су у складу са правилима за постојеће путничке бродове утврђене SOLAS Конвенцијом са изменама и допунама, као и посебне одговарајуће захтеве ове уредбе. За правила чије је тумачење у складу са SOLAS Конвенцијом са изменама и допунама, у надлежности држава застава, министарство примењује тумачења из Прилога 1. ове уредбе;</p>
			<p class="Basic-Paragraph">2) постојећи путнички бродови класе Б су у складу са одговарајућим захтевима ове уредбе;</p>
			<p class="Basic-Paragraph">3) постојећи путнички бродови класе Ц и Д испуњавају посебне одговарајуће захтеве ове уредбе, а у погледу питања која нису обухваћена тим захтевима прописи који уређују безбедносне захтеве за путничке бродова обезбеђују еквивалентан ниво безбедности, као што је у поглављима II-1 и II-2 Прилога 1. ове уредбе, узимајући при том у обзир посебне локалне услове пловидбе у вези са морским подручјима у којима бродови тих класа могу пловити. Пре укључивања постојећих путничких бродова класе Ц и Д у обављање редовне домаће пловидбе у држави луке, управа државе заставе прибавља сагласност у складу са прописима државе луке.</p>
			<p class="bold">Брза путничка пловила</p>
			<p class="clan">Члан 11.</p>
			<p class="Basic-Paragraph">Брза путничка пловила зависно од времена када су изграђена испуњавају следеће захтеве: </p>
			<p class="Basic-Paragraph">1) брза путничка пловила изграђена или подвргнута значајним поправкама, преправкама или изменама на дан 1. јануара 1996. године или после тог датума, испуњавају захтеве правила Х/2 и X/3 SOLAS Конвенције са изменама и допунама, осим: </p>
			<p class="Basic-Paragraph">(1) ако им је кобилица положена или су били у сличној фази градње најкасније у јуну 1998. године,</p>
			<p class="Basic-Paragraph">(2) ако им је испорука и наруџбина била најкасније у децембру 1998. године,</p>
			<p class="Basic-Paragraph">(3) ако у потпуности испуњавају захтеве Правилника о безбедности динамички подржаваних пловила (у даљем тексту: DSC Правилник) из резолуције IMO-а А.373 (10), са свим накнадним изменама и допунама;</p>
			<p class="Basic-Paragraph">2) брза путничка пловила изграђена пре 1. јануара 1996. године, која испуњавају захтеве Правилника о брзим пловилима који је усвојен Рeзoлуциjом Oдбoрa зa пoмoрску безбедност MSC 36 (63) Међународне поморске организације oд 20. маја 1994. године, са накнадним изменама и допунама (у даљем тексту: HSC Правилник), настављају са обављањем пловидбе за коју имају одобрење у складу са HSC Правилником. Брза путничка пловила изграђена пре 1. јануара 1996. године, која не испуњавају захтеве HSC Правилника, не могу обављати домаћу пловидбу, осим ако су 4. јуна 1998. године већ била укључена у домаћу пловидбу у држави чланици Европске уније, дозволиће им се да и даље обављају домаћу пловидбу у тој држави. Такво пловило је у складу са захтевима DSC Правилника; </p>
			<p class="Basic-Paragraph">3) градња и одржавање брзих путничких пловила и њихове опреме је у складу са прописима за класификацију брзих пловила признате организације или еквивалентним правилима које примењује управа државе заставе, у складу са чланом 11. став 2. Директиве 2009/15/ЕЗ.</p>
			<p class="Basic-Paragraph">За нове и постојеће путничке бродове значајне поправке, измене и преправке и припадајућа опрема морају бити у складу са захтевима за нове бродове из члана 9. став 1. тачка 1) ове уредбе, a преправке на бродовима искључиво ради постизања веће способности издржавања оштећења не сматрају се значајним изменама.</p>
			<p class="bold">Захтеви за стабилитет ro-ro путничких бродова </p>
			<p class="clan">Члан 12.</p>
			<p class="Basic-Paragraph">Ro-ro путнички бродови класе Ц којима је кобилица положена или који су били у сличној фази градње 1. октобра 2004. године или после тог датума и сви ro-ro путнички бродови класе А и Б морају да буду у складу са чл. 6, 8. и 9. Директиве 2003/25/ЕЗ. </p>
			<p class="bold">Безбедносни захтеви за лица са смањеном покретљивошћу</p>
			<p class="clan">Члан 13.</p>
			<p class="Basic-Paragraph">Лицима са смањеном покретљивошћу обезбеђује се безбедан приступ на све путничке бродове класе А, Б, Ц и Д и на сва брза путничка пловила која се употребљавају у јавном превозу, којима је кобилица положена или који су били у сличној фази градње 1. октобра 2004. године или после тог датума, применом безбедносних захтева и смерница које су дате у Прилогу 3. – Смернице и безбедносни захтеви за путничке бродове, брзе путничке бродове и за лица са смањеном покретљивошћу, који је одштампан уз ову уредбу и чини његов саставни део.</p>
			<p class="Basic-Paragraph">Призната организација сарађује са организацијама које заступају лица са смањеном покретљивошћу у погледу спровођења упутстава из Прилога 3. ове уредбе. </p>
			<p class="Basic-Paragraph">Преправке путничких бродова из става 1. овог члана, којима је кобилица положена или који су били у сличној фази градње пре 1. октобра 2004. године, врше се у складу са смерницама које су дате у Прилогу 3. ове уредбе.</p>
			<p class="bold">Додатни безбедносни захтеви, еквивалентне замене и изузећа</p>
			<p class="clan">Члан 14.</p>
			<p class="Basic-Paragraph">Бродови из члана 7. став 1. ове уредбе испуњавају додатне безбедносне захтеве за пловидбу у домаћој пловидби ако је држава домаћин у одређеним ситуацијама прописала додатне безбедносне захтеве због потребе посебних локалних околности као што су мања значајна висина таласа, ограничено доба године, пловидба само дању или у одговарајућим климатским и временским условима, ограничено трајање путовања или близина служби за спасавање. </p>
			<p class="Basic-Paragraph">Додатни безбедносни захтеви, еквивалентне замене и изузећа одобрена бродовима или пловилима наводе се у сведочанству о безбедности брода, односно пловила.</p>
			<p class="clan">Члан 15.</p>
			<p class="Basic-Paragraph">Бродска опрема која је у складу са Директивом 2014/90/ЕУ Европског парламента и Савета сматра се усклађеном с одредбама ове уредбе.</p>
			<p class="clan">IV. ПРЕГЛЕДИ</p>
			<p class="bold">Прегледи бродова</p>
			<p class="clan">Члан 16.</p>
			<p class="Basic-Paragraph">Нови путнички брод подлеже следећим прегледима: </p>
			<p class="Basic-Paragraph">1) прегледу пре почетка експлоатације брода – основном прегледу, </p>
			<p class="Basic-Paragraph">2) редовном прегледу сваких 12 месеци, </p>
			<p class="Basic-Paragraph">3) ванредним прегледима, према потреби. </p>
			<p class="Basic-Paragraph">Брзо путничко пловило које, у складу са одредбама члана 11. ове уредбе, испуњава захтеве HSC Правилника, подлеже прегледима који су прописани HSC Правилником. </p>
			<p class="Basic-Paragraph">Током прегледа за издавање сведочанства о безбедности путничког брода примењују се поступци и прегледи у складу са Резолуцијом А.746 (18) о смерницама за преглед према усклађеном систему прегледа и издавања сведочанстава са накнадним изменама и допунама или поступке намењене за постизање истог циља. </p>
			<p class="Basic-Paragraph">Прегледе из ст. 1–3. овог члана обављају инспектори признате организације. </p>
			<p class="bold">Садржина и образац сведочанства о безбедности путничког брода</p>
			<p class="clan">Члан 17.</p>
			<p class="Basic-Paragraph">Сведочанство о безбедности путничког брода садржи:</p>
			<p class="Basic-Paragraph">1) текст: „Република Србија” са утиснутим грбом Републике Србије и назив: „СВЕДОЧАНСТВО О БЕЗБЕДНОСТИ ПУТНИЧКОГ БРОДА”;</p>
			<p class="Basic-Paragraph">2) податке о броду: име брода, лука уписа, број или знак распознавања, IMO број, дужина, број путника, бруто тонажа, датум полагања кобилице или сличне фазе градње брода, датум основног прегледа, морска подручја у којима је брод овлашћен да плови (правило IV/2 SOLAS Конвенције), класа брода у складу с морским подручјем у којему је брод овлашћен да плови: А/Б/Ц/Д уз ограничења или додатне захтеве;</p>
			<p class="Basic-Paragraph">3) потврду да је брод прегледан у складу с чланом 12. Директиве 2009/45/ЕЗ, да је преглед показао да брод потпуно испуњава захтеве Директиве 2009/45/ЕЗ, да се брод, према овлашћењу из члана 9. став 3. Директиве 2009/45/ЕЗ, изузима од следећих захтева Директиве, условима, ако постоје, за одобравање изузећа и да су додељене преградне теретне линије;</p>
			<p class="Basic-Paragraph">4) рок важности, место и датум издавања сведочанства и изјаву потписника да је овлашћен за издавање сведочанства;</p>
			<p class="Basic-Paragraph">5) оверу продужења важности сведочанства за један месец, рок важности, место и датум издавања сведочанства.</p>
			<p class="Basic-Paragraph">Нови и постојећи путнички бродови треба да прибаве сведочанство о безбедности путничког брода.</p>
			<p class="Basic-Paragraph">Образац сведочанства о безбедности путничког брода дат је у Прилогу 2. – Сведочанство о безбедности путничког брода, који је одштампан уз ову уредбу и чини њен саставни део.</p>
			<p class="clan">V. КАЗНЕНЕ ОДРЕДБЕ</p>
			<p class="bold">Прекршаји</p>
			<p class="clan">Члaн 18.</p>
			<p class="Basic-Paragraph">Нoвчaнoм кaзнoм oд 200.000 до 2.000.000 динара кaзнићe сe зa прeкршaj компанија – привредно друштво или друго правно лице – бродар брода, ако нови и постојећи путнички бродови немају сведочанство о безбедности путничког брода (члан 17. став 2).</p>
			<p class="Basic-Paragraph">Зa радње из стaвa 1. oвoг члaнa кaзнићe сe за прекршај и oдгoвoрно лице у компанији – привредном друштву или другом прaвнoм лицу, новчаном казном од 50.000 до 150.000 динара.</p>
			<p class="Basic-Paragraph">Новчаном казном од 30.000 до 500.000 динара казниће се предузетник за прекршај из става 1. овог члана.</p>
			<p class="clan">VI. ПРЕЛАЗНЕ И ЗАВРШНА ОДРЕДБА</p>
			<p class="clan">Члан 19.</p>
			<p class="Basic-Paragraph">Ова уредба је усклађена са свим начелима и битним захтевима из Директиве 2009/45/ЕЗ Европског парламента и Савета од 6. маја 2009. o безбедносним правилима и нормама за путничке бродове, Директиве Комисије 2010/36/ЕУ од 1. јуна 2010. о измени Директиве 2009/45/ЕЗ Европског парламента и Савета o безбедносним правилима и нормама за путничке бродове, Директиве Комисије (ЕУ) 2016/844 од 27. маја 2016. о измени Директиве 2009/45/ЕЗ Европског парламента и Савета o безбедносним правилима и нормама за путничке бродове и Директиве (ЕУ) 2017/2108 Европског парламента и Савета од 15. новембра 2017. о измени Директиве 2009/45/ЕЗ o безбедносним правилима и нормама за путничке бродове.</p>
			<p class="Basic-Paragraph">Бродови изграђени од еквивалентних материјала пре 20. децембра 2017. године морају бити у складу са захтевима из ове уредбе до 22. децембра 2025. године.</p>
			<p class="clan">Члaн 20.</p>
			<p class="Basic-Paragraph">Ова уредба ступа на снагу осмог дана од дана објављивања у „Службеном гласнику Републике Србије”, а примењује се од 1. јануара 2019. године.</p>
			<p class="potpis">05 број 110-11324/2018</p>
			<p class="potpis">У Београду, 29. новембра 2018. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
			<p class="potpis">&nbsp;</p>
			<p class="clan" style="text-align: right">Прилози</p>
			<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=427325&amp;regactid=427325" target="_blank">Прилог 1. - Безбедносни услови за нове и постојеће путничке бродове у домаћој пловидби
			</a>

</p>
			<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=427325&amp;regactid=427325" target="_blank">Прилог 2 – Сведочанство о безбедности путничког брода
			</a>

</p>
			<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/3.html&amp;doctype=reg&amp;abc=cba&amp;eli=true&amp;eliActId=427325&amp;regactid=427325" target="_blank">Прилог 3. - Смернице и безбедносни захтеви за путничке бродове, брзе путничке бродове и за лица са смањеном покретљивошћу
			</a>

</p>
	</div>


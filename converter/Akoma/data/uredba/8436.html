

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="redakcijskipreciscentekst">Редакцијски пречишћен текст</p>
			<p class="Basic-Paragraph">&nbsp;</p>
			<p class="Basic-Paragraph">&nbsp;</p>
			<p class="Basic-Paragraph">На основу члана 13. став 17. Закона о железници („Службени гласник РСˮ, број 41/18) и члана 42. став 1. Закона о Влади („Службени гласник РСˮ, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон), </p>
			<p class="Basic-Paragraph">Влада доноси</p>
			<p class="odluka-zakon">УРЕДБУ </p>
			<p class="odluka-zakon">o појединостима поступка и критеријумима који се примењују за приступ услугама које се пружају у услужним објектима</p>
			<p class="centar">"Службени гласник РС", бр. 57 од 9. августа 2019, 
			13 од 14. фебруара 2020.</p>
			<p class="bold">Предмет</p>
			<p class="clan">Члан 1.</p>
			<p class="Basic-Paragraph">Овом уредбом, ради несметаног функционисања тржишта железничких услуга, ближе се уређују појединости поступка и критеријуми који се примењују за приступ услугама које се пружају у услужним објектима.	 </p>
			<p class="bold">Дефиниције</p>
			<p class="clan">Члан 2.</p>
			<p class="Basic-Paragraph">Поједини изрази употребљени у овој уредби имају следеће значење:</p>
			<p class="Basic-Paragraph">1) <span class="italik">ad hoc захтев </span>јесте захтев за приступ услужном објекту или за услугу у вези са обављањем железничког превоза која је повезана са ad hoc захтевом за трасу којим се тражи појединачна траса воза;</p>
			<p class="Basic-Paragraph">2) <span class="italik">Информација о услужном објекту </span>јесте документ који садржи детаљне информације неопходне за приступ услужном објекту и услугама у вези са обављањем жeлезничког превоза;</p>
			<p class="Basic-Paragraph">3) <span class="italik">капацитет услужног објекта </span>јесте максимална техничко-технолошка могућност коришћења услужног објекта и пружања услуге у периоду радног времена услужног објекта, узимајући у обзир време које је потребно за приступ услужном објекту и одлазак из њега;</p>
			<p class="Basic-Paragraph">4) <span class="italik">основна услуга </span>јесте услуга у вези са обављањем железничког превоза која се пружа у било којем од услужних објеката;</p>
			<p class="Basic-Paragraph">5) <span class="italik">повезани услужни објекти </span>јесу услужни објекти који су у непосредној близини и при чему је потребно проћи кроз један услужни објекат да би се дошло до другог услужног објекта;</p>
			<p class="Basic-Paragraph">6) <span class="italik">поступак координације </span>јесте поступак у току којег оператор услужног објекта и подносиоци захтева уређују супротстављене потребе за приступом услужном објекту или услугама у вези са обављањем железничког превоза које се односе на исти капацитет услужног објекта;</p>
			<p class="Basic-Paragraph">7) <span class="italik">пренамена </span>јесте промена намене услужног објекта ради употребе тог објекта у друге сврхе.</p>
			<p class="bold">Информација о услужном објекту</p>
			<p class="clan">Члан 3.</p>
			<p class="Basic-Paragraph">Информација о услужном објекту израђује се пропорционално величини, техничким карактеристикама и значају услужног објекта.</p>
			<p class="Basic-Paragraph">Оператори услужних објеката објављују Информацију о услужном објекту, бесплатно, на интернет страници, уз указивање на ту интернет страницу управљачу инфраструктуре.</p>
			<p class="Basic-Paragraph">Интернет страница из става 2. овог члана се наводи у Изјави о мрежи.</p>
			<p class="Basic-Paragraph">Изузетно, оператори услужних објеката могу, уместо начина објављивања утврђеног ставом 2. овог члана, пружити управљачу инфраструктуре одговарајуће информације које се могу објавити.</p>
			<p class="Basic-Paragraph">Ако је услужни објекат повезан са мрежом колосека који нису део јавне железничке инфраструктуре, оператор услужног објекта доставља управљачу инфраструктуре податке о интернет страници или информације о власнику, односно кориснику тог колосека, које се могу објавити.</p>
			<p class="Basic-Paragraph">Управљач инфраструктуре у Изјави о мрежи или на својој интернет страници наводи рок за достављање информације о услужном објекту из ст. 2. и 4. овог члана.</p>
			<p class="Basic-Paragraph">Информација о услужном објекту из става 2. овог члана објављује се у складу са чланом 17. став 6. Закона о железници (у даљем тексту: Закон). </p>
			<p class="Basic-Paragraph">Оператори услужних објеката су дужни да благовремено, а најкасније у року од седам дана од дана настанка промене информација о услужном објекту, обавесте подносиоце захтева који су поднели захтев за приступ услужним објектима или су се претплатили на једну или више услуга у услужним објектима о свим битним променама информација о услужном објекту.</p>
			<p class="Basic-Paragraph">У случају услужних објеката којима управља више од једног оператора услужног објекта или ако услуге у услужном објекту пружа више од једног даваоца услуга, оператори, односно даваоци услуга морају да остваре сарадњу како би:</p>
			<p class="Basic-Paragraph">1) своје информације о услужним објектима учинили доступним на једном  месту;</p>
			<p class="Basic-Paragraph">2) навели  у својим информацијама о услужним објектима све операторе услужног објекта који су одговорни за одлучивање о захтевима за приступ услужном објекту или услугама у вези са обављањем железничког превоза у том објекту. </p>
			<p class="Basic-Paragraph">Ако оператори услужних објеката или пружаоци услуга у услужном објекту не остваре сарадњу у смислу става 9. овог члана, Дирекција за железнице (у даљем тексту: Дирекција) може одредити оператора услужног објекта који ће информације о услужним објектима учинити доступним на једном  месту. </p>
			<p class="Basic-Paragraph">Сви трошкови настали приликом објављивања Информације о услужном објекту у ситуацији када услужним објектом управља више оператора услужних објеката или услугу пружа више даваоца услуга, деле се међу свим операторима услужних објеката и даваоца услуга на једнаке делове.</p>
			<p class="bold">Додатне информације</p>
			<p class="clan">Члан 4.</p>
			<p class="Basic-Paragraph">Дирекција може тражити од оператора услужног објекта додатне информације о разлозима за одређивање поједине услуге у вези са обављањем железничког превоза за основну, додатну и пратећу услугу из члана 15. Закона.</p>
			<p class="Basic-Paragraph">Подносиоци захтева могу тражити од оператора услужних објеката из члана 15. став 2. тач. 1)–7) Закона информације о расположивим капацитетима услужног објекта, који су неопходни за приступ услужним објектима и услугама у вези са обављањем железничког превоза.</p>
			<p class="Basic-Paragraph">Оператори услужних објеката дужни су да, уколико је технички могуће, ажурне  информације из става 2. овог члана и информације о променама техничких карактеристика и привременим ограничењима капацитета услужног објекта који могу имати значајан утицај на рад услужног објекта, укључујући и период обављања планираних радова у услужном објекту, учине доступним на интернет страници. </p>
			<p class="bold">Сарадња при додељивању капацитета услужног објекта и његово коришћење</p>
			<p class="clan">Члан 5.</p>
			<p class="Basic-Paragraph">Захтев за приступ услужним објектима и услугама у вези са обављањем железничког превоза (у даљем тексту: захтев) подносе железнички превозници или међународне групације железничких превозника или друга лица и правни субјекти, као што су надлежни органи, пошиљаоци, шпедитери и оператори у комбинованом транспорту, који имају интерес за обављање јавне услуге или комерцијални интерес за прибављање капацитета инфраструктуре (у даљем тексту: подносиоци захтева) у роковима које одређују оператори услужних објеката. </p>
			<p class="Basic-Paragraph">Ради обезбеђивања усклађености рокова, оператори услужних објеката приликом утврђивања рокова за подношење захтева, узимају у обзир рокове и критеријуме приоритета за поступак доделе инфраструктурних капацитета које је навео управљач инфраструктуре у Изјави о мрежи.</p>
			<p class="Basic-Paragraph">Оператори услужних објеката, оператори повезаних услужних објеката и управљач инфраструктуре дужни су да у непосредној сарадњи обезбеде усклађеност доделе инфраструктурних капацитета и капацитета у услужним објектима.</p>
			<p class="Basic-Paragraph">У сарадњи из става 3. овог члана, на сопствени захтев, могу да учествују подносиоци захтева. </p>
			<p class="Basic-Paragraph">У захтеву из става 4. овог члана, подносилац захтева може тражити да у сарадњи из става 3. овог члана учествују и субјекти одговорни за давање приступа колосецима повезаним са услужним објектом који су неопходни за приступ услужним објектима и који омогућавају пружање услуга за потребе железничког превоза. </p>
			<p class="Basic-Paragraph">Ако подносилац захтева тражи додатне или пратеће услуге које у услужном објекту осим оператора услужног објекта који одобрава приступ услужном објекту пружа један или више оператора услужног објекта, подносилац захтева може тражити учешће свих оператора услужних објеката који додатне или пратеће услуге у услужном објекту пружају у сарадњи. </p>
			<p class="Basic-Paragraph">Ако распоред за поступак доделе капацитета инфраструктуре управљача инфраструктуре није окончан, захтеви се не могу одбити из разлога што тражена траса воза није додељена. </p>
			<p class="Basic-Paragraph">Оператори услужних објеката и управљач инфраструктуре морају водити рачуна о међусобној усклађености одлука које доносе.</p>
			<p class="Basic-Paragraph">Оператори услужних објеката, управљач инфраструктуре и подносиоци захтева, по потреби, остварују сарадњу ради обезбеђивања ефикасног саобраћања возова према услужним објектима и из услужних објеката. </p>
			<p class="Basic-Paragraph">За возове који се користе у железничким теретним терминалима, укључујући и возове на лукама на унутрашњим водама, сарадња из става 9. овог члана укључује размену информација о праћењу и одређивању позиције возова, ако је тај податак доступан, предвиђеном времену доласка воза и одласка воза у случају кашњења и поремећаја саобраћаја возова.</p>
			<p class="Basic-Paragraph">Оператори услужних објеката су дужни да, на захтев Дирекције, писмено подносе доказе да су у претходне три године остварили сарадњу у смислу овог члана.</p>
			<p class="bold">Захтеви за приступ услугама у вези са обављањем железничког превоза</p>
			<p class="clan">Члан 6.</p>
			<p class="Basic-Paragraph">Подносиоци захтева у захтеву наводе за који су услужни објекат и/или услугу у вези са обављањем железничког превоза тражили приступ. </p>
			<p class="Basic-Paragraph">Оператори услужних објеката не могу условљавати приступ услужном објекту или услузи у вези са обављањем железничког превоза куповином других услуга које нису повезане са траженом услугом.</p>
			<p class="Basic-Paragraph">Оператор услужног објекта је дужан да потврди пријем захтева без одлагања. </p>
			<p class="Basic-Paragraph">Ако захтев не садржи све потребне податке за доношење одлуке о додели капацитета за приступ услужним објектима и услугама у вези са обављањем железничког превоза у складу са информацијом о услужном објекту, оператор тог услужног објекта обавештава подносиоца захтева да захтев не садржи све потребне податке и одређује рок од најмање седам дана од дана пријема захтева за достављање података који недостају. </p>
			<p class="Basic-Paragraph">Ако се потребни подаци не доставе у року из става 4. овог члана захтев се може одбити.</p>
			<p class="bold">Одговор на захтев</p>
			<p class="clan">Члан 7.</p>
			<p class="Basic-Paragraph">Ако подносилац захтева достави све потребне податке, оператор услужног објекта, одговара на захтеве у року који утврђује Дирекција.</p>
			<p class="Basic-Paragraph">У поступку утврђивања рокова за одговор на захтев Дирекција узима у обзир рок за објављивање Изјаве о мрежи, при чему може утврдити различите рокове за различите услужне објекте и услуге.</p>
			<p class="Basic-Paragraph">Оператор услужног објекта након одговора на захтев износи понуду за приступ услужном објекту.</p>
			<p class="Basic-Paragraph">Оператор услужног објекта одређује рок у коме понуда из става 3. овог члана важи, у складу са потребама подносиоца захтева. </p>
			<p class="Basic-Paragraph">Управљач инфраструктуре је дужан да одговори на ad hoc захтеве који се односе на приступ услужним објектима из члана 15. став 2. тач. 1), 2), 3), 4), 6), 7), 8) и 9) Закона и услугама у вези са обављањем железничког превоза у најкраћем могућем року, а најдуже у року од пет радних дана од дана пријема захтева.</p>
			<p class="Basic-Paragraph">За ad hoc захтеве који се односе на приступ услужним објектима наведеним у члану 15. став 2. тач. 1), 2), 3), 4), 6), 7), 8) и 9) Закона и услугама у вези са обављањем железничког превоза, рокове за обраду захтева утврђује Дирекција.</p>
			<p class="Basic-Paragraph">Приликом одређивања рокова из става 5. овог члана Дирекција узима у обзир рокове који су утврђени у члану 39. став 2. Закона. </p>
			<p class="Basic-Paragraph">У случају да подносилац захтева поднесе захтев након истека годишњег рока за подношење захтева који је утврдио оператор услужног објекта за приступ услужним објектима из члана 15. став 2. тач. 1), 2), 3), 4), 6), 7), 8) и 9) Закона и услугама у вези са обављањем железничког превоза, рокове за обраду захтева утврђује Дирекција.</p>
			<p class="Basic-Paragraph">Приликом одређивања рокова из става 7. овог члана Дирекција узима у обзир рокове које је управљач инфраструктуре утврдио у Изјави о мрежи.</p>
			<p class="Basic-Paragraph">За услужне објекте из члана 15 став 2. тачка 5) Закона и услуге у вези са обављањем железничког превоза из члана 15. став 5. тачка 5) Закона, оператор услужног објекта је дужан да подносиоцу захтева достави одговор на захтев у року из става 1. овог члана.</p>
			<p class="Basic-Paragraph">Рок за одговор на захтев из става 9. овог члана рачуна се од дана када је подносилац захтева обавештен о оцени техничке компатибилности железничких возила сa услужним објектом и опремом у услужном објекту.</p>
			<p class="Basic-Paragraph">Оператoри услужних објеката који пружају додатне и помоћне услуге одговарају на захтеве за те услуге у року који одреди Дирекција. </p>
			<p class="Basic-Paragraph">Ако подносилац захтева поднесе ad hoc захтеве за више услуга у вези са обављањем железничког превоза које се пружају у једном услужном објекту и тражи њихову истовремену доделу, оператори услужног објекта и пружаоци додатних и пратећих услуга, одговарају на те захтеве у року из става 6. овог члана.</p>
			<p class="Basic-Paragraph">Рокови из ст. 2. 6. и 11. овог члана могу се продужити уз писану сагласност подносиоца захтева.</p>
			<p class="Basic-Paragraph">Права приступа железничкој инфраструктури и услугама у вези са обављањем железничког превоза не могу се пренети на друге подносиоце захтева.</p>
			<p class="Basic-Paragraph">Ако подносилац захтева не намерава да искористи право приступа услужном објекту или услузи у вези са обављањем железничког превоза које му је доделио оператор услужног објекта, подносилац захтева о томе обавештава оператора услужног објекта без одлагања.</p>
			<p class="bold">Поступак координације</p>
			<p class="clan">Члан 8.</p>
			<p class="Basic-Paragraph">Ако оператор услужног објекта прими захтев који је сукобљен са другим захтевом или се односи на капацитет услужног објекта који је већ додељен, оператор услужног објекта у сарадњи са подносиоцима захтева предузима радње да поступком координације обезбеди усклађивања свих захтева. </p>
			<p class="Basic-Paragraph">Уколико је подносилац захтева поднео захтев за пружање додатних и пратећих услуга, поступак координације из става 1. овог члана укључује и пружаоце додатних и помоћних услуга.</p>
			<p class="Basic-Paragraph">Оператор услужног објекта прибавља сагласност подносиоца захтева за сваку измену већ одобреног права приступа услужном објекту.</p>
			<p class="Basic-Paragraph">Ако оператори услужних објеката имају капацитет услужног објекта који одговара потребама подносиоца захтева у услужном објекту или ако се очекује да ће такви капацитети бити доступни у току или након поступка координације, оператори услужних објеката не могу одбити захтев.</p>
			<p class="Basic-Paragraph">Оператори услужних објеката могу, у циљу обезбеђивања усклађивања свих захтева из става 1. овог члана, предлагати предузимање мера за искоришћење расположивог капацитета до његовог максимума који је могућ без додатних улагања у ресурсе или објекте, а нарочито:</p>
			<p class="Basic-Paragraph">1) предлагање другачијег времена коришћења услужног објекта;</p>
			<p class="Basic-Paragraph">2) промену радног времена или смена у услужном објекту;</p>
			<p class="Basic-Paragraph">3) омогућавање подносиоцу захтева да самостално пружа услуге у услужном објекту у случајевима када оператор услужног објекта нема интереса или могућности за пружање тих услуга.</p>
			<p class="Basic-Paragraph">Подносиоци захтева и оператори услужних објеката могу заједнички тражити од Дирекције да учествује у поступку усклађивања захтева.</p>
			<p class="Basic-Paragraph">Ако се захтеви односе на капацитет услужног објекта и/или су већ додељени, а не могу су ускладити у поступку из става 1. овог члана при чему постоји могућност отежавања рада услужног објекта, Дирекција може тражити од оператора услужног објекта да предузме мере у циљу омогућавања испуњавања додатних захтева за приступ том објекту.</p>
			<p class="bold">Критеријуми за давање приоритета</p>
			<p class="clan">Члан 9.</p>
			<p class="Basic-Paragraph">Ако се захтеви не могу ускладити у поступку из члана 8. став 1. ове уредбе оператори услужног објекта одређују критеријуме за давање приоритета додељивања капацитета услужног објекта.</p>
			<p class="Basic-Paragraph">Критеријуми из става 1. овог члана морају бити недискриминаторски, објективни и објављени у Информацији о услужном објекту. </p>
			<p class="Basic-Paragraph">Оператор услужног објекта, при одређивању критеријума из става 1. овог члана, узима у обзир карактеристике које се односе на намену објекта, сврху и природу услуге железничког превоза на коју се односи захтев, у циљу обезбеђивања ефикасног коришћења расположивих капацитета.</p>
			<p class="Basic-Paragraph">Оператор услужног објекта, при одређивању критеријума из става 1. овог члана, осим карактеристика из става 3. овог члана може узети у обзир и:</p>
			<p class="Basic-Paragraph">1) постојећи уговор између оператора услужног објекта и подносиоца захтева;</p>
			<p class="Basic-Paragraph">2) намеру и могућност коришћења тражених капацитета, укључујући и случајеве из претходног периода, ако их има, када подносилац захтева није искористио додељени капацитет или није искористио део додељеног капацитета и разлоге због којих није користио додељени капацитет;</p>
			<p class="Basic-Paragraph">3) већ додељене трасе воза које су повезане са услугама за које се подноси захтев; </p>
			<p class="Basic-Paragraph">4) критеријуме за давање приоритета при додели капацитета железничке инфраструктуре;</p>
			<p class="Basic-Paragraph">5) благовремено подношење захтева.</p>
			<p class="bold">Алтернативе </p>
			<p class="clan">Члан 10.</p>
			<p class="Basic-Paragraph">Ако се захтеви не могу ускладити у поступку из члана 8. став 1. ове уредбе, оператор услужног објекта без одлагања о томе обавештава подносиоца захтева и Дирекцију, по њеном захтеву. </p>
			<p class="Basic-Paragraph">У случају из става 1. овог члана, оператор услужног објекта и подносилац захтева заједнички процењују да ли постоје изводљиве алтернативе за пружање услуга превоза робе и путника на тој траси или на алтернативним трасама под економски прихватљивим условима. </p>
			<p class="Basic-Paragraph">Подносилац захтева, у поступку заједничке процене из става 2. овог члана, не мора да открива своју пословну стратегију.</p>
			<p class="Basic-Paragraph">У случају из става 2. овог члана, оператор услужног објекта предлаже изводљиве алтернативе, укључујући услужне објекте у другим државама, на основу информација о другим услужним објектима, информација објављених на интернет страницама и информација добијених од подносиоца захтева. У поступку предлагања могућих алтернатива, нарочито се узимају у обзир:</p>
			<p class="Basic-Paragraph">1) заменљивост услужног објекта за који се тражи алтернатива са алтернативним услужним објектом узимајући у обзир оперативне карактеристике услужних објеката;</p>
			<p class="Basic-Paragraph">2) заменљивост услужног објекта за који се тражи алтернатива са алтернативним услужним објектом узимајући у обзир физичке и техничке карактеристике услужних објеката;</p>
			<p class="Basic-Paragraph">3) утицај на атрактивност и конкурентност услуга железничког превоза на начин предвиђен од стране подносиоца захтева;</p>
			<p class="Basic-Paragraph">4) додатни трошак за подносиоца захтева.</p>
			<p class="Basic-Paragraph">Оператор услужног објекта дужан је да поштује поверљивост пословних информација које је добио од подносиоца захтева.</p>
			<p class="Basic-Paragraph">Подносилац захтева проверава податке о капацитету предложеног алтернативног услужног објекта који нису јавно доступни.</p>
			<p class="Basic-Paragraph">Подносилац захтева врши процену да ли предложена алтернатива омогућава пружање предвиђене услуге превоза под економски одрживим условима и ту процену доставља оператору услужног објекта у року који је одредио са оператором услужног објекта.</p>
			<p class="Basic-Paragraph">Подносилац захтева може тражити од оператора услужног објекта да се не покреће поступак заједничке процене из става 2. овог члана. </p>
			<p class="bold">Одбијање захтева </p>
			<p class="clan">Члан 11.</p>
			<p class="Basic-Paragraph">Оператор услужног објекта може одбити захтев ако се:</p>
			<p class="Basic-Paragraph">1) захтев не може испунити поступком усклађивања захтева;</p>
			<p class="Basic-Paragraph">2) након заједничке процене утврди да не постоји изводљива алтернатива;</p>
			<p class="Basic-Paragraph">3) након заједничке процене не може да се договори са подносиоцeм захтева око утврђивања изводљиве алтернативе;</p>
			<p class="Basic-Paragraph">4) изводљива алтернатива утврдила са подносиоцeм захтева.</p>
			<p class="Basic-Paragraph">Оператори услужног објекта из члана 15. став 2. тач. 1), 2), 3), 4), 7) и 9) Закона&nbsp;су дужни да у писаном облику образложе из којих разлога захтев није могао бити одобрен  после спроведеног поступка усклађивања из члана 8. став 1. ове уредбе, уз навођење разматраних алтернатива и разлоге због којих је предложена алтернатива задовољавајућа и изводљива за потребе подносиоца захтева, а на основу доступних информација.</p>
			<p class="Basic-Paragraph">Ако је подносилац захтева тражио од оператора услужног објекта да се не покреће поступак заједничке процене из члана 10. став 2. ове уредбе, оператор услужног објекта може одбити захтев без испуњавања обавеза утврђених у ставу 2. овог члана.</p>
			<p class="Basic-Paragraph">Ако подносилац захтева више пута није платио права приступа која су већ додељена и коришћена, оператор услужног објекта може тражити финансијске гаранције ради заштите планираних прихода и искоришћености објекта. </p>
			<p class="bold">Захтев који се подноси Дирекцији</p>
			<p class="clan">Члан 12.</p>
			<p class="Basic-Paragraph">Ако није доступна изводљива алтернатива и није могуће испунити све захтеве за релевантан услужни објекат, подносилац захтева може поднети захтев за покретање поступка Дирекцији, у року од 30 дана од дана сазнања за одбијање његовог захтева, у складу са Законом.</p>
			<p class="Basic-Paragraph">Ако подносилац захтева поднесе захтев из става 1. овог члана Дирекцији, 
			<span class="v2-clan-left-1">Дирекција процењује утицај и 
			оправданост одлуке оператора услужног објекта</span> о додели одговарајућег дела капацитета услужног објекта подносиоцу захтева на основу следећих критеријума:</p>
			<p class="Basic-Paragraph">1) уговорне обавезе и одрживости пословних модела других корисника предметног услужног објекта;</p>
			<p class="Basic-Paragraph">2) укупан део капацитета услужног објекта који је већ додељен другим корисницима на које одлука утиче;</p>
			<p class="Basic-Paragraph">3) инвестирање других корисника у услужни објекат;</p>
			<p class="Basic-Paragraph">4) постојање изводљивих алтернатива за задовољавање потреба других корисника на које та одлука утиче, укључујући алтернативе у другим државама у случају међународних железничких услуга;</p>
			<p class="Basic-Paragraph">5) одрживост пословног модела оператора услужног објекта;</p>
			<p class="Basic-Paragraph">6) право приступа инфраструктури са којом је услужни објекат повезан.</p>
			<p class="hide-change">*Службени гласник РС, број 13/2020</p>
			<p class="bold">Услужни објекти који се не користе </p>
			<p class="clan">Члан 13.</p>
			<p class="Basic-Paragraph">Ако се услужни објекат из члана 15. став 2. Закона не користи најмање две узастопне године, а оператору тог објекта су железнички превозници изразили интерес за приступ, власник тог услужног објекта је обавезан да објави да је експлоатација објекта доступна за лизинг или закуп као железнички услужни објекат, у целости или делимично, осим ако оператор тог услужног објекта докаже да је у току поступак враћања у претходно стање због чега није могућа његова употреба од стране било ког железничког превозника. </p>
			<p class="Basic-Paragraph">Информације о објектима из става 1. овог члана објављују се у складу са чланом 3. ове уредбе.</p>
			<p class="Basic-Paragraph">Период од две узастопне године из става 1. овог члана почиње да се рачуна последњег дана у коме је услуга у вези са обављањем железничког превоза пружена у том услужном објекту.</p>
			<p class="Basic-Paragraph">Подносилац захтева који је заинтересован за коришћење услужног објекта из става 1. овог члана може доставити изјаву о заинтересованости за коришћење услужног објекта оператору услужног објекта. Подносилац захтева о својој заинтересованости за коришћење услужног објекта из става 1. овог члана и обавештава Дирекцију. </p>
			<p class="Basic-Paragraph">Подносилац захтева у изјави о заинтересованости из става 4. овог члана наводи потребу железничког превозника за употребом услужног објекта, а оператор услужног објекта може одлучити да настави са употребом услужног објекта на начин који одговара потребама железничког превозника.</p>
			<p class="Basic-Paragraph">Ако власник, односно корисник услужног објекта није оператор услужног објекта, оператор услужног објекта обавештава власника, односно корисника услужног објекта о изјави о заинтересованости из става 4. овог члана у року од десет дана од дана пријема изјаве о заинтересованости. </p>
			<p class="Basic-Paragraph">Власник, односно корисник услужног објекта објављује обавештење да је услужни објекат у целости или делимично доступан за лизинг или закуп, осим ако се оператор услужног објекта не одлучи да настави са употребом услужног објекта после достављања изјаве о заинтересованости. </p>
			<p class="Basic-Paragraph">Пре објављивања обавештења из става 7. овог члана, власник, односно корисник услужног објекта, мора дозволити оператору услужног објекта да достави своје мишљење о објављивању обавештења из става 7. овог члана у року од четири недеље од дана пријема обавештења из става 6. овог члана. Оператор услужног објекта може да поднесе приговор на објављивање обавештења из става 7. овог члана подношењем докумената који доказују да је у току пренамена услужног објекта која је покренута пре достављања изјаве о заинтересованости.</p>
			<p class="Basic-Paragraph">Власник, односно корисник услужног објекта дужан је да обавести Дирекцију о процесу пренамене и може тражити од оператора услужног објекта документацију ради процене веродостојности поступка пренамене услужног објекта.</p>
			<p class="Basic-Paragraph">Ако је процена о веродостојности из става 9. овог члана незадовољавајућа за власника, односно корисника услужног објекта, Дирекција захтева да власник, односно корисник услужног објекта објави обавештење да је услужни објекат у целости или делимично доступан за лизинг или закуп.</p>
			<p class="Basic-Paragraph">Власник, односно корисник услужног објекта из става 1. овог члана, на својој интернет страници објављује обавештење о лизингу или закупу услужног објекта и томе обавештава Дирекцију и управљача инфраструктуре на чију мрежу је услужни објекат повезан. Обавештење о лизингу или закупу услужног објекта мора да садржи све потребне информације које омогућавају заинтересованим правним лицима да поднесу понуду за преузимање услужног објекта, у целини или делимично, а нарочито:</p>
			<p class="Basic-Paragraph">1) податке о процедури избора заинтересованих правних лица која мора бити транспарентна и недискриминаторска и мора узети у обзир циљ обезбеђивања оптималне и ефикасне употребе капацитета услужног објекта;</p>
			<p class="Basic-Paragraph">2) критеријуме за избор заинтересованих правних лица;</p>
			<p class="Basic-Paragraph">3) главне карактеристике техничке опреме услужног објекта;</p>
			<p class="Basic-Paragraph">4) адресу и рок за подношење понуда од најмање 30 дана од дана објављивања обавештења.</p>
			<p class="Basic-Paragraph">Управљач инфраструктуре на чију мрежу је услужни објекат повезан дужан је да објави обавештење из става 11. овог члана на својој интернет страници.</p>
			<p class="Basic-Paragraph">Власник, односно корисник услужног објекта, врши избор понуде за преузимање услужног објекта и доставља понуду без одлагања.</p>
			<p class="Basic-Paragraph">У случају услужних објеката у лукама и пристаништима на унутрашњим водама који се не користе, примењују се одредбе закона којим се уређује пловидба и луке на унутрашњим водама. </p>
			<p class="bold">Изузећа</p>
			<p class="clan">Члан 14.</p>
			<p class="Basic-Paragraph">Одредбе члана 3. и чл. 5–13. ове уредбе не примењују се на услужне објекте или услуге под условом да:</p>
			<p class="Basic-Paragraph">1) услужни објекти или услуге немају стратешки значај за функционисање тржишта услуга железничког превоза, посебно у погледу степена коришћења услужног објекта, врсте и обима превоза који би могао имати утицај на врсту услуга које се нуде у услужном објекту;</p>
			<p class="Basic-Paragraph">2) услужни објекти послују или се услуге пружају у конкурентном тржишном окружењу у којима постоји више конкурената који нуде упоредиве услуге;</p>
			<p class="Basic-Paragraph">3) примена одредаба ове уредбе може имати негативан утицај на функционисање тржишта услужног објекта.</p>
			<p class="Basic-Paragraph">Одлуку о испуњености услова из става 1. овог члана, на захтев оператора услужних објеката, доноси Дирекција и ту одлуку објављује на својој интернет страници у року од 14 дана од дана доношења одлуке.</p>
			<p class="Basic-Paragraph">Ако услужни објекти и услуге престану да испуњавају услове из става 1. овог члана, Дирекција доноси одлуку о укидању одлуке из става 2. овог члана.</p>
			<p class="bold">Усклађеност са прописима Европске уније</p>
			<p class="clan">Члан 15.</p>
			<p class="Basic-Paragraph">Ова уредба је усклађена са начелима из Имплементационе Уредбе Комисије (EУ) 2017/2177 oд 22. новембра 2017. године о приступу услужним објектима и услугама у вези са обављањем железничког превоза.</p>
			<p class="bold">Прелазне одредбе</p>
			<p class="clan">Члан 16.</p>
			<p class="Basic-Paragraph">Управљач инфраструктуре и Дирекција дужни су да у непосредној сарадњи, а после спроведених консултација са железничким превозницима, у року од шест месеци од дана ступања на снагу ове уредбе, припреме заједнички модел који оператори услужног објекта могу користити за достављање информација о услужном објекту.</p>
			<p class="Basic-Paragraph">Заједнички модел из става 1. овог члана објављује се на интернет страници управљача инфраструктуре и Дирекције.</p>
			<p class="bold">Завршна одредба</p>
			<p class="clan">Члан 17.</p>
			<p class="Basic-Paragraph">Ова уредба ступа на снагу осмог дана од дана објављивања у „Службеном гласнику Републике Србијеˮ, a примењује се од 1. јануара 2020. године.</p>
			<p class="potpis">05 број 110-7949/2019</p>
			<p class="potpis">У Београду 8. августа 2019. године</p>
			<p class="potpis"><span class="bold">Влада</span></p>
			<p class="potpis">Председник, </p>
			<p class="potpis"><span class="bold">Ана Брнабић, </span>с.р.</p>
			<p class="bold">ОДРЕДБЕ КОЈЕ НИСУ УНЕТЕ У „ПРЕЧИШЋЕН ТЕКСТ“ УРЕДБЕ</p>
			<p class="italik">Уредба о измени Уредбе о појединостима поступка и 
			критеријумима који се примењују за приступ услугама које се пружају 
			у услужним објектима: „Службени гласник РС“, број 13/2020-33</p>
			<p class="clan"><strong>Члан 2.</strong></p>
			<p class="Basic-Paragraph"><strong>Управљач инфраструктуре дужан је 
			&nbsp;да после спроведених консултација са Дирекцијом, подносиоцима 
			захтева, железничким превозницима, операторима услужних објеката и 
			другим заинтересованим странама, у року од осам месеци од дана 
			ступања на снагу ове уредбе, припреми &nbsp;модел који оператори услужног 
			објекта могу користити за достављање информација о услужном објекту.
			</strong></p>
			<p class="Basic-Paragraph"><strong>Модел из става 1. овог члана 
			објављује се на интернет страници управљача инфраструктуре и по 
			потреби ће се ревидирати и ажурирати.</strong></p>
			<p class="clan"><strong>Члан 3.</strong></p>
			<p class="Basic-Paragraph"><strong>Ова уредба ступа на снагу осмог 
			дана од дана објављивања у „Службеном гласнику Републике Србијеˮ.</strong></p>
			<p class="italik">&nbsp;</p>
			<p class="potpis">&nbsp;</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	border-style: solid;
	border-width: 0.0750000187500047rem;
}
</style>


	<div class="story">
				<p class="broj">&nbsp;</p>
				<p>На основу члана 80. став 4. Закона о социјалној заштити („Службени гласник РС”, број 24/11) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p class="odluka-zakon">&nbsp;</p>
				<p class="odluka-zakon">УРЕДБУ</p>
				<p class="naslov">о мерама социјалне укључености корисника новчане социјалне помоћи </p>
				<p class="naslov"><span style="font-weight: 400">"Службени 
				гласник РС", број 112 од 16. октобра 2014.</span></p>
				<p class="naslov">&nbsp;</p>
				<p class="bold">Садржина уредбе</p>
				<p class="clan">Члан 1.</p>
				<p>Овом уредбом прописују се мере социјалне укључености.</p>
				<p class="bold">Мере социјалне укључености</p>
				<p class="clan">Члан 2.</p>
				<p>Мере социјалне укључености су активности које омогућавају превазилажење неповољне социјалне ситуације корисника новчане социјалне помоћи који је способан за рад (у даљем тексту: корисник), у смислу прописа о раду, прописа о запошљавању, прописа о пензијском и инвалидском осигурању, прописа који уређују образовање, прописа који уређују здравствену заштиту и прописа о професионалној рехабилитацији и запошљавању особа са инвалидитетом и којима се обезбеђује његова социјална укљученост.</p>
				<p>Видови активације су:</p>
				<p>1) образовање укључивањем корисника у одређени образовни ниво (формално образовање),</p>
				<p>2) стицање знања и вештина путем организовања обука, курсева и сл. (неформално образовање),</p>
				<p>3) запошљавање,</p>
				<p>4) лечење,</p>
				<p>5) друштвенокористан рад, односно рад у локалној заједници.</p>
				<p class="bold">Центар за социјални рад и носиоци активности социјалне укључености</p>
				<p class="clan">Члан 3.</p>
				<p>Центар за социјални рад (у даљем тексту: центар) као установа социјалне заштите која одлучује о праву на новчану социјалну помоћ и који води службену евиденцију корисника закључује протокол о сарадњи са носиоцима појединих активности из члана 2. став 2. ове уредбе ради спровођења мера социјалне укључености, у складу са законом.</p>
				<p>Носиоци појединих активности из члана 2. став 2. ове уредбе су: образовна установа, организација надлежна за послове запошљавања, здравствена установа, јединица локалне самоуправе и други органи или организације у тим областима (у даљем тексту: носиоци појединих активности).</p>
				<p>Центар и носиоци појединих активности протоколом о сарадњи утврђују начин сарадње у спровођењу мера социјалне укључености корисника које се обављају у оквиру њихове надлежности и предузимају активности ради њихове успешне реализације. </p>
				<p class="bold">Активности и обавезе центара </p>
				<p class="clan">Члан 4.</p>
				<p>Центар: </p>
				<p>1) са корисником закључује споразум о активном превазилажењу његове неповољне социјалне ситуације који садржи активности и обавезе корисника, као и могућност умањења и престанка права на новчану социјалну помоћ у случају неоправданог неизвршавања обавеза из споразума (у даљем тексту: индивидуални план активације), у складу са законом,</p>
				<p>2) упућује корисника упутом код носиоца појединих активности, </p>
				<p>3) редовно комуницира са запосленим код носиоца појединих активности који је задужен за непосредан рад са корисником,</p>
				<p>4) прати остваривање планираних активности.</p>
				<p class="bold">Сарадње центра и носилаца појединих активности </p>
				<p class="clan">Члан 5.</p>
				<p>Центар, у односу на сагледане потребе и потенцијале корисника, упутом корисника упућује код носиоца појединих активности.</p>
				<p>Упут се израђује у два примерка који се достављају носиоцу појединих активности, од којих се један доставља службеним путем, а други предаје корисник лично.</p>
				<p>Упут садржи назив и седиште носиоца појединих активности мера социјалне укључености код кога се корисник упућује, податке о кориснику, процену степена мотивације, постојање посебних захтева у погледу радног места и разлога уз сагласност корисника, сагласност корисника за достављање његових података носиоцу појединих активности, потпис корисника, потпис стручног радника центра одговорног за спровођење мера социјалне укључености, потпис директора, односно овлашћеног лица и печат. </p>
				<p>Образац упута за спровођење мера социјалне укључености, одштампан је уз ову уредбу и чини њен саставни део.</p>
				<p>Носилац појединих активности у року од 15 дана од дана пријема упута обавештава надлежни центар о чињеници да ли се корисник пријавио, а у року од 30 дана о планираним мерама и активностима у даљем раду са корисником.</p>
				<p class="bold">Мере и поједине активности којима се обезбеђује социјална укљученост корисника у области образовања</p>
				<p class="clan">Члан 6.</p>
				<p>Ради укључивање корисника у образовни процес, у складу са његовим потребама и потенцијалима, установа образовања и васпитања, односно друга организација, овлашћени организатор образовања одраслих, врши поједине активности којима се обезбеђује социјална укљученост корисника у области образовања, и то:</p>
				<p>1) евидентира корисника на основу упута центра, </p>
				<p>2) обавештава центар о чињеници да ли се корисник пријавио и које су планиране активности у даљем раду са корисником,</p>
				<p>3) сагледава могућности за најефикасније укључивање корисника у систем редовног образовања или образовања одраслих, ради стицања одговарајућег нивоа образовања у циљу повећања могућности за запошљавање,</p>
				<p>4) редовно комуницира са центром,</p>
				<p>5) води евиденцију о корисницима, предузетим мерама социјалне укључености и постигнутим резултатима,</p>
				<p>6) друге активности у области образовања које за циљ имају социјалну укљученост корисника.</p>
				<p class="bold">Мере и поједине активности којима се обезбеђује социјална укљученост корисника у области запошљавања</p>
				<p class="clan">Члан 7.</p>
				<p>Ради укључивања корисника у мере активне политике запошљавања, и то: посредовање у запошљавању, професионалну оријентацију и саветовање о планирању каријере, субвенције за запошљавање, подршку самозапошљавању, додатно образовање и обуку, јавне радове, мере усмерене ка запошљавању особа са инвалидитетом, подстицање запошљавања на територији јединица локалне самоуправе, запошљавање у социјалном предузећу и друге мере утврђене прописима о доприносима за обавезно социјално осигурање, подстицању запошљавања и другим прописима, организација надлежна за послове запошљавања врши поједине активности којима се обезбеђује социјална укљученост корисника у области запошљавања, и то:</p>
				<p>1) евидентира корисника на основу упута центра,</p>
				<p>2) обавештава центар о чињеници да ли се корисник пријавио и које су планиране активности у даљем раду са корисником,</p>
				<p>3) обавља индивидуални разговор са корисником, ради информисања о правима и обавезама незапослених лица и могућностима запошљавања, програмима и мерама активне политике запошљавања и другим релевантним чињеницама,</p>
				<p>4) врши процену запошљивости корисника у складу са упутством којим су уређени услови за укључивање незапосленог у мере активне политике запошљавања,</p>
				<p>5) опредељује мере активне политике запошљавања у складу са извршеном проценом запошљивости и утврђеним потребама корисника, односно упућује га на процену радне способности и мере и активности професионалне рехабилитације,</p>
				<p>6) укључује корисника у мере активне политике запошљавања у складу са договореним индивидуалним планом запошљавања,</p>
				<p>7) редовно комуницира са стручним радником центра,</p>
				<p>8) друге активности које за циљ имају активацију – обука за активно тражење посла, клуб за тражење посла, тренинг самоефикасности и др. у области запошљавања ради овладавања техникама активног тражења посла.</p>
				<p class="bold">Мере и поједине активности у области здравља којима се доприноси социјалној укључености корисника </p>
				<p class="clan">Члан 8.</p>
				<p>Ради пружања здравствене заштите корисника, на терет средстава обавезног здравственог осигурања, у складу са законом којим се уређује област здравственог осигурања, надлежна здравствена установа, односно дом здравља у месту пребивалишта корисника врши поједине активности, и то:</p>
				<p>1) евидентира корисника код изабраног лекара на основу обавештења центра,</p>
				<p>2) обавештава центар о чињеници да ли се корисник пријавио, </p>
				<p>3) издаје доказ о привременој спречености за рад и упозорава корисника о обавези поновне пријаве центру у одговарајућем року,</p>
				<p>4) редовно комуницира са стручним радником центра, </p>
				<p>5) друге активности у области здравља које доприносе социјалној укључености корисника.</p>
				<p class="bold">Мере и поједине активности којима се обезбеђује социјална укљученост корисника у областима из надлежности јединице локалне самоуправе</p>
				<p class="clan">Члан 9.</p>
				<p>Ради обезбеђивања социјалне укључености корисника надлежни орган јединице локалне самоуправе, у оквиру своје надлежности, спроводи мере и поједине активности, и то: </p>
				<p>1) евидентира корисника на основу упута центра,</p>
				<p>2) обавештава центар о чињеници да ли се корисник пријавио и које су планиране активности у раду са корисником, </p>
				<p>3) организује друштвенокорисни рад, волонтирање, јавне радове, запошљавање корисника, решава привремено или трајно проблеме становања корисника и чланова његове породице, </p>
				<p>4) редовно комуницира са стручним радником центра, </p>
				<p>5) води евиденције о корисницима, предузетим мерама социјалне укључености и постигнутим резултатима и обавља друге активности из надлежности јединице локалне самоуправе са циљем успешне реализације појединих мера социјалне укључености.</p>
				<p class="bold">Мере и поједине активности којима се обезбеђује социјална укљученост у другим областима</p>
				<p class="clan">Члан 10.</p>
				<p>Центар, у складу са проценом потенцијала и потреба корисника самостално или у сарадњи са надлежним органом јединице локалне самоуправе и носиоцима појединих активности, може закључити протокол о сарадњи и са другим субјектима који у оквиру својих надлежности могу да допринесу социјалној укључености корисника (нпр. Црвени крст, агенција за запошљавање, привредно друштво, предузеће за професионалну рехабилитацију и запошљавање особа са инвалидитетом, удружења и др.).</p>
				<p class="bold">Стручни тим</p>
				<p class="clan">Члан 11.</p>
				<p>Центар и носиоци појединих активности формирају стручни тим, у складу са закљученим протоколом. </p>
				<p>Стручни тим, који чине стручни радник центра и запослени код носилаца појединих активности задужени за непосредан рад са корисником, у сарадњи са корисником, на основу процењених потреба, врши коначан одабир расположивих мера социјалне укључености у складу са индивидуалним планом активације.</p>
				<p>Стручни тим прати спровођење и реализацију мера социјалне укључености корисника и у зависности од постигнутих резултата може центру предложити измену индивидуалног плана активације корисника. </p>
				<p class="bold">Ступање на снагу</p>
				<p class="clan">Члан 12.</p>
				<p>Ова уредба ступа на снагу осмог дана од дана објављивања у „Службеном гласнику Републике Србије”.</p>
				<p class="potpis" style="margin-top: 0">05 број 110-12632/2014</p>
				<p class="potpis" style="margin-top: 0">У Београду, 15. октобра 2014. године</p>
				<p class="potpis" style="margin-top: 0"><span class="bold">Влада</span></p>
				<p class="potpis" style="margin-top: 0">Председник,</p>
				<p class="potpis" style="margin-top: 0"><span class="bold">Александар Вучић,</span> с.р.</p>
				<p class="potpis" style="margin-top: 0">&nbsp;</p>
				<p class="potpis" style="margin-top: 0"><b><span lang="hr">
				Прилози</span></b></p>
				<p class="potpis" style="margin-top: 0">&nbsp;</p>
				<p align="center">
				<img class="auto-style1" src="http://www.pravno-informacioni-sistem.rs/SlGlasnikPortal/slike/img2.gif&amp;doctype=reg&amp;abc=cba&amp;eli=true&amp;eliActId=424506&amp;regactid=424506"></p>
	</div>


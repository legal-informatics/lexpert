

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: center;
}
</style>


	<div class="story">
			<p class="Basic-Paragraph">На основу члана 41а став 2. Закона о заштити природе (,,Службени гласник РС”, бр. 36/09, 88/10, 91/10 – исправка, 14/16 и 95/18 – др. закон) и члана 42. став 1. Закона о Влади (,,Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влада доноси</p>
			<p class="odluka-zakon">УРЕДБУ</p>
			<p class="odluka-zakon">о проглашењу Споменика природе „Тупижничка леденица”</p>
			<p class="centar">"Службени гласник РС", број 104 од 28. децембра 
			2018.</p>
			<p class="clan">Члан 1.</p>
			<p class="Basic-Paragraph">Тупижничка леденица је крашка јама на јужном делу планине Тупижницe у југоисточној Србији, која се ставља под заштиту као Споменик природе „Тупижничка леденица” које се сврстава у I категорију заштићеног подручја националног односно изузетног значаја (у даљем тексту: Споменик природе „Тупижничка леденица”).</p>
			<p class="clan">Члан 2.</p>
			<p class="Basic-Paragraph">Споменик природе „Тупижничка леденица” ставља се под заштиту ради очувања репрезентативних геоморфолошких, геолошких, хидрогеографских и биолошких вредности крашке јаме као спелеолошког објекта типа статичке леденице, врстe скиофита, класата хабулица <span class="italik">(Actaea spicata),</span> здравац <span class="italik">(Geranium macrorrhizum)</span> и зечја соца <span class="italik">(Oxalis acetosella),</span> маховине, јетрењаче <span class="italik">(Marchantia polymorpha)</span> и врсте зглавкара, гујиног чешља <span class="italik">(</span><span class="italik">Haasea guidononveilleri)</span>.</p>
			<p class="clan">Члан 3.</p>
			<p class="Basic-Paragraph">Споменик природе „Тупижничка леденица” налази се на територији општине Књажевац, односно КО Кожељ, укупне површине 1 ha 23a 89 m² у државној својини.</p>
			<p class="Basic-Paragraph">Опис границe и графички приказ Споменикa природе „Тупижничка леденица” дати су у Прилогу – Опис границe и графички приказ Споменикa природе „Тупижничка леденица”, који је одштампан уз ову уредбу и чини њен саставни део.</p>
			<p class="clan">Члан 4.</p>
			<p class="Basic-Paragraph">На подручју Споменикa природе „Тупижничка леденица” установљава се режим заштите II степена.</p>
			<p class="Basic-Paragraph">На површинама на којима је установљен режим заштите II степена забрањује се:</p>
			<p class="Basic-Paragraph">1) у јами:</p>
			<p class="Basic-Paragraph">(1) улазак у леденицу и силазак у најнижи део јаме, за потребе научних истраживања и других активности без одговарајуће писмене сагласности и пратње управљача;</p>
			<p class="Basic-Paragraph">(2) ломљење и уништавање јамске морфологије;</p>
			<p class="Basic-Paragraph">(3) извођење радова у јами ради уређења јаме;</p>
			<p class="Basic-Paragraph">(4) сакупљање биљака и хватање, узнемиравање и убијање јамске ентомофауне;</p>
			<p class="Basic-Paragraph">(5) све друге активности унутар јаме које на било који начин могу угрозити и оштетити њене вредности;</p>
			<p class="Basic-Paragraph">2) на заштићеном површинама изван јаме:</p>
			<p class="Basic-Paragraph">(1) извођење земљаних, грађевинских, шумарских и других радова могу изазвати процесе ерозије;</p>
			<p class="Basic-Paragraph">(2) промена намена површина;</p>
			<p class="Basic-Paragraph">(3) изградња надземних енергетских водова и антенских стубова на заштићеном простору;</p>
			<p class="Basic-Paragraph">(4) одлагање и бацање смећа, посебно у јаму Тупижничке леденице;</p>
			<p class="Basic-Paragraph">(5) сакупљање биљака и узнемиравање и убијање дивљих животиња само у научне и истраживачке сврхе;</p>
			<p class="Basic-Paragraph">(6) све друге активности на површинама изван јаме, које на неки начин могу угрозити и оштетити вредности овог заштићеног подручја.</p>
			<p class="Basic-Paragraph">На површинама на којима је установљен режим заштите II степена ограничава се:</p>
			<p class="Basic-Paragraph">1) обављање научно-истраживачких радова, мониторинг стања на заштићеном подручју;</p>
			<p class="Basic-Paragraph">2) заштита и унапређење разноврсности аутохтоних, ретких и заштићених биљних и животињских врста и њихових популација и станишта;</p>
			<p class="Basic-Paragraph">3) презентације и популаризација природних вредности, као и све активности које могу имати значајан неповољан утицај на природне и друге вредности заштићеног подручја;</p>
			<p class="Basic-Paragraph">4) изградња мањих објеката у традиционалном стилу ради презентација природних и културних вредности заштићеног подручја;</p>
			<p class="Basic-Paragraph">5) инфраструктурно уређење простора ради контролисаних посета, образовања, рекреације и туризма;</p>
			<p class="Basic-Paragraph">6) умерено повећање површина под шумским екосистемима и побољшање њихове структуре, разноврсности и аутохтоности флористичко-дендролошког састава;</p>
			<p class="Basic-Paragraph">7) одржавање традиционалног народног сабора код Споменика природе „Тупижничка леденицаˮ, с тим да је обавезно присуство управљача и санација простора по окончању скупа.</p>
			<p class="clan">Члан 5.</p>
			<p class="Basic-Paragraph">Споменик природе „Тупижничка леденицаˮ поверава се на управљање Јавном предузећу „Србијашумеˮ (у даљем тексту: управљач).</p>
			<p class="clan">Члан 6.</p>
			<p class="Basic-Paragraph">У обављању законом утврђених послова управљања заштићеним подручјем, управљач је дужан нарочито да: се стара о заштићеном подручју на начин који омогућава да се у потпуности спроведу прописане мере и активности заштите у циљу очувања и унапређења заштићеног подручја, врши обележавање заштићеног подручја, донесе план управљања, донесе акт о унутрашњем реду на простору заштићеног подручја, обезбеђује чуварску службу, обезбеђује услове за спровођење научно-истраживачких, образовних, информативно-пропагандних и других активности у складу са законом, обезбеђује финансијска средства из сопствених прихода и из накнада за коришћење заштићеног подручја, као и других извора утврђених законом, се обраћа надлежним органима ради обезбеђивања средстава из општинског и републичког буџета и других извора прихода.</p>
			<p class="Basic-Paragraph">Управљач је дужан да изврши упис делатности управљања заштићеним подручјем у складу са прописима којима се уређује класификација делатности у року од 60 дана од дана ступања на снагу ове уредбе.</p>
			<p class="clan">Члан 7.</p>
			<p class="Basic-Paragraph">Очување, унапређење, одрживо коришћење и приказивање природних и других вредности подручја Споменика природе „Тупижничка леденицаˮ спроводи се према плану управљања који доноси управљач на период од десет година (у даљем тексту: План управљања), са садржином и на начин прописан законом којим се уређује заштита природе.</p>
			<p class="Basic-Paragraph">План управљања садржи и превентивне мере заштите од пожара у складу са законом којим се уређује заштита од пожара и прописима донетим на основу тог закона.</p>
			<p class="Basic-Paragraph">План управљања управљач доноси и доставља министарству надлежном за послове заштите животне средине (у даљем тексту: Министарство) најкасније у року од десет месеци од дана ступања на снагу ове уредбе.</p>
			<p class="Basic-Paragraph">У поступку давања сагласности на План управљања, Министарство прибавља мишљења министарстава надлежних за послове науке, просвете, културе, рударства и енергетике, привреде, водопривреде, грађевинарства, саобраћаја и просторног планирања, туризма и финансија.</p>
			<p class="Basic-Paragraph">Управљач је дужан да једном у три године анализира спровођење Плана управљања и остварене резултате и по потреби изврши његову ревизију.</p>
			<p class="Basic-Paragraph">До доношења Плана управљања, управљач ће вршити послове на основу годишњег програма управљања који је дужан да донесе и достави Министарству на сагласност у року од 60 дана од дана ступања на снагу ове уредбе.</p>
			<p class="Basic-Paragraph">Годишњи програм управљања из става 6. овог члана садржи нарочито: сажет приказ природних и других вредности заштићеног подручја, циљева заштите и одрживог коришћења, могућности и ограничења за њихово остваривање; детаљан приказ годишњих задатака на чувању, одржавању, унапређењу, приказивању и одрживом коришћењу заштићеног подручја за потребе науке, образовања, рекреације и туризма и укупног социо-економског развоја; приказ конкретних послова на изради и доношењу управљачких докумената, првенствено Плана управљања, акта о унутрашњем реду и чуварској служби и акта о накнади за коришћење заштићеног подручја; приказ задатака на обележавању заштићеног подручја, заснивању информационог система и противпожарној заштити; приказ субјеката и организационих и материјалних услова за извршење програма, висине и извора потребних финансијских средстава.</p>
			<p class="clan">Члан 8.</p>
			<p class="Basic-Paragraph">Управљач је дужан да обезбеди спровођење режима заштите, односно унутрашњи ред и чување заштићеног подручја у складу са правилником о унутрашњем реду и чуварској служби који доноси уз сагласност Министарства у року од шест месеци од дана ступања на снагу ове уредбе.</p>
			<p class="Basic-Paragraph">У оквиру садржине прописане законом којим се уређује заштита природе, правилником из става 1. овог члана ближе се утврђују забрањени радови и активности, као и правила и услови обављања радова и активности који су допуштени на подручју Споменика природе „Тупижничка леденицаˮ.</p>
			<p class="Basic-Paragraph">Правилник из става 1. овог члана се објављује у „Службеном гласнику Републике Србије”.</p>
			<p class="clan">Члан 9.</p>
			<p class="Basic-Paragraph">Управљач је дужан да на прописан начин обележи Споменик природе „Тупижничка леденицаˮ и његове спољне границе, најкасније у року од 12 месеци од дана ступања на снагу ове уредбе.</p>
			<p class="clan">Члан 10.</p>
			<p class="Basic-Paragraph">Управљач је дужан да заснује дигиталну базу података, односно географски информациони систем о природним и створеним вредностима, непокретностима, активностима и другим подацима од значаја за управљање Спомеником природе „Тупижничка леденицаˮ у року од две године од дана ступања на снагу ове уредбе. </p>
			<p class="clan">Члан 11.</p>
			<p class="Basic-Paragraph">Средства за спровођење Плана управљања обезбеђују се из буџета Републике Србије, од накнаде за коришћење заштићеног подручја, прихода остварених обављањем делатности управљача и из других извора, у складу са законом.</p>
			<p class="clan">Члан 12.</p>
			<p class="Basic-Paragraph">Планови уређења простора, шумске, ловне, пољопривредне и друге основе и програми који обухватају Споменик природе „Тупижничка леденицаˮ усагласиће се са Просторним планом Републике Србије, Планом управљања и режимима заштите утврђеним овом уредбом.</p>
			<p class="clan">Члан 13.</p>
			<p class="Basic-Paragraph">Ова уредба ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 110-10460/2018-3</p>
			<p class="potpis">У Београду, 27. децембра 2018. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
			<p class="potpis">ПРИЛОГ</p>
			<p class="centar">ОПИС ГРАНИЦЕ СПОМЕНИКА ПРИРОДЕ „ТУПИЖНИЧКА ЛЕДЕНИЦАˮ</p>
			<p class="Basic-Paragraph">Граница Споменика природе „Тупижничка леденицаˮ обухвата катастарске парцеле бр. 1109/2, 1110/2 и 1111/2, КО Кожељ, општина Књажевац.</p>
			<div>
				<div id="_idContainer005" class="auto-style1">
					<img src="http://www.pravno-informacioni-sistem.rs/SlGlasnikPortal/slike/Ledenica.png&amp;doctype=reg&amp;abc=cba&amp;eli=true&amp;eliActId=427562&amp;regactid=427562" alt="">
				</div>
			</div>
	</div>


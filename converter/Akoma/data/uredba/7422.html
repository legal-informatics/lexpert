


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="redakcijskipreciscentekst">Редакцијски пречишћен текст</p>
				<p class="broj">&nbsp;</p>
				<p class="broj">&nbsp;</p>
				<p>На основу члана 3. Закона о обнови након елементарне и друге непогоде („Службени гласник РС”, број 112/15) и члана 17. став 1. и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p class="odluka-zakon">УРЕДБУ</p>
				<p class="odluka-zakon">о утврђивању Државног програма обнове јавних објеката у јавној својини у секторима образовања, здравства и социјалне заштите</p>
				<p class="auto-style1">"Службени гласник РС", бр. 26 од 10. 
				марта 2016, 100 од 13. децембра 2016, 104 од 22. новембра 2017, 
				37 од 11. маја 2018, 8 од 8. фебруара 2019, 84 од 29. новембра 
				2019.</p>
				<p class="clan">Члан 1.</p>
				<p>Овом уредбом утврђује се Државни програм обнове јавних објеката у јавној својини у секторима образовања, здравства и социјалне заштите, који се односи на објекте оштећене или порушене услед дејства поплава.</p>
				<p class="clan">Члан 2.</p>
				<p>Државни програм обнове јавних објеката у јавној својини у секторима образовања, здравства и социјалне заштите одштампан је уз ову уредбу и чини њен саставни део.</p>
				<p class="clan">Члан 3.</p>
				<p>Ова уредба ступа на снагу наредног дана од дана објављивања у „Службеном гласнику Републике Србије”.</p>
				<p class="potpis">05 број 110-2829/2016</p>
				<p class="auto-style2">У Београду, 10. марта 2016. године</p>
				<p class="auto-style2"><span class="bold">Влада</span></p>
				<p class="auto-style2">Председник,</p>
				<p class="auto-style2"><span class="bold">Александар Вучић,</span> с.р.</p>
				<p class="bold">&nbsp;</p>
				<p class="bold">ДРЖАВНИ ПРОГРАМ ОБНОВЕ ЈАВНИХ ОБЈЕКАТА У ЈАВНОЈ СВОЈИНИ У СЕКТОРИМА ОБРАЗОВАЊА, ЗДРАВСТВА И СОЦИЈАЛНЕ ЗАШТИТЕ</p>
				<p class="bold">1. Област у којој се спроводе мере и територија на којој се спроводе мере</p>
				<p>Државни програм се односи на обнову и изградњу јавних објеката у јавној својини у секторима образовања, здравства и социјалне заштите који су оштећени односно порушени услед дејства поплава, у складу са чланом 3. Закона о обнови након елементарне и друге непогоде („Службени гласник РС”, број 112/15 – у даљем тексту: Закон).</p>
				<p>Мере утврђене овим програмом спроводе се на делу територије Републике Србије у јединицама локалне самоуправе које су обухваћене Одлуком Владе о проглашењу елементарне непогоде („Службени гласник РС”, број 24/16)<span class="v2-clan-left-1">, 
				и Одлуком о проглашењу елементарне непогоде на територији 
				Републике Србије („Службени гласник РС”, број 26/16)</span>.</p>
				<p><span class="hide-change">*Службени гласник РС, број 100/2016</span></p>
				<p class="bold">2. Анализа затеченог стања и настале штете и сагледавање могућих даљних штетних последица </p>
				<p>На основу података добијених од надлежних органа јединица локалних самоуправа, образовних установа, здравствених установа и установа социјалне заштите и провере података на терену процењено је да је оштећено, односно порушено укупно 30 објеката у сва три сектора. Установљено је да је поплавни талас нанео озбиљна оштећења на овим јавним објектима и да се поплавна вода у објектима задржала више дана. Поплаве су угрозиле рад установа односно јавних објеката који су предмет овог програма. Корисници, запослени и сами јавни објекти били су у појединим општинама директно безбедносно угрожени, а у некима је обављање њихове делатности морало бити прекинуто због директне или потенцијалне опасности. По престанку непосредног дејства елементарне непогоде, Влада ће, у складу са чланом 5. Закона, прогласити да је елементарна непогода престала. С обзиром на чињеницу да елементарна непогода у тренутку доношења овог програма и даље траје, у складу са коначно утврђеном штетом на јавним објектима у јавној својини у секторима образовања, здравства и социјалне заштите, овај програм обнове ће се, по потреби, изменити или допунити.</p>
				<p class="bold">3. Мере које треба предузети</p>
				<p>Мере које треба предузети ради обнове, односно санације последица поплава на јавним објектима у јавној својини у секторима образовања, здравства и социјалне заштите, у јединицама локалне самоуправе које су обухваћене Одлуком о проглашењу елементарне непогоде су:</p>
				<p>– претходни и припремни радови и активности на изради техничке документације (предмери, предрачуни и пројекти и пријава радова надлежним општинским грађевинским инспекцијама и др. активности), за радове на обнови ових објеката, у складу са Законом о планирању и изградњи („Службени гласник РС”, бр. 72/09, 81/09 − исправка, 64/10 − УС, 24/11, 121/12, 42/13 − УС, 50/13 − УС, 98/13 − УС, 132/14 и 145/14);</p>
				<p>– добијање локацијске и грађевинске дозволе за изградњу порушених објеката.</p>
				<p class="bold">4. Начин и обим спровођења мера и критеријуми за спровођење</p>
				<p>Органи који учествују у припреми и реализацији обнове настојаће да процес обнове јавних објеката у јавној својини у секторима образовања, здравства и социјалне заштите подразумева изградњу бољег система који ће наведене објекте и друштво у целини чинити отпорнијим на елементарне и друге непогоде.</p>
				<p>Приликом обнове односно санације јавних објеката у јавној својини у секторима образовања, здравства и социјалне заштите, посебно ће се водити рачуна о потребама особа са инвалидитетом, деци и старијим особама омогућавајући им несметан приступ, кретање и боравак, односно коришћење наведeних објеката.</p>
				<p>Начин спровођења мера на отклањању и санацији штета на јавним објектима у јавној својини у секторима образовања, здравства и социјалне заштите је:</p>
				<p>– израда пројектно-техничке документације за изградњу;</p>
				<p>– израда предмера и предрачуна потребних радова по позицијама радова за сваки објекат понаособ за објекте на којима се врши обнова;</p>
				<p>– на основу урађене техничке документације треба урадити конкурсну документацију за спровођење поступка јавних набавки за избор најповољнијег понуђача за извођење радова, спровести поступак за избор извођача радова у најкраћем временском периоду, закључити уговоре за извођење, у складу са Законом о јавним набавкама („Службени гласник РС”, бр. 124/12, 14/15 и 68/15) и приступити извођењу радова.</p>
				<p class="v2-clan-left-1">Јединица локалне самоуправе, по 
				добијању обавештења о прихватању пројекта обнове од стране 
				Канцеларије за управљање јавним улагањима (у даљем тексту: 
				Канцеларија), покреће и спроводи поступак јавне набавке и 
				закључује уговор са извођачем радова и пружаоцем услуге стручног 
				надзора. Јединица локалне самоуправе дужна је да редовно о свим 
				фазама реализације пројекта обнове јавних објеката у јавној 
				својини извештава Канцеларију, у складу са уговором којим се 
				уређују права и обавезе у реализацији пројекта, закљученим 
				између Канцеларије и јединицe локалне самоуправе.</p>
				<p class="v2-clan-left-1">Јединица локалне самоуправе доставља 
				Канцеларији, ради плаћања, потписан и оверен захтев за плаћање 
				са документацијом о реализацији уговора (привремене и окончану 
				ситуацију, фактуре, банкарске гаранције и друго) и извештајем 
				стручног надзора. </p>
				<p class="v2-clan-left-1">Канцеларија врши плаћање извођачу 
				радова по претходно испостављеним и одобреним ситуацијама, а у 
				складу са наведеним условима из овог одељка.</p>
				<p><span class="v2-clan-left-2">Канцеларија може вршити плаћање 
				на рачун јединице локалне самоуправе која, у складу са уговором 
				о јавној набавци врши плаћање извођачу радова односно добављачу, 
				односно пружаоцу услуге, а у складу са навeденим условима из 
				овог одељка. Канцеларија врши плаћање извођачу радова или 
				јединици локалне самоуправе у зависности од природе и предмета 
				јавне набавке.</span></p>
				<p class="hide-change">*Службени гласник РС, број 37/2018</p>
				<p class="hide-change">**Службени гласник РС, број 84/2019</p>
				<p class="bold">5. Редослед спровођења мера</p>
				<p>Приоритет и обим извођења радова на отклањању последица поплава на јавним објектима у јавној својини у секторима образовања, здравства и социјалне заштите биће дефинисан на основу степена оштећења појединачних објеката и потребе за обновом истих ради омогућавања нормалног функционисања наведених објеката.</p>
				<p class="bold">6. Рокови за спровођење мера</p>
				<p>Рок за спровођење мера и активности на обнови јавних објеката у јавној својини у секторима образовања, здравства и социјалне заштите је до марта 2017. године. Обнову објеката у сектору образовања спровести у складу са школским календаром. У случају да поједини радови на обнови јавних објеката у јавној својини у секторима образовања, здравства и социјалне заштите не буду завршени у горенаведеном року због недостатка финансијсих средстава или неких других објективних и оправданих разлога, исти се могу реализовати, уз сагласност Канцеларије за управљање јавним улагањима, и после овог рока. </p>
				<p class="bold">7. Органи државне управе надлежни за координацију и носиоци спровођења појединих мера и активности</p>
				<p>Канцеларија за управљање јавним улагањима је надлежна за координацију активности на реализацији овог програма обнове у сарадњи са министарствима надлежним за образовање, здравство и социјалну заштиту.</p>
				<p class="bold">8. Процена потребних финансијских средстава и извор финансирања</p>
				<p><span class="v2-clan-left-1">Средства за спровођење ове 
				уредбе у износу од 200.000.000,00 динара (са ПДВ) представљају 
				додатна средства која се обезбеђују из текуће буџетске резерве у 
				оквиру буџета Републике Србије за 2017. годину („Службени 
				гласник РС”, број 99/16) и распоређују се у оквиру Раздела 3 – 
				Влада, Глава 3.23 Канцеларија за управљање јавним улагањима, 
				Програм 1511 – Обнова и изградња објеката јавне намене и 
				санирање последица елементарне непогоде, Функција 110 – извршни 
				и законодавни органи, финансијски и фискални послови и спољни 
				послови, Извор финансирања 01, Програмска активност 0002 – 
				Координација послова након елементарне и друге непогоде, 
				Економска класификација 463 – трансфери осталим нивоима власти у 
				износу од 200.000.000,00 динара.</span></p>
				<p class="v2-clan-left-2">Средства за спровођење мера и 
				активности на обнови јавних објеката у јавној својини у 
				секторима образовања, здравства и социјалне заштите, које се, уз 
				сагласност Канцеларије за управљање јавним улагањима, реализују 
				у 2018. години обезбеђена су у Закону о буџету Републике Србије 
				за 2018. годину („Службени гласник РС”, број 113/17) у износу од 
				100.000.000,00 динара (са ПДВ) у оквиру Раздела 3 – Влада, Глава 
				3.22 – Канцеларија за управљање јавним улагањима, Програм 1511 – 
				Обнова и изградња објеката јавне намене и санирање последица 
				елементарне непогоде, Функција 110 – Извршни и законодавни 
				органи, финансијски и фискални послови и спољни послови, 
				Програмска активност 0002 – Координација послова након 
				елементарне и друге непогоде, апропријација економска 
				класификација 484 – накнада штете за повреде или штету насталу 
				услед елементарних непогода или других природних узрока.</p>
				<p class="v2-clan-left-2"><span class="v2-clan-left-1">Додатна 
				средства за спровођење мера и активности на обнови јавних 
				објеката у јавној својини у секторима образовања, здравства и 
				социјалне заштите које се, уз сагласност Канцеларије за 
				управљање јавним улагањима, реализују у 2019. години обезбеђена 
				су у Закону о буџету Републике Србије за 2019. годину („Службени 
				гласник РС”, број 95/18) у износу од 34.700.000,00 динара (са 
				ПДВ) у оквиру Раздела 3 – Влада, Глава 3.22 – Канцеларија за 
				управљање јавним улагањима, Програм 1511 – Обнова и изградња 
				објеката јавне намене и санирање последица елементарне непогоде, 
				Функција 110 – Извршни и законодавни органи, финансијски и 
				фискални послови и спољни послови, Програмска активност 0002 – 
				Координација послова након елементарне и друге непогоде, 
				апропријација економска класификација 484 – накнада штете за 
				повреде или штету насталу услед елементарних непогода или других 
				природних узрока.</span></p>
				<p class="hide-change">*Службени гласник РС, број 104/2017</p>
				<p class="hide-change">**Службени гласник РС, број 37/2018</p>
				<p class="hide-change">***Службени гласник РС, број 8/2019</p>
				<p class="hide-change">&nbsp;</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p>&nbsp;</p>
				<p>&nbsp;</p>
				<p class="nevazeciakt">Неважећи акт</p>
				<p>&nbsp;</p>
				<p>&nbsp;</p>
				<p>На основу члана 6. став 2. Закона о информационој безбeдности („Службени гласник РС”, број 6/16) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p class="odluka-zakon">УРЕДБУ</p>
				<p class="odluka-zakon">о утврђивању Листе послова у областима у којима се обављају делатности од општег интереса и у којима се користе информационо-комуникациони системи од посебног значаја</p>
				<p class="auto-style1">"Службени гласник РС", број 94 од 24. 
				новембра 2016.</p>
				<p class="auto-style1">&nbsp; &nbsp;</p>
				<p class="bold">Предмет Уредбе</p>
				<p class="clan">Члан 1.</p>
				<p>Овом уредбом утврђује се Листа послова и делатности у областима у којима се обављају делатности од општег интереса и у којима се користе информационо-комуникациони системи (у даљем тексту: ИКТ системи) од посебног значаја.</p>
				<p class="bold">Листа послова и делатности</p>
				<p class="clan">Члан 2.</p>
				<p>Листа послова и делатности из члана 1. ове уредбе је:</p>
				<p>1) у области производње, преноса и дистрибуције електричне енергије, у смислу закона којим се уређује енергетика:</p>
				<p>(1) производња електричне енергије;</p>
				<p>(2) снабдевање електричном енергијом, укључујући снабдевање на велико;</p>
				<p>(3) пренос и управљање преносним системом електричне енергије;</p>
				<p>(4) дистрибуција електричне енергије и управљање дистрибутивним системом електричне енергије;</p>
				<p>(5) управљање организованим тржиштем електричне енергије;</p>
				<p>2) у области производње и прераде угља, у смислу закона којим се уређује рударство:</p>
				<p>(1) експлоатација угља;</p>
				<p>3) истраживање, производња, прерада, транспорт и дистрибуција нафте и природног и течног гаса, као и промет нафте и нафтних деривата, у смислу закона којим се уређује енергетика:</p>
				<p>(1) производња природног гаса;</p>
				<p>(2) снабдевање природним гасом;</p>
				<p>(3) јавно снабдевање природним гасом;</p>
				<p>(4) транспорт природног гаса и управљање транспортним системом за природни гас;</p>
				<p>(5) дистрибуција природног гаса и управљање дистрибутивним системом природног гаса;</p>
				<p>(6) складиштење и управљање складиштем природног гаса;</p>
				<p>(7) енергетске делатности: производња деривата нафте; транспорт нафте нафтоводима; транспорт деривата нафте продуктоводима; транспорт нафте и дериват нафте другим облицима транспорта; трговина нафтом и дериватима нафте;</p>
				<p>(8) експлоатација нафте и природног гаса, у смислу закона којим се уређује рударство; </p>
				<p>4) у области железничког, поштанског и ваздушног саобраћаја:</p>
				<p>(1) управљање јавном железничком инфраструктуром, у смислу закона којим се уређује железница;</p>
				<p>(2) јавни превоз у железничком саобраћају, у смислу закона којим се уређује железница;</p>
				<p>(3) поштанске услуге које обавља јавни поштански оператор, у смислу закона којим се уређује поштански саобраћај;</p>
				<p>(4) аеродромске услуге, у смислу закона о ваздушном саобраћају;</p>
				<p>(5) контрола летења, у смислу закона о ваздушном саобраћају; </p>
				<p>(6) јавни авио-превоз, у смислу закона о ваздушном саобраћају;</p>
				<p>5) у области електронских комуникација:</p>
				<p>(1) делатност електронских комуникација, у смислу закона којим се уређују електронске комуникације;</p>
				<p>6) у области издавања службеног гласила Републике Србије:</p>
				<p>(1) издавање Службеног гласника у смислу закона којим се уређује објављивање закона и других прописа и аката;</p>
				<p>7) у области управљања нуклеарним објектима:</p>
				<p>(1) управљање нуклеарним објектима у складу са законом којим се уређује заштита од јонизујућег зрачења и нуклеарна сигурност;</p>
				<p>8) у области коришћењa, управљања, заштите и унапређивања добара од општег интереса (воде, путеви, минералне сировине, шуме, пловне реке, језера, обале, бање, дивљач, заштићена подручја):</p>
				<p>(1) управљање водама као и водним објектима и водним земљиштем у јавној својини, у смислу закона којим се уређују воде;</p>
				<p>(2) управљање јавним путем, у смислу закона којим се уређују јавни путеви;</p>
				<p>(3) експлоатација минералних сировина, у смислу закона којим се уређује рударство;</p>
				<p>(4) газдовање шумама у државној својини, у смислу закона којим се уређују шуме;</p>
				<p>(5) техничко одржавање међународних, међудржавних и државних водних путева, у смислу закона којим се уређује пловидба и луке на унутрашњим водама;</p>
				<p>(6) управљање националним парковима, у смислу закона којим се уређују национални паркови;</p>
				<p>(7) делатност коришћења, управљања, заштите и унапређивања популације дивљачи и њихових станишта, у смислу закона којим се уређује дивљач и ловство;</p>
				<p>(8) управљање лукама и пристаништима и лучка делатност у смислу закона којим се уређује пловидба и луке на унутрашњим водама. </p>
				<p>9) у области производње, промета и превоза наоружања и војне опреме, у смислу закона којим се уређује производња, промет и превоз наоружања и војне опреме:</p>
				<p>(1) производња наоружања и војне опреме;</p>
				<p>(2) промет наоружања и војне опреме;</p>
				<p>(3) превоз наоружања и војне опреме;</p>
				<p>10) у области управљања отпадом, у смислу закона којим се уређује управљање отпадом:</p>
				<p>(1) управљање отпадом;</p>
				<p>11) у области комуналних делатности, у смислу закона о комуналним делатностима:</p>
				<p>(1) комуналне делатности;</p>
				<p>12) у области послова финансијских институција:</p>
				<p>(1) послови финансијских институција, у смислу закона којим се уређује Народна банка, над којима надзор, односно контролу, у складу са законом, врши Народна банка;</p>
				<p>(2) послови управљања, односно обављања делатности у вези са функционисањем регулисаног тржишта, у смислу закона којим се уређује тржиште капитала;</p>
				<p>13) у области здравствене заштите, у смислу закона којим се уређује здравствена заштита:</p>
				<p>(1) здравствену делатност коју обављају здравствене установе и друга правна лица која обављају здравствену делатност;</p>
				<p>14) у области услуга информационог друштва намењених другим пружаоцима услуга информационог друштва у циљу омогућавања пружања њихових услуга:</p>
				<p>(1) услуге размене интернет саобраћаја (енгл. „internet exchange point”);</p>
				<p>(2) управљање регистром националног интернет домена.</p>
				<p class="bold">Завршна одредба</p>
				<p class="clan">Члан 3.</p>
				<p>Ова уредба ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">05 број 110-9473/2016-1</p>
				<p class="potpis">У Београду, 17. новембра 2016. године</p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Александар Вучић,</span> с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
	margin-top: 0;
}
.auto-style2 {
	text-align: center;
}
</style>


	<div class="story">
				<p class="nevazeciakt">Неважећи акт</p>
				<p>&nbsp;</p>
				<p>&nbsp;</p>
				<p>&nbsp;</p>
				<p>&nbsp;</p>
				<p>&nbsp;</p>
				<p>На основу члана 35. став 2. Закона о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС и 50/13 – УС) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12),</p>
				<p>Влада доноси</p>
				<p class="naslov">&nbsp;</p>
				<p class="naslov">УРЕДБУ</p>
				<p class="naslov" style="margin-top: 0">о утврђивању Просторног плана подручја посебне намене инфраструктурног коридора аутопута Е-761, деоница Појате–Прељина</p>
				<p class="clan" style="margin-top: 0">"Службени гласник РС", број 98 од 8. новембра 
				2013.</p>
				<p class="clan">&nbsp;</p>
				<p class="clan">Члан 1.</p>
				<p>Утврђује се Просторни план подручја посебне намене инфраструктурног коридора аутопута Е-761, деоница Појате–Прељина (у даљем тексту: Просторни план), који је одштампан уз ову уредбу и чини њен саставни део.</p>
				<p class="clan">Члан 2.</p>
				<p>Просторним планом утврђују се основе организације, коришћења, уређења и заштите подручја посебне намене подручја инфраструктурног коридора аутопута Е-761, деоница Појате–Прељина на деловима територија градова Краљева, Крушевца и Чачка, и општина Варварин, Врњачка Бања, Трстеник и Ћићевац.</p>
				<p class="clan">Члан 3.</p>
				<p>Просторни план састоји се из текстуалног делa, графичких приказа и прилога који се односе на посебне мере, услове и захтеве за прилагођавање потребама одбране земље, као и подацима о подручјима и зонама објеката од посебног значаја и интереса за одбрану земље.</p>
				<p>Текстуални део Просторног плана објављује се у „Службеном гласнику Републике Србије”.</p>
				<p>Графички прикази (рефералне карте) израђени су у размери 1:50.000, и то: реферална карта бр. 1 – Посебна намена простора; реферална карта бр. 2А – Мрежа насеља и инфраструктурни системи – саобраћајна инфраструктура; реферална карта бр. 2Б – Мрежа насеља и инфраструктурни системи – хидротехничка инфраструктура; реферална карта бр. 2В – Мрежа насеља и инфраструктурни системи – енергетска инфраструктура; реферална карта бр. 2Г – Мрежа насеља и инфраструктурни системи – телекомуникациона инфраструктура; реферална карта бр. 3 – Природни ресурси, заштита животне средине и природних и културних добара; реферална карта бр. 4 – Карта спровођења.</p>
				<p>Графички прикази (детаљне рефералне карте) израђене у размери 1: 2.500, и то: Д1: денивелисана раскрсница „Појате”, графички прилог Д2: денивелисана раскрсница „Ћићевац”, графички прилог Д3: денивелисана раскрсница „Крушевац – исток”, графички прилог Д4: денивелисана раскрсница „Крушевац – запад”, графички прилог Д5: денивелисана раскрсница „Велика Дренова”, графички прилог Д6: денивелисана раскрсница „Трстеник”, графички прилог Д7: денивелисана раскрсница „Врњачка Бања”, графички прилог Д8: денивелисана раскрсница „Ратина”, графички прилог Д9: денивелисана раскрсница „Камиџора”, графички прилог Д10: денивелисана раскрсница „Адрани”, графички прилог Д11: зона денивелисане раскрснице Катрга”, графички прилог Д12: денивелисана раскрсница „Прељина”, графички прилог Д13: паркиралиште „Моравиште”.</p>
				<p>Графичке приказе из ст. 3. и 4. овог члана, израђене у 15 примерака, оверава својим потписом министар надлежан за послове просторног планирања.</p>
				<p class="clan">Члан 4.</p>
				<p>Просторни план се спроводи непосредно локацијском дозволом, и по потреби урбанистичким плановима, као и развојним плановима и програмима, програмима уређења грађевинског земљишта и програмима заштите животне средине и природе.</p>
				<p class="clan">Члан 5.</p>
				<p>Графички прикази из члана 3. ст. 3. и 4. ове уредбе, чувају се трајно у Влади (један комплет), Министарству природних ресурса, рударства и просторног планирања (један комплет), Министарству енергетике, развоја и заштите животне средине (један комплет), Министарству грађевинарства и урбанизма (један комплет), Министарству саобраћаја (један комплет), Министарству регионалног развоја и локалне самоуправе (један комплет), граду Краљеву (један комплет), граду Крушевцу (један комплет), граду Чачку (један комплет), општини Варварин (један комплет), општини Врњачка Бања (један комплет), општини Трстеник (један комплет), општини Ћићевац (један комплет) и Републичкој агенцији за просторно планирање (два комплетa).</p>
				<p>Документациона основа на којој се заснива Просторни план чува се у Републичкој агенцији за просторно планирање.</p>
				<p class="clan">Члан 6.</p>
				<p>Право на непосредан увид у графичке приказе из члана 3. ст. 3. и 4. ове уредбе имају правна и физичка лица, под условима и на начин које ближе прописује министар надлежан за послове просторног планирања.</p>
				<p class="clan">Члан 7.</p>
				<p>Просторни планови јединица локалне самоуправе, урбанистички планови и пројекти ускладиће се са одредбама ове уредбе на начин утврђен Просторним планом.</p>
				<p>Планови и програми развоја који се доносе по посебним прописима, прописи и други општи акти ускладиће се са одредбама ове уредбе у року од годину дана од дана њеног ступања на снагу.</p>
				<p>Просторни планови јединица локалне самоуправе, урбанистички планови и урбанистички пројекти, као и планови и програми развоја донети до дана ступања на снагу ове уредбе, примењују се у деловима који нису у супротности са овом уредбом.</p>
				<p class="clan">Члан 8.</p>
				<p>Ова уредба ступа на снагу даном објављивања у „Службеном гласнику Републике Србије”.</p>
				<p class="potpis">05 број 110-9052/2013-1</p>
				<p class="auto-style1">У Београду, 8. новембра 2013. године</p>
				<p class="auto-style1"><span class="bold">Влада</span></p>
				<p class="auto-style1">Председник,</p>
				<p class="auto-style1"><span class="bold">Ивица Дачић, </span>с.р.</p>
				<p class="bold">ПРОСТОРНИ ПЛАН <br>ПОДРУЧЈА ПОСЕБНЕ НАМЕНЕ ИНФРАСТРУКТУРНОГ КОРИДОРА АУТОПУТА Е-761, ДЕОНИЦА <br>ПОЈАТЕ–ПРЕЉИНА</p>
				<p>Просторни план подручја посебне намене инфраструктурног коридора аутопута Е-761, деоница Појате–Прељина (у даљем тексту: Просторни план) је дугорочни плански документ који се доноси за период до 2025. године. </p>
				<p class="bold">1. ПОЛАЗНЕ ОСНОВЕ</p>
				<p class="italik">1.1. ОБУХВАТ И ОПИС ГРАНИЦА ПОДРУЧЈА ПРОСТОРНОГ ПЛАНА, СА ГРАНИЦАМА ЗАШТИТНОГ КОРИДОРА (ГРАНИЦЕ ПОЈАСА НЕПОСРЕДНЕ ЗАШТИТЕ, ГРАНИЦЕ ШИРЕГ ПОЈАСА ЗАШТИТЕ, ГРАНИЦЕ ПРОСТОРА КОЈИ ЈЕ У ФУНКЦИОНАЛНОЈ ВЕЗИ СА ЛИНИЈСКИМ СИСТЕМИМА)</p>
				<p class="clan">1.1.1. ОБУХВАТ И ОПИС ГРАНИЦА ПОДРУЧЈА ПРОСТОРНОГ ПЛАНА</p>
				<p>Подручје Просторног плана се налази у средишњем делу Србије и захвата југоисточне делове Шумадије и долинску зону око Западне Мораве од Чачанске котлине до састава Западне са Јужном Моравом, односно зону у којој од поменутих река настаје Велика Морава. Планско подручје, као најјужнији део панонског обода и перипанонске Србије, у односу на целокупан простор Републике Србије, има централни положај са израженом долинском позицијом која погодује насељавању и која је природно предодређена за везу свих делова Србије међусобно. </p>
				<p>Планско подручје се налази између 43°35’ и 43°70’ северне географске ширине и 20°20’ и 21°30’ источне географске дужине. Обухвата долинске делове дуж тока Западне Мораве од Чачанске, преко Краљевачке и Крушевачке котлине до великоморавске долине у зони Ћићевца, као и брежуљкасти обод западноморавске долине на северу и југу. Простире се између 130 m н.в. (зоне поред Велике Мораве, низводно од Варварина) и 1127 m н.в. (врх Гоча, Крња јела, Збориште). </p>
				<p>Табела 1. Површински удео општина на територији Плана</p>
				<table class="tabela-sa-borderom">
					<tbody>
						<tr>
							<td rowspan="2">
								<p class="auto-style2">Град / Општина</p>
							</td>
							<td rowspan="2" class="auto-style2">
								<p>Укупна површина Града / општине (km²)</p>
							</td>
							<td rowspan="2" class="auto-style2">
								<p>Део Града / Општине обухваћен</p>
								<p>ППППН-ом</p>
								<p>(km²)</p>
							</td>
							<td colspan="2" class="auto-style2">
								<p>Учешће дела Града / Општине обухваћеног ППППН-ом (3)</p>
							</td>
							<td rowspan="2" class="auto-style2">
								<p>Број КО на територији плана</p>
							</td>
						</tr>
						<tr>
							<td class="auto-style2">
								<p>у укупном подручју Града/општине (2) у %</p>
							</td>
							<td class="auto-style2">
								<p>у укупном подручју ППППН %</p>
							</td>
						</tr>
						<tr>
							<td>
								<p class="auto-style2">1</p>
							</td>
							<td class="auto-style2">
								<p>2</p>
							</td>
							<td class="auto-style2">
								<p>3</p>
							</td>
							<td class="auto-style2">
								<p>4</p>
							</td>
							<td class="auto-style2">
								<p>5</p>
							</td>
							<td class="auto-style2">
								<p>6</p>
							</td>
						</tr>
						<tr>
							<td>
								<p>Ћићевац</p>
							</td>
							<td class="auto-style2">
								<p>123,70</p>
							</td>
							<td class="auto-style2">
								<p>87,77</p>
							</td>
							<td class="auto-style2">
								<p>70,95</p>
							</td>
							<td class="auto-style2">
								<p>9,07</p>
							</td>
							<td class="auto-style2">
								<p>7</p>
							</td>
						</tr>
						<tr>
							<td>
								<p>Варварин</p>
							</td>
							<td class="auto-style2">
								<p>249,29</p>
							</td>
							<td class="auto-style2">
								<p>47,56</p>
							</td>
							<td class="auto-style2">
								<p>19,08</p>
							</td>
							<td class="auto-style2">
								<p>4,92</p>
							</td>
							<td class="auto-style2">
								<p>3</p>
							</td>
						</tr>
						<tr>
							<td>
								<p>Крушевац</p>
							</td>
							<td class="auto-style2">
								<p>853,97</p>
							</td>
							<td class="auto-style2">
								<p>147,82</p>
							</td>
							<td class="auto-style2">
								<p>17,31</p>
							</td>
							<td class="auto-style2">
								<p>15,27</p>
							</td>
							<td class="auto-style2">
								<p>14</p>
							</td>
						</tr>
						<tr>
							<td>
								<p>Трстеник</p>
							</td>
							<td class="auto-style2">
								<p>447,84</p>
							</td>
							<td class="auto-style2">
								<p>179,85</p>
							</td>
							<td class="auto-style2">
								<p>40,16</p>
							</td>
							<td class="auto-style2">
								<p>18,58</p>
							</td>
							<td class="auto-style2">
								<p>19</p>
							</td>
						</tr>
						<tr>
							<td>
								<p>Врњачка Бања</p>
							</td>
							<td class="auto-style2">
								<p>238,61</p>
							</td>
							<td class="auto-style2">
								<p>113,71</p>
							</td>
							<td class="auto-style2">
								<p>47,66</p>
							</td>
							<td class="auto-style2">
								<p>11,75</p>
							</td>
							<td class="auto-style2">
								<p>7</p>
							</td>
						</tr>
						<tr>
							<td>
								<p>Краљево</p>
							</td>
							<td class="auto-style2">
								<p>1529,58</p>
							</td>
							<td class="auto-style2">
								<p>232,83</p>
							</td>
							<td class="auto-style2">
								<p>15,22</p>
							</td>
							<td class="auto-style2">
								<p>24,06</p>
							</td>
							<td class="auto-style2">
								<p>17</p>
							</td>
						</tr>
						<tr>
							<td>
								<p>Чачак</p>
							</td>
							<td class="auto-style2">
								<p>636,36</p>
							</td>
							<td class="auto-style2">
								<p>158,20</p>
							</td>
							<td class="auto-style2">
								<p>24,86</p>
							</td>
							<td class="auto-style2">
								<p>16,35</p>
							</td>
							<td class="auto-style2">
								<p>17</p>
							</td>
						</tr>
						<tr>
							<td>
								<p>Подручје ППППН </p>
							</td>
							<td class="auto-style2">
							</td>
							<td class="auto-style2">
								<p>967,74</p>
							</td>
							<td class="auto-style2">
								<p>967,74</p>
							</td>
							<td class="auto-style2">
								<p>100,00</p>
							</td>
							<td class="auto-style2">
								<p>84</p>
							</td>
						</tr>
					</tbody>
				</table>
				<p>Планско подручје обухвата делове општина Ћићевац, Варварин, Крушевац, Трстеник, Врњачка Бања, Краљево и Чачак, односно територије 84 катастарске општине, и то: </p>
				<p>– на подручју јединице локалне самоуправе општине Ћићевац: К.О. Мрзеница, К.О. Град Сталаћ, К.О. Сталаћ, К.О. Лучина, К.О. Ћићевац, К.О. Ћићевац град, К.О. Појате;</p>
				<p>– на подручју јединице локалне самоуправе општине Варварин: К.О. Бошњане, К.О. Маскаре, К.О. Варварин (Село); </p>
				<p>– на подручју јединице локалне самоуправе града Крушевца: К.О. Коњух, К.О. Бела Вода, К.О. Кукљин, К.О. Глободер, К.О. Мачковац, К.О. Јасика, К.О. Читлук, К.О. Пепељевац, К.О. Гавез, К.О. Лазарица, К.О. Шанац, К.О. Бивоље, К.О. Дедина, К.О. Макрешане; </p>
				<p>– на подручју јединице локалне самоуправе општине Трстеник: К.О. Угљарево, К.О. Лозна, К.О. Грабовац, К.О. Прњавор, К.О. Осаоница, К.О. Трстеник, К.О. Богдање, К.О. Чаири, К.О. Медвеђа, К.О. Оџаци, К.О. Горњи Рибник, К.О. Доњи Рибник, К.О. Почековина, К.О. Лопаш, К.О. Велика Дренова, К.О. Стари Трстеник, К.О. Селиште, К.О. Бресно Поље, К.О. Стопања; </p>
				<p>– на подручју јединице локалне самоуправе општине Врњачка Бања: К.О. Вранеши, К.О. Подунавци, К.О. Грачац, К.О. Ново Село, К.О. Врњци, К.О. Руђинци, К.О. Штулац; </p>
				<p>– на подручју јединице локалне самоуправе града Краљева: К.О. Обрва, К.О. Бапско Поље, К.О. Цветке, К.О. Мрсаћ, К.О. Милочај, К.О. Адрани, К.О. Поповићи, К.О. Опланићи, К.О. Грдица, К.О. Сирча, К.О. Краљево, К.О. Витановац, К.О. Ратина, К.О. Заклопача, К.О. Чукојевац, К.О. Врба, К.О. Стубал; и</p>
				<p>– на подручју јединице локалне самоуправе град Чачак: К.О. Соколићи, К.О. Ракова, К.О. Љубић, К.О. Прељина, К.О. Коњевићи, К.О. Балуга (Љубићска), К.О. Балуга (Трнавска), К.О. Мојсиње, К.О. Станчићи, К.О. Вапа, К.О. Доња Горевница, К.О. Заблаће, К.О. Мрчајевци, К.О. Кукићи, К.О. Катрга, К.О. Мршинци, К.О. Горичани. </p>
				<p class="auto-style2"><img src="http://www.pravno-informacioni-sistem.rs/SlGlasnikPortal/slike/POJATE-PRELJINA_Page_0_opt.jpeg&amp;doctype=reg&amp;abc=cba&amp;eli=true&amp;eliActId=418139&amp;regactid=418139" alt="POJATE-PRELJINA_Page_01.tiff"></p>
				<p><span class="italik">Слика 1: Положај Планског подручја</span></p>
				<p>Табела 2. Административна подела и дистрибуција становништва по Попису 2002. године за Планско подручје</p>
				<table class="tabela-sa-borderom">
					<thead>
						<tr>
							<td class="auto-style2">
								<p>Подручје ППППН ИНФРАСТРУКТУРНОГ КОРИДОРА </p>
								<p>АУТОПУТА Е-761, ДЕОНИЦА </p>
								<p>ПОЈАТЕ ПРЕЉИНА</p>
								<p>Град / Општина / Насеље</p>
							</td>
							<td class="auto-style2">
								<p>Број</p>
								<p>становника</p>
							</td>
							<td class="auto-style2">
								<p>Површина </p>
								<p>km<span class="superscript">²</span></p>
							</td>
							<td class="auto-style2">
								<p>Густина </p>
								<p>насељености </p>
								<p>(ст/ km<span class="superscript">²</span>)</p>
							</td>
						</tr>
					</thead>
					<tbody>
						<tr>
							<td>
								<p>Подручје ППППН </p>
							</td>
							<td class="potpis">
								<p>175606</p>
							</td>
							<td class="potpis">
								<p>967,74</p>
							</td>
							<td class="potpis">
								<p>181,46</p>
							</td>
						</tr>
						<tr>
							<td>
								<p>Ћићевац (подручје ППППН)</p>
							</td>
							<td class="potpis">
								<p>9856</p>
							</td>
							<td class="potpis">
								<p>87,77</p>
							</td>
							<td class="potpis">
								<p>112,29</p>
							</td>
						</tr>
						<tr>
							<td>
								<p>Град Сталаћ</p>
							</td>
							<td class="potpis">
								<p>800</p>
							</td>
							<td class="potpis">
								<p>17,37</p>
							</td>
							<td class="potpis">
								<p>46,06</p>
							</td>
						</tr>
						<tr>
							<td>
								<p>Лучина</p>
							</td>
							<td class="potpis">
								<p>927</p>
							</td>
							<td class="potpis">
								<p>9,38</p>
							</td>
							<td class="potpis">
								<p>98,83</p>
							</td>
						</tr>
						<tr>
							<td>
								<p>Мрзеница</p>
							</td>
							<td class="potpis">
								<p>221</p>
							</td>
							<td class="potpis">
								<p>4,15</p>
							</td>
							<td class="potpis">
								<p>53,25</p>
							</td>
						</tr>
						<tr>
							<td>
								<p>Појате</p>
							</td>
							<td class="potpis">
								<p>986</p>
							</td>
							<td class="potpis">
								<p>10,07</p>
							</td>
							<td class="potpis">
								<p>97,91</p>
							</td>
						</tr>
						<tr>
							<td>
								<p>Сталаћ</p>
							</td>
							<td class="potpis">
								<p>1828</p>
							</td>
							<td class="potpis">
								<p>18,05</p>
							</td>
							<td class="potpis">
								<p>101,27</p>
							</td>
						</tr>
						<tr>
							<td>
								<p>Ћићевац</p>
							</td>
							<td rowspan="2" class="potpis">
								<p>5094</p>
							</td>
							<td class="potpis">
								<p>25,73</p>
							</td>
							<td rowspan="2" class="potpis">
								<p>1686,75</p>
							</td>
						</tr>
						<tr>
							<td>
								<p>Ћићевац град</p>
							</td>
							<td class="potpis">
								<p>3,02</p>
							</td>
						</tr>
						<tr>
							<td>
								<p>Варварин (подручје ППППН)</p>
							</td>
							<td class="potpis">
								<p>4281</p>
							</td>
							<td class="potpis">
								<p>47,56</p>
							</td>
							<td class="potpis">
								<p>89,99</p>
							</td>
						</tr>
						<tr>
							<td>
								<p>Бошњане</p>
							</td>
							<td class="potpis">
								<p>1963</p>
							</td>
							<td class="potpis">
								<p>21,3</p>
							</td>
							<td class="potpis">
								<p>92,16</p>
							</td>
						</tr>
						<tr>
							<td>
								<p>Варварин (Село)</p>
							</td>
							<td class="potpis">
								<p>1779</p>
							</td>
							<td class="potpis">
								<p>18,52</p>
							</td>
							<td class="potpis">
								<p>96,00</p>
							</td>
						</tr>
						<tr>
							<td>
								<p>Маскаре</p>
							</td>
							<td class="potpis">
								<p>539</p>
							</td>
							<td class="potpis">
								<p>7,74</p>
							</td>
							<td class="potpis">
								<p>69,64</p>
							</td>
						</tr>
						<tr>
							<td>
								<p>Крушевац (подручје ППППН)</p>
							</td>
							<td class="potpis">
								<p>22103</p>
							</td>
							<td class="potpis">
								<p>147,82</p>
							</td>
							<td class="potpis">
								<p>149,53</p>
							</td>
						</tr>
						<tr>
							<td>
								<p>Бела Вода</p>
							</td>
							<td class="potpis">
								<p>1387</p>
							</td>
							<td class="potpis">
								<p>12,89</p>
							</td>
							<td class="potpis">
								<p>107,60</p>
							</td>
						</tr>
						<tr>
							<td>
								<p>Бивоље</p>
							</td>
							<td class="potpis">
								<p>330</p>
							</td>
							<td class="potpis">
								<p>7,66</p>
							</td>
							<td class="potpis">
								<p>43,08</p>
							</td>
						</tr>
						<tr>
							<td>
								<p>Гавез</p>
							</td>
							<td class="potpis">
								<p>140</p>
							</td>
							<td class="potpis">
								<p>1,69</p>
							</td>
							<td class="potpis">
								<p>82,84</p>
							</td>
						</tr>
						<tr>
							<td>
								<p>Глободер</p>
							</td>
							<td class="potpis">
								<p>1656</p>
							</td>
							<td class="potpis">
								<p>15,23</p>
							</td>
							<td class="potpis">
								<p>108,73</p>
							</td>
						</tr>
						<tr>
							<td>
								<p>Дедина</p>
							</td>
							<td class="potpis">
								<p>2775</p>
							</td>
							<td class="potpis">
								<p>7,85</p>
							</td>
							<td class="potpis">
								<p>353,50</p>
							</td>
						</tr>
						<tr>
							<td>
								<p>Јасика</p>
							</td>
							<td class="potpis">
								<p>2040</p>
							</td>
							<td class="potpis">
								<p>8,45</p>
							</td>
							<td class="potpis">
								<p>241,42</p>
							</td>
						</tr>
						<tr>
							<td>
								<p>Коњух</p>
							</td>
							<td class="potpis">
								<p>1139</p>
							</td>
							<td class="potpis">
								<p>11,2</p>
							</td>
							<td class="potpis">
								<p>101,70</p>
							</td>
						</tr>
						<tr>
							<td>
								<p>Кукљин</p>
							</td>
							<td class="potpis">
								<p>1794</p>
							</td>
							<td class="potpis">
								<p>18,03</p>
							</td>
							<td class="potpis">
								<p>99,50</p>
							</td>
						</tr>
						<tr>
							<td>
								<p>Лазарица</p>
							</td>
							<td class="potpis">
								<p>1521</p>
							</td>
							<td class="potpis">
								<p>7,63</p>
							</td>
							<td class="potpis">
								<p>199,34</p>
							</td>
						</tr>
						<tr>
							<td>
								<p>Макрешане</p>
							</td>
							<td class="potpis">
								<p>1618</p>
							</td>
							<td class="potpis">
								<p>16,56</p>
							</td>
							<td class="potpis">
								<p>97,71</p>
							</td>
						</tr>
						<tr>
							<td>
								<p>Мачковац</p>
							</td>
							<td class="potpis">
								<p>1295</p>
							</td>
							<td class="potpis">
								<p>10,62</p>
							</td>
							<td class="potpis">
								<p>121,94</p>
							</td>
						</tr>
						<tr>
							<td>
								<p>Пепељевац</p>
							</td>
							<td class="potpis">
								<p>2101</p>
							</td>
							<td class="potpis">
								<p>13,91</p>
							</td>
							<td class="potpis">
								<p>151,04</p>
							</td>
						</tr>
						<tr>
							<td>
								<p>Читлук</p>
							</td>
							<td class="potpis">
								<p>3154</p>
							</td>
							<td class="potpis">
								<p>5,22</p>
							</td>
							<td class="potpis">
								<p>604,21</p>
							</td>
						</tr>
						<tr>
							<td>
								<p>Шанац</p>
							</td>
							<td class="potpis">
								<p>1153</p>
							</td>
							<td class="potpis">
								<p>10,88</p>
							</td>
							<td class="potpis">
								<p>105,97</p>
							</td>
						</tr>
						<tr>
							<td>
								<p>Трстеник (подручје ППППН)</p>
							</td>
							<td class="potpis">
								<p>33586</p>
							</td>
							<td class="potpis">
								<p>179,85</p>
							</td>
							<td class="potpis">
								<p>186,74</p>
							</td>
						</tr>
						<tr>
							<td>
								<p>Богдање</p>
							</td>
							<td class="potpis">
								<p>1055</p>
							</td>
							<td class="potpis">
								<p>9,72</p>
							</td>
							<td class="potpis">
								<p>108,54</p>
							</td>
						</tr>
						<tr>
							<td>
								<p>Бресно Поље</p>
							</td>
							<td class="potpis">
								<p>725</p>
							</td>
							<td class="potpis">
								<p>5,43</p>
							</td>
							<td class="potpis">
								<p>133,52</p>
							</td>
						</tr>
						<tr>
							<td>
								<p>Велика Дренова</p>
							</td>
							<td class="potpis">
								<p>2719</p>
							</td>
							<td class="potpis">
								<p>20,67</p>
							</td>
							<td class="potpis">
								<p>131,54</p>
							</td>
						</tr>
						<tr>
							<td>
								<p>Горњи Рибник</p>
							</td>
							<td class="potpis">
								<p>596</p>
							</td>
							<td class="potpis">
								<p>4,26</p>
							</td>
							<td class="potpis">
								<p>139,91</p>
							</td>
						</tr>
						<tr>
							<td>
								<p>Грабовац</p>
							</td>
							<td class="potpis">
								<p>125</p>
							</td>
							<td class="potpis">
								<p>8,58</p>
							</td>
							<td class="potpis">
								<p>14,57</p>
							</td>
						</tr>
						<tr>
							<td>
								<p>Доњи Рибник</p>
							</td>
							<td class="potpis">
								<p>624</p>
							</td>
							<td class="potpis">
								<p>2,37</p>
							</td>
							<td class="potpis">
								<p>263,29</p>
							</td>
						</tr>
						<tr>
							<td>
								<p>Лозна</p>
							</td>
							<td class="potpis">
								<p>380</p>
							</td>
							<td class="potpis">
								<p>8,81</p>
							</td>
							<td class="potpis">
								<p>43,13</p>
							</td>
						</tr>
						<tr>
							<td>
								<p>Лопаш</p>
							</td>
							<td class="potpis">
								<p>800</p>
							</td>
							<td class="potpis">
								<p>5,88</p>
							</td>
							<td class="potpis">
								<p>136,05</p>
							</td>
						</tr>
						<tr>
							<td>
								<p>Медвеђа</p>
							</td>
							<td class="potpis">
								<p>2694</p>
							</td>
							<td class="potpis">
								<p>26,93</p>
							</td>
							<td class="potpis">
								<p>100,04</p>
							</td>
						</tr>
						<tr>
							<td>
								<p>Осаоница</p>
							</td>
							<td class="potpis">
								<p>37</p>
							</td>
							<td class="potpis">
								<p>6,82</p>
							</td>
							<td class="potpis">
								<p>5,43</p>
							</td>
						</tr>
						<tr>
							<td>
								<p>Оџаци</p>
							</td>
							<td class="potpis">
								<p>1562</p>
							</td>
							<td class="potpis">
								<p>10,69</p>
							</td>
							<td class="potpis">
								<p>146,12</p>
							</td>
						</tr>
						<tr>
							<td>
								<p>Почековина</p>
							</td>
							<td class="potpis">
								<p>838</p>
							</td>
							<td class="potpis">
								<p>6,58</p>
							</td>
							<td class="potpis">
								<p>127,36</p>
							</td>
						</tr>
						<tr>
							<td>
								<p>Прњавор</p>
							</td>
							<td class="potpis">
								<p>318</p>
							</td>
							<td class="potpis">
								<p>16,16</p>
							</td>
							<td class="potpis">
								<p>19,68</p>
							</td>
						</tr>
						<tr>
							<td>
								<p>Селиште</p>
							</td>
							<td class="potpis">
								<p>928</p>
							</td>
							<td class="potpis">
								<p>7,39</p>
							</td>
							<td class="potpis">
								<p>125,58</p>
							</td>
						</tr>
						<tr>
							<td>
								<p>Стари Трстеник</p>
							</td>
							<td class="potpis">
								<p>733</p>
							</td>
							<td class="potpis">
								<p>6,75</p>
							</td>
							<td class="potpis">
								<p>108,59</p>
							</td>
						</tr>
						<tr>
							<td>
								<p>Стопања</p>
							</td>
							<td class="potpis">
								<p>1325</p>
							</td>
							<td class="potpis">
								<p>8,14</p>
							</td>
							<td class="potpis">
								<p>162,78</p>
							</td>
						</tr>
						<tr>
							<td>
								<p>Трстеник</p>
							</td>
							<td class="potpis">
								<p>17180</p>
							</td>
							<td class="potpis">
								<p>10,07</p>
							</td>
							<td class="potpis">
								<p>1706,06</p>
							</td>
						</tr>
						<tr>
							<td>
								<p>Угљарево</p>
							</td>
							<td class="potpis">
								<p>478</p>
							</td>
							<td class="potpis">
								<p>8,36</p>
							</td>
							<td class="potpis">
								<p>57,18</p>
							</td>
						</tr>
						<tr>
							<td>
								<p>Чаири</p>
							</td>
							<td class="potpis">
								<p>469</p>
							</td>
							<td class="potpis">
								<p>6,24</p>
							</td>
							<td class="potpis">
								<p>75,16</p>
							</td>
						</tr>
						<tr>
							<td>
								<p>Врњачка Бања (подручје ППППН)</p>
							</td>
							<td class="potpis">
								<p>14013</p>
							</td>
							<td class="potpis">
								<p>113,71</p>
							</td>
							<td class="potpis">
								<p>123,23</p>
							</td>
						</tr>
						<tr>
							<td>
								<p>Вранеши</p>
							</td>
							<td class="potpis">
								<p>1418</p>
							</td>
							<td class="potpis">
								<p>18,84</p>
							</td>
							<td class="potpis">
								<p>75,27</p>
							</td>
						</tr>
						<tr>
							<td>
								<p>Врњци</p>
							</td>
							<td class="potpis">
								<p>2025</p>
							</td>
							<td class="potpis">
								<p>7</p>
							</td>
							<td class="potpis">
								<p>289,29</p>
							</td>
						</tr>
						<tr>
							<td>
								<p>Грачац</p>
							</td>
							<td class="potpis">
								<p>2011</p>
							</td>
							<td class="potpis">
								<p>34,11</p>
							</td>
							<td class="potpis">
								<p>58,96</p>
							</td>
						</tr>
						<tr>
							<td>
								<p>Ново Село</p>
							</td>
							<td class="potpis">
								<p>3952</p>
							</td>
							<td class="potpis">
								<p>28,22</p>
							</td>
							<td class="potpis">
								<p>140,04</p>
							</td>
						</tr>
						<tr>
							<td>
								<p>Подунавци</p>
							</td>
							<td class="potpis">
								<p>1446</p>
							</td>
							<td class="potpis">
								<p>7,32</p>
							</td>
							<td class="potpis">
								<p>197,54</p>
							</td>
						</tr>
						<tr>
							<td>
								<p>Руђинци</p>
							</td>
							<td class="potpis">
								<p>2019</p>
							</td>
							<td class="potpis">
								<p>11,55</p>
							</td>
							<td class="potpis">
								<p>174,81</p>
							</td>
						</tr>
						<tr>
							<td>
								<p>Штулац</p>
							</td>
							<td class="potpis">
								<p>1142</p>
							</td>
							<td class="potpis">
								<p>6,67</p>
							</td>
							<td class="potpis">
								<p>171,21</p>
							</td>
						</tr>
						<tr>
							<td>
								<p>Краљево (подручје ППППН)</p>
							</td>
							<td class="potpis">
								<p>76521</p>
							</td>
							<td class="potpis">
								<p>232,83</p>
							</td>
							<td class="potpis">
								<p>328,66</p>
							</td>
						</tr>
						<tr>
							<td>
								<p>Адрани</p>
							</td>
							<td class="potpis">
								<p>2198</p>
							</td>
							<td class="potpis">
								<p>12,26</p>
							</td>
							<td class="potpis">
								<p>179,28</p>
							</td>
						</tr>
						<tr>
							<td>
								<p>Бапско Поље</p>
							</td>
							<td class="potpis">
								<p>260</p>
							</td>
							<td class="potpis">
								<p>5,77</p>
							</td>
							<td class="potpis">
								<p>45,06</p>
							</td>
						</tr>
						<tr>
							<td>
								<p>Витановац</p>
							</td>
							<td class="potpis">
								<p>1649</p>
							</td>
							<td class="potpis">
								<p>22,51</p>
							</td>
							<td class="potpis">
								<p>73,26</p>
							</td>
						</tr>
						<tr>
							<td>
								<p>Врба</p>
							</td>
							<td class="potpis">
								<p>1286</p>
							</td>
							<td class="potpis">
								<p>10,32</p>
							</td>
							<td class="potpis">
								<p>124,61</p>
							</td>
						</tr>
						<tr>
							<td>
								<p>Грдица</p>
							</td>
							<td class="potpis">
								<p>730</p>
							</td>
							<td class="potpis">
								<p>2,8</p>
							</td>
							<td class="potpis">
								<p>260,71</p>
							</td>
						</tr>
						<tr>
							<td>
								<p>Заклопача</p>
							</td>
							<td class="potpis">
								<p>971</p>
							</td>
							<td class="potpis">
								<p>6,38</p>
							</td>
							<td class="potpis">
								<p>152,19</p>
							</td>
						</tr>
						<tr>
							<td>
								<p>Краљево</p>
							</td>
							<td class="potpis">
								<p>57411</p>
							</td>
							<td class="potpis">
								<p>16,52</p>
							</td>
							<td class="potpis">
								<p>3475,24</p>
							</td>
						</tr>
						<tr>
							<td>
								<p>Милочај</p>
							</td>
							<td class="potpis">
								<p>1085</p>
							</td>
							<td class="potpis">
								<p>14,98</p>
							</td>
							<td class="potpis">
								<p>72,43</p>
							</td>
						</tr>
						<tr>
							<td>
								<p>Мрсаћ</p>
							</td>
							<td class="potpis">
								<p>1350</p>
							</td>
							<td class="potpis">
								<p>17,13</p>
							</td>
							<td class="potpis">
								<p>78,81</p>
							</td>
						</tr>
						<tr>
							<td>
								<p>Обрва</p>
							</td>
							<td class="potpis">
								<p>720</p>
							</td>
							<td class="potpis">
								<p>10,8</p>
							</td>
							<td class="potpis">
								<p>66,67</p>
							</td>
						</tr>
						<tr>
							<td>
								<p>Опланићи</p>
							</td>
							<td class="potpis">
								<p>911</p>
							</td>
							<td class="potpis">
								<p>12,14</p>
							</td>
							<td class="potpis">
								<p>75,04</p>
							</td>
						</tr>
						<tr>
							<td>
								<p>Поповићи</p>
							</td>
							<td class="potpis">
								<p>300</p>
							</td>
							<td class="potpis">
								<p>6,1</p>
							</td>
							<td class="potpis">
								<p>49,18</p>
							</td>
						</tr>
						<tr>
							<td>
								<p>Ратина</p>
							</td>
							<td class="potpis">
								<p>2715</p>
							</td>
							<td class="potpis">
								<p>14,08</p>
							</td>
							<td class="potpis">
								<p>192,83</p>
							</td>
						</tr>
						<tr>
							<td>
								<p>Сирча</p>
							</td>
							<td class="potpis">
								<p>1347</p>
							</td>
							<td class="potpis">
								<p>19,6</p>
							</td>
							<td class="potpis">
								<p>68,72</p>
							</td>
						</tr>
						<tr>
							<td>
								<p>Стубал</p>
							</td>
							<td class="potpis">
								<p>1314</p>
							</td>
							<td class="potpis">
								<p>27,41</p>
							</td>
							<td class="potpis">
								<p>47,94</p>
							</td>
						</tr>
						<tr>
							<td>
								<p>Цветке</p>
							</td>
							<td class="potpis">
								<p>1070</p>
							</td>
							<td class="potpis">
								<p>15,85</p>
							</td>
							<td class="potpis">
								<p>67,51</p>
							</td>
						</tr>
						<tr>
							<td>
								<p>Чукојевац</p>
							</td>
							<td class="potpis">
								<p>1204</p>
							</td>
							<td class="potpis">
								<p>18,18</p>
							</td>
							<td class="potpis">
								<p>66,23</p>
							</td>
						</tr>
						<tr>
							<td>
								<p>Чачак (подручје ППППН)</p>
							</td>
							<td class="potpis">
								<p>15246</p>
							</td>
							<td class="potpis">
								<p>158,2</p>
							</td>
							<td class="potpis">
								<p>96,37</p>
							</td>
						</tr>
						<tr>
							<td>
								<p>Балуга (Љубићска)</p>
							</td>
							<td class="potpis">
								<p>434</p>
							</td>
							<td class="potpis">
								<p>4,42</p>
							</td>
							<td class="potpis">
								<p>98,19</p>
							</td>
						</tr>
						<tr>
							<td>
								<p>Балуга (Трнавска)</p>
							</td>
							<td class="potpis">
								<p>733</p>
							</td>
							<td class="potpis">
								<p>5,38</p>
							</td>
							<td class="potpis">
								<p>136,25</p>
							</td>
						</tr>
						<tr>
							<td>
								<p>Вапа</p>
							</td>
							<td class="potpis">
								<p>691</p>
							</td>
							<td class="potpis">
								<p>5,16</p>
							</td>
							<td class="potpis">
								<p>133,91</p>
							</td>
						</tr>
						<tr>
							<td>
								<p>Горичани</p>
							</td>
							<td class="potpis">
								<p>780</p>
							</td>
							<td class="potpis">
								<p>9,74</p>
							</td>
							<td class="potpis">
								<p>80,08</p>
							</td>
						</tr>
						<tr>
							<td>
								<p>Доња Горевница</p>
							</td>
							<td class="potpis">
								<p>904</p>
							</td>
							<td class="potpis">
								<p>10,2</p>
							</td>
							<td class="potpis">
								<p>88,63</p>
							</td>
						</tr>
						<tr>
							<td>
								<p>Заблаће</p>
							</td>
							<td class="potpis">
								<p>1226</p>
							</td>
							<td class="potpis">
								<p>8,62</p>
							</td>
							<td class="potpis">
								<p>142,23</p>
							</td>
						</tr>
						<tr>
							<td>
								<p>Катрга</p>
							</td>
							<td class="potpis">
								<p>1042</p>
							</td>
							<td class="potpis">
								<p>14,29</p>
							</td>
							<td class="potpis">
								<p>72,92</p>
							</td>
						</tr>
						<tr>
							<td>
								<p>Коњевићи</p>
							</td>
							<td class="potpis">
								<p>788</p>
							</td>
							<td class="potpis">
								<p>7,1</p>
							</td>
							<td class="potpis">
								<p>110,99</p>
							</td>
						</tr>
						<tr>
							<td>
								<p>Кукићи</p>
							</td>
							<td class="potpis">
								<p>574</p>
							</td>
							<td class="potpis">
								<p>8,3</p>
							</td>
							<td class="potpis">
								<p>69,16</p>
							</td>
						</tr>
						<tr>
							<td>
								<p>Љубић</p>
							</td>
							<td class="potpis">
								<p>61</p>
							</td>
							<td class="potpis">
								<p>9,45</p>
							</td>
							<td class="potpis">
								<p>6,46</p>
							</td>
						</tr>
						<tr>
							<td>
								<p>Мојсиње</p>
							</td>
							<td class="potpis">
								<p>869</p>
							</td>
							<td class="potpis">
								<p>9,56</p>
							</td>
							<td class="potpis">
								<p>90,90</p>
							</td>
						</tr>
						<tr>
							<td>
								<p>Мрчајевци</p>
							</td>
							<td class="potpis">
								<p>2676</p>
							</td>
							<td class="potpis">
								<p>22,97</p>
							</td>
							<td class="potpis">
								<p>116,50</p>
							</td>
						</tr>
						<tr>
							<td>
								<p>Мршинци</p>
							</td>
							<td class="potpis">
								<p>1359</p>
							</td>
							<td class="potpis">
								<p>12,47</p>
							</td>
							<td class="potpis">
								<p>108,98</p>
							</td>
						</tr>
						<tr>
							<td>
								<p>Прељина</p>
							</td>
							<td class="potpis">
								<p>1801</p>
							</td>
							<td class="potpis">
								<p>13,26</p>
							</td>
							<td class="potpis">
								<p>135,82</p>
							</td>
						</tr>
						<tr>
							<td>
								<p>Ракова</p>
							</td>
							<td class="potpis">
								<p>778</p>
							</td>
							<td class="potpis">
								<p>9,47</p>
							</td>
							<td class="potpis">
								<p>82,15</p>
							</td>
						</tr>
						<tr>
							<td>
								<p>Соколићи</p>
							</td>
							<td class="potpis">
								<p>182</p>
							</td>
							<td class="potpis">
								<p>4,24</p>
							</td>
							<td class="potpis">
								<p>42,92</p>
							</td>
						</tr>
						<tr>
							<td>
								<p>Станчићи</p>
							</td>
							<td class="potpis">
								<p>348</p>
							</td>
							<td class="potpis">
								<p>3,57</p>
							</td>
							<td class="potpis">
								<p>97,48</p>
							</td>
						</tr>
					</tbody>
				</table>
				<p>Планским подручјем се, као „кичма” пружа саобраћајница, државни пут првог реда бр. 5*, која повезује сва већа насеља у региону: Сталаћ, Крушевац, Трстеник, Врњачку Бању, Краљево и Чачак. По свом положају пут је од изузетног значаја, јер повезује централне делове Републике правцем исток – запад са два најважнија путна правца државе, а који припадају и европској мрежи путева, Аутопут Е-75 Београд – Ниш (источна Србија) са новопројектованим Аутопутем Е-763 Београд – Јужни Јадран и Ибарску магистралу (централна Србија), при чему пресеца, односно повезује следеће путне правце: Горњи Милановац – Чачак – Ужице, Крагујевац – Краљево – Рашка и Крушевац – Александровац.</p>
				<p>Општа одлика западноморавске долине, дуж целог истражног простора, су врло неповољни просторни односи између градских насеља и околних села, где се сеоска, псеудоурбана и градска насеља повезују и формирају изграђена подручја. Позиције поменутих насеља су углавном на терасним ободима долине Мораве са покривањем простора у ножичним деловима падина поменутих планина.</p>
				<p>Према Закону о Просторном плану Републике Србије од 2010. до 2020. године („Службени гласник РС”, број 88/10), Крушевац, Краљево и Чачак су 2010. године центри националног значаја, који су истовремено и центри функционалних урбаних подручја државног значаја. </p>
				<p>Цела западноморавска долина се налази у рејону ратарске производње са најквалитетнијим бонитетом земљишта, али у водопривредно неуређеном простору, па се реализацијом аутопута, поред извесног умањења површина пољопривредног земљишта, очекују ефекти побољшања услова обраде истих. </p>
				<p>Значајни туристички потенцијали овог региона који ће се наћи у утицајној зони будућег аутопута су: део средишње копаоничке зоне са центрима Жељине, Гоч и Столови, затим горња Расина, Врњачка Бања, Краљево, бања Горња Трепча и Матарушка Бања.</p>
				<p><span class="italik">НАПОМЕНА:</span> У току израде предметног плана, на снагу је ступила Уредба о категоризацији државних путева („Службени гласник РС”, број 14/12), према којој је, у односу на ранију категоризацију, значајан део путне мреже у Србији изгубио ранг државне мреже. Како је предметни план прошао процедуру јавног увида, уз сагласност управљача државних путева, овде се, у виду напомене, даје упоредни преглед државних путева према ранијој и новој категоризацији. Напомињемо и да се све стационаже путева приказане у Плану односе на стари референтни систем државних путева зато што нови, усклађен са Уредбом из 2012. године још увек није урађен, као и због чињенице да је у току припрема и доношење <span class="italik">нове Уредбе о категоризацији државних путева</span>.</p>
				<p>У табели која следи дат је упоредни приказ државних путева.</p>
				<p>Табела 3. Приказ државних путева у обухвату Плана</p>
				<table class="tabela-sa-borderom">
					<tbody>
						<tr>
							<td class="auto-style2">
								<p><span class="italik">Државни путеви према категоризацији до 2012. године </span></p>
							</td>
							<td class="auto-style2">
								<p><span class="italik">Путеви према Уредби о категоризацији из 2012. године</span></p>
							</td>
						</tr>
						<tr>
							<td>
								<p>ДП I реда број 1</p>
							</td>
							<td>
								<p>ДП IА реда број 1</p>
							</td>
						</tr>
						<tr>
							<td>
								<p>ДП I реда број 5</p>
							</td>
							<td>
								<p>ДП IА реда број 4</p>
							</td>
						</tr>
						<tr>
							<td>
								<p>ДП I реда број 22</p>
							</td>
							<td>
								<p>ДП IА реда број 2 (деоница од Београда до Прељине)</p>
								<p>ДП IБ реда бр. 15 (деоница Краљево – Рибарићи – граница са Црном Гором)</p>
							</td>
						</tr>
						<tr>
							<td>
								<p>ДП I реда број 23</p>
							</td>
							<td>
								<p>ДП II реда број 155</p>
							</td>
						</tr>
						<tr>
							<td>
								<p>ДП I реда број 23.1</p>
							</td>
							<td>
								<p>ДП IБ реда број 15 (деоница Равни Гај – Витановац – Краљево)</p>
							</td>
						</tr>
						<tr>
							<td>
								<p>ДП II реда број 102</p>
							</td>
							<td>
								<p>ДП II реда број 158 (деоница Крагујевац – Крушевац)</p>
								<p>ДП IБ реда број 18 (деоница Крушевац – Белољин)</p>
							</td>
						</tr>
						<tr>
							<td>
								<p>ДП II реда број 119</p>
							</td>
							<td>
								<p>ДП II реда број 160</p>
							</td>
						</tr>
						<tr>
							<td>
								<p>ДП II реда број 214</p>
							</td>
							<td>
								<p>ДП II реда број 132</p>
							</td>
						</tr>
						<tr>
							<td>
								<p>ДП II реда број 217</p>
							</td>
							<td>
								<p>ДП II реда број 159 (деоница Витановац – Јасика)</p>
								<p>ДП II реда број 164 (деоница Мијатовац – Ћићевац)</p>
							</td>
						</tr>
						<tr>
							<td>
								<p>ДП II реда број 222</p>
							</td>
							<td>
								<p>ДП II реда број 162</p>
							</td>
						</tr>
						<tr>
							<td>
								<p>ДП II реда број 218 (деоница на планском подручју)</p>
							</td>
							<td>
								<p>Губи ранг државног пута – постаје општински пут</p>
							</td>
						</tr>
						<tr>
							<td>
								<p>ДП II реда број 219</p>
							</td>
							<td>
								<a id="anchor-anchor" name="anchor-anchor"><p>Губи ранг државног пута – постаје општински пут</p>
							</a></td>
						</tr>
						<tr>
							<td>
								<p>ДП II реда број 220</p>
							</td>
							<td>
								<p>Губи ранг државног пута – постаје општински пут</p>
							</td>
						</tr>
						<tr>
							<td>
								<p>ДП II реда број 224</p>
							</td>
							<td>
								<p>Губи ранг државног пута – постаје општински пут</p>
							</td>
						</tr>
					</tbody>
				</table>
				<p class="clan">1.1.2. ГРАНИЦE ЗАШТИТНОГ КОРИДОРА (ГРАНИЦЕ ПОЈАСА НЕПОСРЕДНЕ ЗАШТИТЕ, ГРАНИЦЕ ШИРЕГ ПОЈАСА ЗАШТИТЕ, ГРАНИЦЕ ПРОСТОРА КОЈИ ЈЕ У ФУНКЦИОНАЛНОЈ ВЕЗИ СА ЛИНИЈСКИМ СИСТЕМИМА)</p>
				<p>Кључна посебна намена која опредељује концепцију и планска решења заштите, коришћења и уређења простора и резервисање простора за реализацију планираног Аутопута Е-761</p>
				<p>За потребе функционисања саобраћајног путног правца који је предмет Просторног плана, а на основу Закона о јавним путевима („Службени гласник РС”, бр. 101/05, 123/07, 101/11 и 93/12), могу се издвојити следеће зоне: </p>
				<p>– земљишни појас аутопутског коридора резервисан за потребе изградње и функционисања пута који је дефинисан за изградњу пута и функционисање саобраћаја на њему. Изградња објеката у земљишном појасу подразумева објекте пута и објекте у функцији саобраћаја на њему, као и објекте инфраструктурних система који се укрштају или паралелно воде у коридору пута. Ширина земљишног појаса износи око 70,0 m; </p>
				<p>– заштитни појас који је дефинисан као зона за обезбеђење заштите од штетног утицаја путног коридора на окружење. Изградња објеката у заштитном појасу није дозвољена осим за објекте који су у функцији пута и саобраћаја на њему. Ширина заштитног појаса произилази из законске регулативе и мери се од земљишног појаса у дужини од 40,0 m; и </p>
				<p>– појас контролисане изградње који је у функцији путног коридора и његовог несметаног функционисања у простору. Изградња објеката у овом појасу је дозвољена по селективном принципу уз израду одговарајуће планске документације. Ширина појаса контролисане изградње директно произилази из законске регулативе и износи 40,0 m од заштитног појаса. </p>
				<p>Подручје којe је у функционалној вези са линијским системом одређено је границом појаса контролисане изградње и границом обухвата Просторног плана. </p>
				<p class="italik">1.2. ОБАВЕЗЕ, УСЛОВИ И СМЕРНИЦЕ ИЗ ПРОСТОРНОГ ПЛАНА РЕПУБЛИКЕ СРБИЈЕ И ДРУГИХ РАЗВОЈНИХ ДОКУМЕНАТА</p>
				<p class="italik"><span class="italik">Просторни план Републике Србије <br>(</span>„Службени гласник РС”,<span class="italik"> број 88/10)</span></p>
				<p>Просторни план Републике Србије (у даљем тексту: ППРС), као стратешки документ, дефинисао је визију, циљеве, организацију простора и планска решења која су обавезујућа у процесу имплементације Плана.</p>
				<p>Сагласно визији дугорочног просторног развоја, Република Србија би требало да буде „територијално утврђена и регионално уравнотежена, одрживог економског раста и конкурентна, социјално кохерентна и стабилна, инфраструктурно опремљена и <span class="italik">саобраћајно приступачна</span>, очуваног и заштићеног природног и културног наслеђа, квалитетне животне средине и функционално интегрисана у окружење”.</p>
				<p>Са становишта ППППН инфраструктурног коридора Е-761, многи елементи глобалне визије одговарају просторном развоју планског подручја и његовог утицајног/гравитационог подручја – посебно који се односе на одрживи економски раст и конкурентност, повећање приступачности и функционално интегрисање у окружење.</p>
				<p>Међу основним <span class="italik">принципима просторног развоја</span> Републике Србије су:</p>
				<p>– одрживост, као генерални принцип који мора бити примењен код свих активности у простору Србије;</p>
				<p>– територијална кохезија, као резултат уравнотеженог социо-економског регионалног развоја;</p>
				<p>– јачање конкурентности, што подразумева даљи развој метрополитенских подручја и истовремено јачање и функционално профилисање слабо развијених региона, посебно руралних и индустријских;</p>
				<p>– полицентрични територијални развој, са наглашеном улогом градова и функционалних урбаних подручја, као и јачање веза на релацији село-град;</p>
				<p>– функционална специјализација, поштујући компаративне предности у погледу развојних потенцијала регионалних целина;</p>
				<p>– формирање и јачање мрежа градова и насеља (кластери) који могу да обезбеде развој комплементарних функција;</p>
				<p>– унапређење саобраћајне доступности као доминантан фактор искоришћења територијалних потенцијала и уравнотеженог развоја;</p>
				<p>– стриктно поштовање заштите јавног интереса, јавних добара и јавног простора и др.</p>
				<p>Полазећи од стања најважнијих фактора просторног развоја, као и дугорочне визије и циљева, сви напред наведени принципи представљају основу просторног развоја ППППН инфраструктурног коридора – односно планског и утицајног/гравитационог подручја, а посебно унапређење саобраћајне приступачности, пошто највећи део подручја има исподпросечну доступност (Рашки, Моравички и Златиборски управни окрузи).</p>
				<p>Дугорочна визија просторног развоја Републике Србије условљена је остварењем следећих <span class="italik">основних циљева:</span></p>
				<p>– уравнотежен регионални развој (унапређење територијалне кохезије);</p>
				<p>– побољшање регионалне конкурентности и приступачности;</p>
				<p>– просторно-функционална интегрисаност у окружење;</p>
				<p>– одржива уређена животна средина;</p>
				<p>– заштићена и уређена природна и културна баштина.</p>
				<p>Наведени основни циљеви, унапређење територијалне кохезије, побољшање конкурентности и приступачности, а посебно просторно-функционална интегрисаност су са становишта развоја планског и утицајног/гравитационог подручја најважнији циљеви. Изградња инфраструктурног коридора Е-761 представља реалан фактор за остварење ових циљева.</p>
				<p class="clan"><span class="italik">Развој мреже насеља у ППРС и његов утицај на ППППН аутопута</span></p>
				<p>Основни циљ је да просторно-функционални развој Републике Србије буде заснован на моделу функционалних урбаних подручја која ће бити инструменти уравнотеженог или подношљиво неуравнотеженог просторног развоја Републике Србије.</p>
				<p>Полазећи од постојећег стања у мрежи насеља, дефинисаних функционалних урбаних подручја (ФУП) и потреба будућег одрживог и територијално хомогеног (уравнотеженог) развоја Просторним планом Републике Србије је 2010. године дефинисана функционално-хијерархијска структура насеља. У поменутој структури насеља Чачак, Крушевац и Краљево представљају центре националног значаја.</p>
				<p>Табела 4. Модел функционално урбаних подручја Републике Србије 2010.</p>
				<table class="tabela-sa-borderom">
					<thead>
						<tr>
							<td class="auto-style2">
								<p>Функционално урбано подручје (центар ФУП-а)</p>
							</td>
							<td class="auto-style2" style="width: 30%">
								<p>У саставу ФУП-а</p>
							</td>
							<td class="auto-style2" style="width: 15%">
								<p>Бр.стан.</p>
								<p>централ. града/</p>
								<p>општине</p>
							</td>
							<td class="auto-style2" style="width: 15%">
								<p>Бр.стан. ФУП-а</p>
							</td>
							<td class="auto-style2" style="width: 15%">
								<p>Значај</p>
								<p>ФУП*</p>
							</td>
						</tr>
					</thead>
					<tbody>
						<tr>
							<td>
								<p>Чачак</p>
							</td>
							<td style="width: 30%">
								<p>Лучани</p>
							</td>
							<td class="potpis" style="width: 15%">
								<p>117.072</p>
							</td>
							<td class="potpis" style="width: 15%">
								<p>141.686</p>
							</td>
							<td class="potpis" style="width: 15%">
								<p>Н</p>
							</td>
						</tr>
						<tr>
							<td>
								<p>Краљево</p>
							</td>
							<td style="width: 30%">
								<p>Врњачка Бања</p>
							</td>
							<td class="potpis" style="width: 15%">
								<p>121.707</p>
							</td>
							<td class="potpis" style="width: 15%">
								<p>148.199</p>
							</td>
							<td class="potpis" style="width: 15%">
								<p>Н</p>
							</td>
						</tr>
						<tr>
							<td>
								<p>Крушевац</p>
							</td>
							<td style="width: 30%">
								<p>Ћићевац, Александровац</p>
							</td>
							<td class="potpis" style="width: 15%">
								<p>131.368</p>
							</td>
							<td class="potpis" style="width: 15%">
								<p>171.512</p>
							</td>
							<td class="potpis" style="width: 15%">
								<p>Н</p>
							</td>
						</tr>
					</tbody>
				</table>
				<p class="f">* Н-национални значај</p>
				<p>За 2020. годину је претпостављена иста категоризација функционалних урбаних подручја, на основу које ће подручја градова Чачка, Краљева и Крушевца такође бити центри од националног значаја, с тим да ће број општина у саставу ФУП-а бити увећан.</p>
				<p>Табела 5. Модел функционално урбаних подручја Републике Србије 2020.</p>
				<table class="tabela-sa-borderom">
					<thead>
						<tr>
							<td class="auto-style2">
								<p>Функционално урбано подручје (центар ФУП-а)</p>
							</td>
							<td class="auto-style2" style="width: 30%">
								<p>У саставу ФУП-а</p>
							</td>
							<td class="auto-style2" style="width: 15%">
								<p>Бр.стан.</p>
								<p>централ. града/</p>
								<p>општине</p>
							</td>
							<td class="auto-style2" style="width: 15%">
								<p>Бр.стан. ФУП-а</p>
							</td>
							<td class="auto-style2" style="width: 15%">
								<p>Значај</p>
								<p>ФУП*</p>
							</td>
						</tr>
					</thead>
					<tbody>
						<tr>
							<td>
								<p>Чачак</p>
							</td>
							<td style="width: 30%">
								<p>Лучани, Горњи Милановац</p>
							</td>
							<td class="potpis" style="width: 15%">
								<p>117.072</p>
							</td>
							<td class="potpis" style="width: 15%">
								<p>189.327</p>
							</td>
							<td class="potpis" style="width: 15%">
								<p>Н</p>
							</td>
						</tr>
						<tr>
							<td>
								<p>Краљево</p>
							</td>
							<td style="width: 30%">
								<p>Врњачка Бања, Трстеник</p>
							</td>
							<td class="potpis" style="width: 15%">
								<p>121.707</p>
							</td>
							<td class="potpis" style="width: 15%">
								<p>172.719</p>
							</td>
							<td class="potpis" style="width: 15%">
								<p>Н</p>
							</td>
						</tr>
						<tr>
							<td>
								<p>Крушевац</p>
							</td>
							<td style="width: 30%">
								<p>Ћићевац, Александровац, Варварин, Брус, Ражањ, Трстеник</p>
							</td>
							<td class="potpis" style="width: 15%">
								<p>131.368</p>
							</td>
							<td class="potpis" style="width: 15%">
								<p>246.290</p>
							</td>
							<td class="potpis" style="width: 15%">
								<p>Н</p>
							</td>
						</tr>
					</tbody>
				</table>
				<p class="f">* Н-национални значај</p>
				<p>Развој поменутих градова ће због своје специфичне локације (близина Коридора 10) унутар мреже насеља или регионалних специфичности бити подржаван посебним подстицајним мерама. </p>
				<p class="italik"><span class="italik">Развој пољопривреде у ППРС-у и његов утицај на ППППН аутопута</span></p>
				<p>Полазиште за <span class="italik">унапређивање просторне дистрибуције и организације пољопривредне производње у ППРС </span>представљало је утврђивање водећих грана тржишне производње.</p>
				<p>Табела 6. Приоритетни правци просторне оријентације <br>пољопривредне производње</p>
				<table class="tabela-sa-borderom">
					<tbody>
						<tr>
							<td colspan="2" class="auto-style2">
								<p>Окрузи </p>
							</td>
							<td colspan="2" class="auto-style2">
								<p>Водеће гране тржишне производње</p>
							</td>
							<td rowspan="2" class="auto-style2">
								<p>Посебна усмерења ужих локалитета </p>
							</td>
						</tr>
						<tr>
							<td class="auto-style2">
								<p>Назив</p>
							</td>
							<td class="auto-style2">
								<p>Подручја</p>
							</td>
							<td class="auto-style2">
								<p>Главне</p>
							</td>
							<td class="auto-style2">
								<p>Комплементарне</p>
							</td>
						</tr>
						<tr>
							<td rowspan="2">
								<p>Златиборски</p>
							</td>
							<td>
								<p>Брдска</p>
							</td>
							<td>
								<p>Мешовито сточарство</p>
							</td>
							<td>
								<p>Воћарство</p>
							</td>
							<td>
								<p>Органска храна</p>
							</td>
						</tr>
						<tr>
							<td>
								<p>Планинска</p>
							</td>
							<td>
								<p>Пашњачко сточарство</p>
							</td>
							<td>
								<p>Лековито биље, пчеларство</p>
							</td>
							<td>
								<p>Јагодасто воће</p>
							</td>
						</tr>
						<tr>
							<td rowspan="2">
								<p>Моравички</p>
							</td>
							<td>
								<p>Брдска</p>
							</td>
							<td>
								<p>Мешовито сточарство</p>
							</td>
							<td>
								<p>Воћарство</p>
							</td>
							<td>
								<p>Виноградарство</p>
							</td>
						</tr>
						<tr>
							<td>
								<p>Планинска</p>
							</td>
							<td>
								<p>Пашњачко сточарство</p>
							</td>
							<td>
								<p>Лековито биље, пчеларство</p>
							</td>
							<td>
								<p>Јагодасто воће</p>
							</td>
						</tr>
						<tr>
							<td rowspan="2">
								<p>Рашки</p>
							</td>
							<td>
								<p>Брдска</p>
							</td>
							<td>
								<p>Мешовито сточарство</p>
							</td>
							<td>
								<p>Воћарство</p>
							</td>
							<td>
								<p>Виноградарство</p>
							</td>
						</tr>
						<tr>
							<td>
								<p>Планинска</p>
							</td>
							<td>
								<p>Пашњачко сточарство</p>
							</td>
							<td>
								<p>Агрошумарство</p>
							</td>
							<td>
								<p>Органска храна</p>
							</td>
						</tr>
						<tr>
							<td rowspan="2">
								<p>Расински</p>
							</td>
							<td>
								<p>Брдска</p>
							</td>
							<td>
								<p>Мешовито сточарство</p>
							</td>
							<td>
								<p>Воћарство</p>
							</td>
							<td>
								<p>Виноградарство</p>
							</td>
						</tr>
						<tr>
							<td>
								<p>Планинска</p>
							</td>
							<td>
								<p>Пашњачко сточарство</p>
							</td>
							<td>
								<p>Агрошумарство</p>
							</td>
							<td>
								<p>Органска храна</p>
							</td>
						</tr>
					</tbody>
				</table>
				<p>Политика даљег <span class="italik">просторно диференцираног усмеравања развоја и унапређивања пољопривредне производње</span> за предметно планско подручје је производња традиционалних производа познатог географског порекла и високе биолошке вредности за тржишне нише, паралелно са активностима на одрживом управљању и заштити природних ресурса и развоју локалних прерађивачких капацитета и других пратећих делатности, пре свега руралног туризма.</p>
				<p class="italik"><span class="italik">Развој индустрије у ППРС-у и његов утицај на ППППН аутопута</span></p>
				<p>Главни елементи просторне <span class="italik">организације и структуре индустрије у Србији</span> су:</p>
				<p><span class="italik">1. Стратешке развојне зоне</span> (развијено, метрополско, неразвијено, депресирано, погранично подручје);</p>
				<p><span class="italik">2. Развојни коридори</span> 10 и 7, коридори магистралног и регионалног значаја; и</p>
				<p><span class="italik">3. Индустријски центри-метрополска подручја и градови</span> који обухватају: а) стратешке локације за запошљавање; б) постојеће и префериране индустријске локације; в) браунфилд и гринфилд локације. </p>
				<p><span class="italik">У просторној структури индустрије</span> водећу улогу имаће и даље постојећи привредно – индустријски градски центри и развојни коридори, међу којима је и западно-моравски коридор Е-761. Основни локациони модели индустрије у развојним зонама, коридорима и урбаним центрима су: <span class="italik">индустријске зоне</span>, <span class="italik">индустријски и технолошки паркови</span> (hi-tech агломерације и комплекси), <span class="italik">слободне зоне (СЗ)</span>, <span class="italik">бизнис инкубатори, кластери малих и средњих предузећа (МСП)</span> (у регијама, коридорима, градовима), <span class="italik">зоне развоја уз аеродроме</span>, <span class="italik">логистички паркови, терминали, привредне, мешовите, лучке зоне, и сл.</span></p>
				<p>На планском подручју коридора аутопута су планиране индустријске зоне (ИЗ) и индустријски паркови (ИП) у Краљеву, Крушевцу, Чачку, Трстенику, Варварину и Ћићевцу, а на утицајном подручју у Ужицу и Новом Пазару.</p>
				<p>Табела 7. Локације индустријских зона и индустријских паркова Републике Србије 2020.</p>
				<table class="tabela-sa-borderom">
					<tbody>
						<tr>
							<td class="auto-style2">
								<p>Округ</p>
							</td>
							<td class="auto-style2">
								<p>Локација ИЗ и ИП у градовима/општинама</p>
							</td>
							<td class="auto-style2">
								<p> Површина (hа)</p>
							</td>
						</tr>
						<tr>
							<td>
								<p>Рашки</p>
							</td>
							<td>
								<p><span class="italik">Краљево, Нови Пазар*, Тутин*</span> </p>
							</td>
							<td class="potpis">
								<p>266,0</p>
							</td>
						</tr>
						<tr>
							<td>
								<p>Расински</p>
							</td>
							<td>
								<p><span class="italik">Крушевац, Ћићевац, Варварин, Трстеник</span></p>
							</td>
							<td class="potpis">
								<p>229,0</p>
							</td>
						</tr>
						<tr>
							<td>
								<p>Златиборски</p>
							</td>
							<td>
								<p><span class="italik">Ужице,</span> Пожега, Пријепоље , Прибој*</p>
							</td>
							<td class="potpis">
								<p>370,5</p>
							</td>
						</tr>
						<tr>
							<td>
								<p>Моравички</p>
							</td>
							<td>
								<p><span class="italik">Чачак</span></p>
							</td>
							<td class="potpis">
								<p>92,0</p>
							</td>
						</tr>
					</tbody>
				</table>
				<p class="f">* површина локалитета није утврђена и није укључена у укупни биланс (ППРС)</p>
				<p class="italik"><span class="italik">Развој туризма у ППРС и његов утицај на ППППН аутопута</span></p>
				<p><span class="italik">За Србију су релевантни следећи видови туризма/туристички производи</span>: 1) градски туризам (пословни, градски одмори, манифестациони); 2) здравствени туризам (бањски, климатски); 3) планински туризам (на високим, средњим и ниским планинама); 4) туризам на водама (наутички, приобални); 5) транзитни туризам (кружна путовања/туре/путеви ка дестинацијама: националних паркова, римских палата и споменика, средњовековних манастира, локалитета квалитетних вина и др., и циљна транзитна путовања); 6) туризам посебних интереса (рекреативне активности, спортско-авантуристичке активности); 7) рурални туризам (агротуризам, комбиновани сеоски туризам). </p>
				<p>На подручју ППППН-а идентификоване су: (1) компаративне предности планског подручја, (2) затим, потенцијали за даљи развој бањског туризма (Врњачка и Матарушка бања су сврстане у бање које ће перспективно имати међународни значај, а Горња Трепча и Богутовачка бања – национални значај) и (3) могућности интензивирањеа транзитног туризма (коридор аутопута Е-761 представља секундарни – национални правац), спортско – рекреативног туризма (у оквиру утицајног подручја путног правца налазе се и бициклистички коридори „Eurovelo”) и руралног туризма.</p>
				<p>Исто тако, у ужем и ширем подручју утицаја већ је развијен планински туризам (Јастребац, Копаоник, итд.).</p>
				<p>Када је у питању развој градског туризма, од градских туристичких центара само је Краљево сврстано у градове од националног значаја.</p>
				<p class="italik"><span class="italik">Развој саобраћаја у ППРС и његов утицај на ППППН аутопута</span></p>
				<p><span class="italik">У концепцији развоја саобраћаја и транспорта </span>Србија је сагледана као велики саобраћајни и транспортни центар, а унутар ње неколико већих урбаних центара су носиоци примарних функција (Београд европски МЕГА центар, Нови Сад, Крагујевац и Ниш центри међународног значаја, двадесет центара националног значаја, међу којима су Чачак, Краљево, Крушевац, потом Ужице и Нови Пазар, као и два центра регионалног значаја)<span class="superscript">1</span>.</p>
				<p>Битну компоненту територијалне кохезије чини саобраћајна приступачност. Оцена регионалне приступачности у ППППН-а донета је на основу комбинације четири индикатора.</p>
				<p>Табела 8. Индикатори регионалне приступачности</p>
				<table class="tabela-sa-borderom">
					<tbody>
						<tr>
							<td class="auto-style2">
								<p>Индикатор</p>
							</td>
							<td class="auto-style2">
								<p>Мера</p>
							</td>
						</tr>
						<tr>
							<td>
								<p>Потенцијална приступачност:</p>
								<p>– Путним саобраћајем</p>
								<p>– Железничким саобраћајем</p>
							</td>
							<td>
								<p>Густина путне мреже (km државних путева на 100 km² територије)</p>
								<p>Густина мреже железничких пруга (km пруга на 100 km² територије)</p>
							</td>
						</tr>
						<tr>
							<td>
								<p>Време приступа тржишту, односно, центрима функционалних подручја</p>
							</td>
							<td>
								<p>Време путовања изражено кроз број становника унутар 30-то минутне изохроне од центара функционалних подручја</p>
							</td>
						</tr>
						<tr>
							<td>
								<p>Време приступа до најближих регионалних центара</p>
							</td>
							<td>
								<p>Просечно време путовања до најближег регионалног центра</p>
							</td>
						</tr>
					</tbody>
				</table>
				<p>На основу горњих индикатора израђена је оцена регионалне приступачности, која показује следеће резултате (оцене се односе на области обухваћене ширим подручјем утицаја).</p>
				<p>Табела 9. Оцена регионалне приступачности</p>
				<table class="tabela-sa-borderom">
					<tbody>
						<tr>
							<td rowspan="2" class="auto-style2">
								<p>Област</p>
							</td>
							<td colspan="4" class="auto-style2">
								<p>Индикатори регионалне приступачности</p>
							</td>
							<td rowspan="2" class="auto-style2">
								<p>УКУПНО</p>
							</td>
						</tr>
						<tr>
							<td class="auto-style2">
								<p class="auto-style2">Присту-<br>пачност <br>путним <br>саобраћајем</p>
							</td>
							<td class="auto-style2">
								<p class="auto-style2">Присту-<br>пачност железничким саобраћајем</p>
							</td>
							<td class="auto-style2">
								<p>Време приступа тржишту</p>
							</td>
							<td class="auto-style2">
								<p>Време приступа до најближих регионалних центара</p>
							</td>
						</tr>
						<tr>
							<td>
								<p>Златиборска</p>
							</td>
							<td class="auto-style2">
								<p>3</p>
							</td>
							<td class="auto-style2">
								<p>2</p>
							</td>
							<td class="auto-style2">
								<p>2</p>
							</td>
							<td class="auto-style2">
								<p>1</p>
							</td>
							<td class="auto-style2">
								<p>8</p>
							</td>
						</tr>
						<tr>
							<td>
								<p>Моравичка</p>
							</td>
							<td class="auto-style2">
								<p>4</p>
							</td>
							<td class="auto-style2">
								<p>1</p>
							</td>
							<td class="auto-style2">
								<p>2</p>
							</td>
							<td class="auto-style2">
								<p>2</p>
							</td>
							<td class="auto-style2">
								<p>9</p>
							</td>
						</tr>
						<tr>
							<td>
								<p>Рашка</p>
							</td>
							<td class="auto-style2">
								<p>3</p>
							</td>
							<td class="auto-style2">
								<p>3</p>
							</td>
							<td class="auto-style2">
								<p>2</p>
							</td>
							<td class="auto-style2">
								<p>1</p>
							</td>
							<td class="auto-style2">
								<p>9</p>
							</td>
						</tr>
						<tr>
							<td>
								<p>Расинска</p>
							</td>
							<td class="auto-style2">
								<p>3</p>
							</td>
							<td class="auto-style2">
								<p>2</p>
							</td>
							<td class="auto-style2">
								<p>2</p>
							</td>
							<td class="auto-style2">
								<p>5</p>
							</td>
							<td class="auto-style2">
								<p>12</p>
							</td>
						</tr>
					</tbody>
				</table>
				<p>На основу комбинованих индикатора из горње табеле области су систематизоване у следеће рангове регионалне приступачности.</p>
				<p>Табела 10. Ранг регионалне приступачности</p>
				<table class="tabela-sa-borderom">
					<tbody>
						<tr>
							<td class="auto-style2">
								<p>Ранг регионалне приступачности</p>
							</td>
							<td class="auto-style2">
								<p>Области</p>
							</td>
						</tr>
						<tr>
							<td>
								<p>Испод просека – 2 (оцене: 8 – 10)</p>
							</td>
							<td>
								<p>Златиборска, Моравичка, Рашка</p>
							</td>
						</tr>
						<tr>
							<td>
								<p>Изнад просека – 4 (оцене: 12 – 14)</p>
							</td>
							<td>
								<p>Расинска</p>
							</td>
						</tr>
					</tbody>
				</table>
				<p>Из чега се уочавају два пола регионалне приступачности: изнад (4) и испод (2) просека.</p>
				<p>Изградњом аутопута може се очекивати значајније побољшање 3 од 4 индикатора регионалне приступачности, што ће се одразити на већи степен просторне кохерентности ширег подручја утицаја.</p>
				<p>Са становишта ППППН инфраструктурног коридора Аутопута Е-761, у ППРС у приоритетне активности до 2014. године сврстана је рехабилитација деоница државног пута I реда бр. 5, Појате – Крушевац – Краљево – Чачак, а у приоритете до 2021. године, активности на аутопутском правцу Појате – Крушевац – Краљево – Чачак – Пожега – Ужице – Котроман (Е-761, М-5).</p>
				<p>Иако није била уврштена у приоритете развоја ваздухопловне инфраструктуре до 2014. године, реконструкција аеродрома у Лађевцима и његово оспособљавање за цивилни саобраћај, а тиме и промена војне намене у мешовиту за војно – цивилни саобраћај, у комбинацији са аутопутем веома ће допринети унапређењу опште приступачности подручја ППППН-а (на међународном нивоу, јер ће се створити могућности за битно скраћење времена приступа европским центрима).</p>
				<p>Концепција развоја мултимодалног транспорта обухвата активности на формирању <span class="italik">мреже логистичких центара</span> – националног и локалног значаја који ће се развијати у гравитационим зонама регионалних и привредних центара.</p>
				<p>На планском и утицајном подручју аутопута Е-761 предвиђено је да се логистички центри формирају у Чачку и Краљеву (планско подручје) и у Ужицу (уже утицајно подручје). Процењено је да ови центри могу да запосле између 500 и 1000 радника.</p>
				<p>Предуслов успешне интеграције територије Републике Србије и њене повезаности, како географски тако и друштвено – економски, биће развијена мрежа транспортних система. Степен потенцијалне приступачности по областима, као скуп четири индикатора (комбиновани индикатор) у збирном рангирању позиционирао је Расински управни округ изнад просека, док су Рашки и Моравички управни округ испод просека.</p>
				<p>У стратешке приоритете развоја путне мреже, са периодом реализације до 2014. год, наводе се:</p>
				<p>– активности на државном путу I реда, (изградња Аутопута, Е-763) део руте 4 (SEETO): Београд – Чачак – Пожега – Ариље – Ивањица – Сјеница (Дуга пољана) – Бољаре (граница са Црном Гором); и</p>
				<p>– активности на постојећем државном путу I реда (коридору аутопута Е-761) Појате – Крушевац – Краљево – Чачак и даље Пожега – Ужице – Котроман (граница са Босном и Херцеговином) (Е-761, М-5).</p>
				<p>У периоду после 2014. године, предвиђене су активности на:</p>
				<p>– коридору државног пута I реда, (аутопутски коридор) Баточина – Крагујевац – Кнић – веза са аутопутским правцем Краљево – Чачак (Е-761, М-5); и</p>
				<p>– завршетку изградње обилазница: Крушевац, Краљево и Ужице.</p>
				<p>Коридори државних путева I и II реда се задржавају и чувају и у наредном периоду. С обзиром да су већ формирани и да представљају основне носиоце саобраћаја, тежиште је на њиховом унапређењу (рехабилитација, доградња неизграђених путних праваца и допуна постојећих, везаних за нове услове и стратешка опредељења развоја).</p>
				<p>Основни циљ развоја железничке инфраструктуре је: да се адекватним мерама и у разумном временском периоду постигне такав ниво стања инфраструктуре, која ће, уз модернизацију возних средстава, омогућити да се побољша квалитет и брзина железничког саобраћаја на националној мрежи, а да АД „Железнице Србије” нивоом услуге привуку путнике и робу и успешно послују, имајући у виду јавну и комерцијалну функцију.</p>
				<p>Коридори свих постојећих и раније укинутих пруга се задржавају са циљем обнове уз претходно утврђену оправданост. Планира се ревитализација и модернизација (респективно електрификација) једноколосечне пруге Сталаћ – Краљево – Пожега, са изградњом капацитета за повезивање значајних корисника железничких услуга и доградња нове деонице Младеновац-Аранђеловац-Топола-Горњи Милановац-Чачак. Такође су предвиђени радови на путничким станицама које ће се опремати као центри интегрисани у урбано окружење, са пословним, комерцијалним, културним и другим садржајима, који прате саобраћај или су индиректно везани за проток путника и измештање теретног саобраћаја изван централних зона великих градова.</p>
				<p>Планом се предвиђа промена намене војног аеродрома у Краљеву у мешовити. Аеродром у Ужицу је дефинисан као потенцијални регионални аеродром. Спортски аеродроми у Краљеву и Трстенику су дефинисани као летелишта која се могу укључити у мрежу регионалне понуде.</p>
				<p>За локације интермодалних терминала и логистичких центара предложени су Ужице, Чачак и Краљево.</p>
				<p>Планом се генерално предвиђа израда одговарајуће студије којом ће се дефинисати бициклистичке руте на читавом подручју Републике Србије (основним правцем север-југ и бочним везама) и систем центара развоја бициклизма у циљу остваривања међудржавне сарадње (руте 6 и 11 EuroVelo – европска мрежа бициклистичких рута), уз то градови ће обезбедити услове за кретање бицикала на својој територији. </p>
				<p class="f">–––––––––––––––</p>
				<p class="f">1 Класификација је преузета из ППРС.</p>
				<p class="italik">&nbsp;</p>
				<p class="italik"><span class="italik">Развој водопривредне инфраструктуре у ППРС-у и његов утицај на ППППН аутопута</span></p>
				<p>Насеља са подручја Плана се водом снабдевају из Западноморавско-рзавског, Расинско-поморавског и делом из Ибарско-шумадијског система.</p>
				<p>Табела 11. Регионални системи и подсистеми за снабдевање водом насеља</p>
				<table class="tabela-sa-borderom">
					<tbody>
						<tr>
							<td class="auto-style2">
								<p>Систем</p>
							</td>
							<td class="auto-style2">
								<p>Подсистеми (ПС), изворишта (И – ПВ: подземне воде, ак: акумулације), насеља (Н) </p>
							</td>
						</tr>
						<tr>
							<td>
								<p>Западноморавски-рзавски</p>
							</td>
							<td>
								<p>ПС: Рзав – И: Сврачково*, Роге, Велика Орловача; Н: од Ариља до Г. Милановца; ПС: З.Морава – И: Врутци*, Сеча река – Скрапеж, Ношница, Грабовица; ПС: Увац – И: Увац*, Кокин Брод*, веза са Великим Рзавом. Н: насеља крај Западне Мораве и у делу Шумадије</p>
							</td>
						</tr>
						<tr>
							<td>
								<p>Ибарско-шумадијски</p>
							</td>
							<td>
								<p>ПС: Студеница-Лопатница – И: акумулације + аливиони*, Н: Краљево, В.Бања, Шумадија до Раче и Аранђеловца; ПС: Рашка – И: Рашка (врела)*, Вучинић, Бела Вода (Људска р.), Н: Нови Пазар – Рашка </p>
							</td>
						</tr>
						<tr>
							<td>
								<p>Расинско-поморавски</p>
							</td>
							<td>
								<p>И: Ћелије*, алувиони*, Равна р. и Забреге; Н: Крушевац, Александровац, Варварин, Параћин, Ћуприја </p>
							</td>
						</tr>
					</tbody>
				</table>
				<p>НАПОМЕНА – *- изграђени објекти</p>
				<p>Основни циљ је оптимизација интегралних водопривредних система на јединственом водопривредном простору Републике Србије и усклађивање њиховог развоја са циљевима очувања животне средине и других корисника простора.</p>
				<p>У функционалном и управљачком погледу се на планском подручју издваја Западноморавски речни систем, са кључним вишенаменском објектима.</p>
				<p>Табела 12. Речни системи за уређење, коришћење и заштиту вода</p>
				<table class="tabela-sa-borderom">
					<tbody>
						<tr>
							<td class="auto-style2">
								<p>Речни системи</p>
							</td>
							<td class="auto-style2">
								<p>Кључне постојеће акумулације и објекти</p>
							</td>
							<td class="auto-style2">
								<p>Кључне нове акумулације, објекти и мере</p>
							</td>
						</tr>
						<tr>
							<td>
								<p>Западноморавски</p>
							</td>
							<td>
								<p>Газиводе, Гружа, Ћелије, Врутци, Батлава, Међувршје; Сврачково (у изгр.) </p>
							</td>
							<td>
								<p>Рибариће + Ибарска каскада, Роге, Велика Орловача, Скрапеж, Студеница, Лопатница, Ношница, довод из Увца у В.Рзав </p>
							</td>
						</tr>
					</tbody>
				</table>
				<p>Стратешки приоритети у области развоја водопривредне инфраструктуре до 2014. године су: </p>
				<p>– водоснабдевање: ширење Расинског система ка Параћину;</p>
				<p>– заштита вода: реализација постројења за пречишћавање отпадних вода (у даљем тексту: ППОВ) у насељима са највећим утицајима на изворишта или на угрожене водотоке: Краљево, Крушевац. </p>
				<p class="clan"><span class="italik">Развој </span>енергетске и комуникационе<span class="italik"> инфраструктуре у ППРС-у и његов утицај на ППППН аутопута</span></p>
				<p class="clan">Енергетска инфраструктура</p>
				<p>Основни циљ развоја енергетске инфраструктуре је активно учешће Републике Србије у планирању и изградњи стратешке-регионалне и паневропске енергетске инфраструктуре за пренос електричне енергије и транспорт нафте и гаса из нових извора снабдевања, укључујући и ургентну градњу подземног складишта гаса у Републици Србији, све у циљу поузданог и сигурног снабдевања потрошача у Републици Србији.</p>
				<p class="clan">Поштански саобраћај</p>
				<p>Основни циљеви даљег развоја ове области су:</p>
				<p>– креирање правног окружења, стварање законодавног оквира у складу са захтевима рада и развоја поштанске економије (законодавни циљ);</p>
				<p>– развијање социјалног дијалога између запослених и пословодства, поштовање мера заштите на раду и мера заштите човекове околине (социјални циљ);</p>
				<p>– подршка развоју и хармонизацији стандарда квалитета поштанске мреже, информационих технологија и модела терминалних трошкова (оперативни циљ); и</p>
				<p>– подршка развоју тржишта поштанских услуга, подстицањем сарадње међу члановима у циљу пружања квалитетнијих услуга корисницима, сарадњом са актерима у области поштанске индустрије (тржишни циљ).</p>
				<p class="italik"><span class="italik">Смернице заштите животне средине, природних и културних добара</span></p>
				<p>Основни циљ je <span class="italik">заштита и унапређење животне средине</span> као основа уравнотеженог развоја, коришћења и уређења простора – заустављање даље деградације, превентивна заштита од свих планираних активности које могу угрозити постојећи квалитет природне и животне средине, уз санацију и ревитализацију угрожених подручја. </p>
				<p>Планско подручје припада највећим делом подручјима квалитетне животне средине (шумска подручја, пољопривредне воћарске и виноградарске зоне, ливаде и пашњаци, водотоци II класе, ловна и риболовна подручја) са преовлађујућим позитивним утицајима на човека, живи свет и квалитет живота. За ова подручја треба обезбедити решења којима се елиминишу или умањују постојећи извори негативних утицаја. Мањи делови планског подручја припадају подручјима угрожене животне средине (подручја експлоатације минералних сировина, државни путеви II реда, водотокови III класе). За ова подручја треба спречити даљу деградацију и обезбедити побољшање постојећег стања. Урбана подручја Крушевца, Краљева и Чачка припадају подручјима загађене и деградиране животне средине са негативним утицајима на биљни и животињски свет и квалитет живота. За ову категорију треба обезбедити таква решења и опредељења којима се спречава даља деградација и умањују ефекти ограничавања развоја.</p>
				<p>У области <span class="italik">управљања отпадом</span> основни циљ је развијање одрживог система ради смањења загађења животне средине и деградације простора. На планском подручју регионални центри за управљање комуналним отпадом (обухвата сакупљање комуналног отпада, регионалну депонију за најмање 20 година, сепарацију рециклабилног отпада, трансфер станицу и постројење за компостирање) предвиђени су на подручју Града Краљева и Града Крушевца. Шире подручје Чачка и Лучана је предвиђено за изградњу регионалног складишта опасног отпада.</p>
				<p class="italik"><span class="italik">Биодиверзитет, заштита и одрживо коришћење природног, културног наслеђа и предела</span></p>
				<p>У области <span class="italik">заштите и одрживог коришћења природног наслеђа</span> основни циљ је: очување и унапређење биолошке разноврсности, вредности геонаслеђа и предела и развој јавних функција заштићених подручја. На основу претходних истраживања и валоризације, биће дефинисан статус, просторни обухват и режими заштите за подручје Мојсињских планина и Сталаћке клисуре Јужне Мораве.</p>
				<p>У области <span class="italik">заштите културних добара</span> основни циљ је да се културно наслеђе артикулише као развојни ресурс, заштити, уреди и користи на начин који ће допринети успостављању регионалног и локалног идентитета у складу са европским стандардима заштите. Кроз планско подручје, протеу се међународне културне стазе, као и културно подручје које обухвата шири долински појас реке Западне Мораве.</p>
				<p>Основни циљеви <span class="italik">заштите, уређења и развоја предела</span> Републике Србије су разноврсни, високо квалитетни и адекватно коришћени предели и физички уређена, за живот и боравак пријатна рурална и урбана насеља и градови, развијеног идентитета заснованог на поштовању и афирмацији природних и културних вредности. Највећи део планског подручја припада руралном типу предела, осим градских подручја Чачка, Краљева и Крушевца који припадају урбаном типу предела, као подручја под посебним притиском развоја. </p>
				<p>У области <span class="italik">природних непогода и технолошких удеса</span> основни циљ је њихово интегрално управљање као основa за обезбеђење услова за ефикасан просторни развој, очување људских живота и материјалних добара. У том смислу, неопходно је створити добро организоване и опремљене службе које ће моћи да успешно раде на превенцији од ових катастрофа, као и на одбрани и отклањању последица, уколико се јаве. Мања подручја захваћена су процесима ексцесивне ерозије, а долински појас Западне Мораве представља потенцијално поплавно подручје.</p>
				<p class="italik"><span class="italik">Стратегија развоја железничког, друмског, водног, ваздушног и интермодалног транспорта у Републици Србији од 2008. до 2015. године</span></p>
				<p>Стратегија је у сагласности са планским решењима ППРС и њом се утврђује стање у свим областима транспорта, успоставља се концепт развоја инфраструктуре и транспорта, дефинишу се дугорочни и орочени циљеви развоја и акциони план за њихову реализацију имајући у виду потребу за одрживим развојем транспорта. </p>
				<p>После приоритетне рехабилитације путне мреже, правац Појате-Крушевац-Краљево-Чачак треба предложити као нови део Основне мреже у циљу повезивања Коридора 10 са правцем Београд-Јужни Јадран.</p>
				<p>Полазећи од постојећих деоница аутопутева, постојеће и очекиване тражње на главним правцима мреже јавних путева Републике Србије, просторне расподеле броја становника и ограничених капацитета, као стратешки интерес државе може се дефинисати релативно брзо формирање Основног троугла аутопутне мреже Републике Србије (Београд-Појате-Чачак-Пожега-Београд) са битним посредним утицајима дуж постојећих двотрачних путева у ширем подручју.</p>
				<p>Као главни друмски коридори Основне мреже који имају приоритет у рехабилитацији/реконструкцији наводе се и: Правац 4 (граница Румуније-Вршац-Панчево-Београд-Чачак-Пожега-Ужице-граница са Црном Гором) и трансверзална веза Појате-Крушевац-Краљево-Чачак, чије ће се етапе реализације одредити на основу економске изводљивости.</p>
				<p>Приоритет у развоју железнице мора се дати рационализацији и побољшању постојећег система. Са ограниченим ресурсима државе, уз ограничену међународну помоћ, реалнији приступ и дефинисане приоритете, развојни планови железница морају се свести на рационалну меру. Смернице развоја у циљу реинтеграције железничког транспорта треба да стављају нагласак на Коридор 10, његове краке и пругу Београд-Бар.</p>
				<p>Интермодалним транспортом постиже се оптималност целокупног транспортног процеса кроз истицање предности које сваки вид саобраћаја пружа у односу на остале видове. Да би интермодални транспорт био конкурентан поред подршке државе потребно је унапредити техничко-технолошке процесе на граничним прелазима и терминалима, железничку инфраструктуру и стимулисати друмске превознике који обављају почетно/завршне операције у интермодалном транспортном ланцу, односно транспорт до/од терминала.</p>
				<p>Стратегијом се наводи да Република Србија нема потенцијале за више од два аеродрома, али то не треба да онемогући евентуалну иницијативу јединица локалне самоуправе да о свом трошку преузму, развијају и одржавају инфраструктуру за општу и пословну авијацију, уколико процене и покажу да за то имају потребе, интересе и средства.</p>
				<p class="italik"><span class="italik">Претходна студија оправданости (књига 6.) и Генерални пројекат аутопута Е – 761 Појате – Краљево – Прељина</span><span class="superscript">2</span></p>
				<p class="f">–––––––––––––––</p>
				<p class="f">2 Прихваћен од стране Ревизионе комисија за стручну контролу техничке документације која је дала позитиван Извештај о извршеној стручној контроли број 350-01-00177/2007-10 од 11. 02 2009. године).</p>
				<p class="italik">&nbsp;</p>
				<p>Генерални пројекат за предметну деоницу је урађен 2007. године. Истакнут је значај државног пута (у даљем тексту: ДП) I реда бр. 5 у путној мрежи земље, али и у европској мрежи путева. </p>
				<p>На нивоу Србије ова деоница има вишеструко значајну улогу. Она повезује централне делове Републике правцем исток – запад, са два најзначајнија путна правца државе који припадају и европској мрежи путева. </p>
				<p>На основу извршених анализа утврђено је да ће изградња аутопута Е – 761 довести до побољшања услова саобраћаја како за токове на Аутопуту тако и за токове који ће остати на постојећим путевима ДП бр.5 и ДП бр. 5/22. То ће довести до уштеда у: експлоатацији возила, времену путовања и по основу смањења саобраћајних незгода. Поред тога, изградња наведеног саобраћајног путног коридора имаће позитиван утицај на животну средину и <span class="italik">убрзање друштвено – економског развоја</span>, који ће настати кроз новостворене саобраћајне и економске користи.</p>
				<p>Извршене анализе упућују на следећи обим очекиваних саобраћајних токова на аутопуту Е – 761 који ће настати по основу тзв. нормалног и тзв. новоствореног саобраћаја.</p>
				<p>Табела 13. Очекивани саобраћајни токови на основу нормалног и новоствореног саобраћаја</p>
				<table class="tabela-sa-borderom">
					<tbody>
						<tr>
							<td rowspan="3" class="auto-style2">
								<p>Деоница Аутопута Е – 761</p>
							</td>
							<td colspan="4" class="auto-style2">
								<p>ПГДС (возила/дан) по основу:</p>
							</td>
						</tr>
						<tr>
							<td colspan="2" class="auto-style2">
								<p>Нормалног саобраћаја</p>
							</td>
							<td colspan="2" class="auto-style2">
								<p>Новоствореног саобраћаја</p>
							</td>
						</tr>
						<tr>
							<td class="auto-style2">
								<p>2016.</p>
							</td>
							<td class="auto-style2">
								<p>2035.</p>
							</td>
							<td class="auto-style2">
								<p>2016.</p>
							</td>
							<td class="auto-style2">
								<p>2035.</p>
							</td>
						</tr>
						<tr>
							<td>
								<p>Појате –Ћићевац</p>
							</td>
							<td class="potpis">
								<p>6.900</p>
							</td>
							<td class="potpis">
								<p>13.185</p>
							</td>
							<td class="potpis">
								<p>1.510</p>
							</td>
							<td class="potpis">
								<p>2.884</p>
							</td>
						</tr>
						<tr>
							<td>
								<p>Ћићевац – Крушевац исток</p>
							</td>
							<td class="potpis">
								<p>4.904</p>
							</td>
							<td class="potpis">
								<p>9.364</p>
							</td>
							<td class="potpis">
								<p>1.073</p>
							</td>
							<td class="potpis">
								<p>2.049</p>
							</td>
						</tr>
						<tr>
							<td>
								<p>Крушевац исток – Крушевац запад</p>
							</td>
							<td class="potpis">
								<p>4.898</p>
							</td>
							<td class="potpis">
								<p>9.348</p>
							</td>
							<td class="potpis">
								<p>1.072</p>
							</td>
							<td class="potpis">
								<p>2.045</p>
							</td>
						</tr>
						<tr>
							<td>
								<p>Крушевац запад – В.Дренова</p>
							</td>
							<td class="potpis">
								<p>9.286</p>
							</td>
							<td class="potpis">
								<p>17.746</p>
							</td>
							<td class="potpis">
								<p>2.032</p>
							</td>
							<td class="potpis">
								<p>3.882</p>
							</td>
						</tr>
						<tr>
							<td>
								<p>В.Дренова – Трстеник</p>
							</td>
							<td class="potpis">
								<p>9.854</p>
							</td>
							<td class="potpis">
								<p>18.830</p>
							</td>
							<td class="potpis">
								<p>2.156</p>
							</td>
							<td class="potpis">
								<p>3.119</p>
							</td>
						</tr>
						<tr>
							<td>
								<p>Трстеник – В.Бања</p>
							</td>
							<td class="potpis">
								<p>9.716</p>
							</td>
							<td class="potpis">
								<p>18.567</p>
							</td>
							<td class="potpis">
								<p>2.126</p>
							</td>
							<td class="potpis">
								<p>4.062</p>
							</td>
						</tr>
						<tr>
							<td>
								<p>В.Бања – Ратина</p>
							</td>
							<td class="potpis">
								<p>10.789</p>
							</td>
							<td class="potpis">
								<p>20.617</p>
							</td>
							<td class="potpis">
								<p>2.360</p>
							</td>
							<td class="potpis">
								<p>4.510</p>
							</td>
						</tr>
						<tr>
							<td>
								<p>Ратина – Камиџора</p>
							</td>
							<td class="potpis">
								<p>10.788</p>
							</td>
							<td class="potpis">
								<p>20.617</p>
							</td>
							<td class="potpis">
								<p>2.360</p>
							</td>
							<td class="potpis">
								<p>4.510</p>
							</td>
						</tr>
						<tr>
							<td>
								<p>Камиџора – Адрани</p>
							</td>
							<td class="potpis">
								<p>7.550</p>
							</td>
							<td class="potpis">
								<p>14.428</p>
							</td>
							<td class="potpis">
								<p>1.652</p>
							</td>
							<td class="potpis">
								<p>3.156</p>
							</td>
						</tr>
						<tr>
							<td>
								<p>Адрани – Мрчајевци (Катрга)</p>
							</td>
							<td class="potpis">
								<p>8.284</p>
							</td>
							<td class="potpis">
								<p>15.830</p>
							</td>
							<td class="potpis">
								<p>1.812</p>
							</td>
							<td class="potpis">
								<p>3.463</p>
							</td>
						</tr>
						<tr>
							<td>
								<p>Мрчајевци (Катрга) – за ДП I реда бр.5/22</p>
							</td>
							<td class="potpis">
								<p>9.640</p>
							</td>
							<td class="potpis">
								<p>18.423</p>
							</td>
							<td class="potpis">
								<p>2.109</p>
							</td>
							<td class="potpis">
								<p>4.030</p>
							</td>
						</tr>
						<tr>
							<td>
								<p>за ДП I реда бр.5/22 – Прељина</p>
							</td>
							<td class="potpis">
								<p>9.640</p>
							</td>
							<td class="potpis">
								<p>18.423</p>
							</td>
							<td class="potpis">
								<p>2.108</p>
							</td>
							<td class="potpis">
								<p>4.030</p>
							</td>
						</tr>
					</tbody>
				</table>
				<p>Саобраћајне прогнозе су показале да поједине деонице ДП I реда бр.5 већ сад имају критична саобраћајна оптерећења. Истраживања су показала да ће саобраћајно оптерећење имати константан раст до 2035. године, кад ће на појединим деоницама достићи вредности веће од 25.000 возила на дан. Изградњом предметног аутопута, који ће преузети велики део робних и путничких токова, оптерећење ДП бр. 5 се смањује на прихватљивих 8.800 возила на најоптерећенијој деоници. У том случају, оптерећење аутопута износи максималних 20.600 возила на дан, на деоници Врњачка Бања – Ратина у 2035. години.</p>
				<p>Етапна и фазна изградња аутопутног профила у директној је зависности од динамике нарастања обима и потреба саобраћаја. Према резултатима Генералног пројекта и саобраћајних анализа и прогноза предложена је етапна градња у оквиру три етапе.</p>
				<p>Пројектом је предвиђена изградња укупно 75 објекaта (претежно дуплих мостова или се дограђује нови мост уз постојећи, једноструки мостови су на прелазима и у оквиру петљи). Дуж основне трасе предвиђена је изградња 12 петљи, док је предвиђен комерцијални систем експлоатације са затвореним системом наплате путарине.</p>
				<p>За целокупну трасу аутопута показатељи оправданости улагања имају следеће вредности: </p>
				<p>– ЕИСР (Економска интерна стопа рентабилитета) = 13,47%; и</p>
				<p>– ЕНСВ (Економска нето садашња вредност) = 10.063.422.751 динара.</p>
				<p>По деоницама односно путним правцима основни показатељи економске оправданости се разликују, и по резултатима намеће се следећи редослед:</p>
				<p>Табела 14. Основни показатељи економске оправданости</p>
				<table class="tabela-sa-borderom">
					<tbody>
						<tr>
							<td class="auto-style2">
								<p>Деонице</p>
							</td>
							<td class="auto-style2">
								<p>ЕИСР (у%)</p>
							</td>
							<td class="auto-style2">
								<p>ЕНСВ (у динарима)</p>
							</td>
						</tr>
						<tr>
							<td>
								<p>Обилазница Краљево</p>
							</td>
							<td class="auto-style2">
								<p>17,9%</p>
							</td>
							<td class="potpis">
								<p>3.642.515.933</p>
							</td>
						</tr>
						<tr>
							<td>
								<p>Прељина – Краљево</p>
							</td>
							<td class="auto-style2">
								<p>15,1%</p>
							</td>
							<td class="potpis">
								<p>3.939.125.139</p>
							</td>
						</tr>
						<tr>
							<td>
								<p>Обилазница Крушевац</p>
							</td>
							<td class="auto-style2">
								<p>12,9%</p>
							</td>
							<td class="potpis">
								<p>324.965.204</p>
							</td>
						</tr>
						<tr>
							<td>
								<p>Краљево – Крушевац</p>
							</td>
							<td class="auto-style2">
								<p>12,4%</p>
							</td>
							<td class="potpis">
								<p>2.566.672.663</p>
							</td>
						</tr>
						<tr>
							<td>
								<p>за ДП I реда 5/22) – Прељина</p>
							</td>
							<td class="auto-style2">
								<p>10,5%</p>
							</td>
							<td class="potpis">
								<p>57.492.581</p>
							</td>
						</tr>
						<tr>
							<td>
								<p>Крушевац – Појате</p>
							</td>
							<td class="auto-style2">
								<p>7,6%</p>
							</td>
							<td class="potpis">
								<p>868.309.659</p>
							</td>
						</tr>
					</tbody>
				</table>
				<p class="italik"><span class="italik">Просторни план подручја инфраструктурног коридора аутопута Е-75, деоница Београд – Ниш <br>(„Службени гласник РС”, број 69/03)</span></p>
				<p>Планом су обухваћене целе катастарске општине Појате, Ћићевац (варош), Ћићевац и Плочник. На основу структуре, величине, гравитационе зоне и осталих фактора, општина Ћићевац је сврстана у групу насеља која се још нису формирала као градска насеља, заједно са Баточином, Ражњем и Лаповом. </p>
				<p>План веза аутопута Е-75 са окружењем је остварен путем петљи и денивелисаних укрштања. На подручју Плана се налази петља „Појате” (km: 752+512) која је у функцији повезивања делова подручја општине Ћићевац, града Крушевца и туристичког центра Копаоник са аутопутем.</p>
				<p>Одржавање коридора постојећих државних путева I и II реда у функцији квалитетног алтернативног путног правца аутопуту Е-75, без наплате путарине, се такође наводи као приоритет. Коридор алтернативног путног правца пружаће се паралелно коридору аутопута са деоницама са леве и десне стране, чије ће се функционално повезивање остварити петљама и денивелисаним укрштањима. </p>
				<p>У циљу реконструкције и модернизације магистралне пруге Београд – Ниш предвиђено је да се између станица „Велика Плана” и „Ћићевац” задржи постојећи коридор и реконструише двоколосечна пруга, чиме ће бити омогућене брзине од 120 – 160 km/h, уз изградњу другог колосека у дужини од 2 km и новог моста преко реке Велике Мораве у Ћуприји. Такође се планира изградња деонице двоколосечне пруге у дужини од 19 km са делом у тунелима од Ћићевца до Ђуниса.</p>
				<p>Овим просторним планом, на основу досадашњих истраживања, није могуће утврдити планско решење нити резервисати простор за коридор нове посебне аутономне пруге за саобраћај возова брзинама преко 200 km/h. Положај коридора ће се дефинисати допуном Просторног плана, по верификацији Генералног пројекта, којим ће уважити постојеће трасе железничких пруга и аутопута, са максимално потребним денивелацијама и осталим заштитама које гарантују безбедност становништва и животне средине у коридору.</p>
				<p>Од саобраћајних објеката на територији општине Ћићевац, налазе се:</p>
				<p>– постојеће одмориште „Рубин” тип I десно, које има неповољну локацију на излазном краку петље „Појате” према Нишу, са привременом наменом до реализације комплекса мотела „Рубин 2”;</p>
				<p>– планирано одмориште „Брачин” тип II лево на граници Општине са општином Ражањ;</p>
				<p>– постојећа бензинска станица „Појате 1” у саставу реконструисаног туристичко – рекреативног комплекса мотела „Рубин 1” – лево;</p>
				<p>– планирана бензинска станица „Појате 2” у саставу планираног туристичко рекреативног комплекса мотела „Рубин 2” – десно;</p>
				<p>– постојећи мотел „Рубин 1” тип II, са леве стране аутопута; и</p>
				<p>– планирани мотел „Рубин 2” тип II, са десне стране аутопута.</p>
				<p>У току израде овог плана приступило се изменама и допунама Просторног плана подручја инфраструктурног коридора Аутопута Е-75, деоница Београд – Ниш, у којима ће бити размотрени, преиспитани и дефинисани пратећи садржаји који могу да имају значај за предметни план. </p>
				<p class="italik"><span class="italik">Уредба о утврђивању Просторног плана подручја посебне намене инфраструктурног коридора Београд-Јужни Јадран <br>(„Службени гласник РС”, бр. 37/06 и 31/10)</span></p>
				<p>Просторни план обухвата подручје магистралног инфраструктурног коридора утврђеног Просторним планом Републике Србије коме припада општина Чачак (катастарске општине Прислоница, Прељина, Соколићи, Ракова, Вранићи, Љубић, Трбушани, Пријевор и Паковраће – П 99,05 km²).</p>
				<p class="italik"><span class="italik">Функције и значај аутопута Е-763</span></p>
				<p>Планирани аутопут Е-763 на деоници Београд – Пожега је део европске мреже Е путних праваца и представљаће квалитетну подужну друмску везу унутар територије Републике. У систему путне мреже Србије и Црне Горе, наведени коридор, представља основну везу на правцу север – југ који повезује Војводину, Београд, западну и централну Србију, подручје југозападне Србије са Црном Гором, Јадранским морем и луком Бар. Поменути аутопут и постојеће саобраћајнице магистралног карактера ДП број 5 и број 22 представљаће централни саобраћајни коридор у посматраном подручју. </p>
				<p>Аутопут Е-763 ће се на територији ППППН инфраструктурног коридора Е-761 Појате - Прељина ослањати и повезивати и мрежу саобраћајница Србије и Црне Горе преко следећих путних праваца:</p>
				<p>– ДП I реда бр.5 – Ужице – Пожега – Чачак – Прељина – Краљево;</p>
				<p>– ДП I реда бр.22 – Степојевац – Лазаревац – Ћелије – Љиг – Горњи Милановац – Прељина – Краљево.</p>
				<p class="clan">Положај трасе аутопута Е-763</p>
				<p>У оквиру трасе аутопута који улази у ППППН инфраструктурног коридора Појате-Прељина се налази Деоница Прељина-Трбушани (km: 115+700.25 до km: 123+972.78, дужине L=8272.53m).</p>
				<p class="clan">План веза аутопута са окружењем</p>
				<p>Обезбеђење приступачности будућем аутопутском правцу Београд – Пожега свим корисницима омогућиће се формирањем довољног броја укрштања и петљи на којима ће се обављати размена возила са мрежом путева ниже категорије. Обезбеђењем паралелних путних праваца и изградњом денивелисаних укрштања (подвожњаци и надвожњаци) омогућиће се комуникација различитих страна инфраструктурног коридора без утицаја на услове одвијања саобраћаја на аутопуту Е-763. С тим у вези, планирана је изградња петље Прељина, у функцији повезивања зоне око насеља Чачак, државних путева број 5 и 22 са планираним Аутопутем Е-763.</p>
				<p class="italik"><span class="italik">Смернице из Регионалног просторног плана Златиборског и Моравичког управног округа</span></p>
				<p>Просторни план обухвата целе територије градa Ужицa и општина Ариље, Бајина Башта, Косјерић, Нова Варош, Пожега, Прибој, Пријепоље, Сјеница и Чајетина на подручју Златиборског округа (6.148 km²), града Чачка и општина Горњи Милановац, Ивањица и Лучани на подручју Моравичког округа (3.036 km²).</p>
				<p class="clan">Природни ресурси</p>
				<p>Подручје које обухвата речну долину Западне Мораве (општина Чачак) припада рејону доминантно ратарско-повртарске производње и мешовитог сточарства.</p>
				<p class="clan">Становништво, мрежа насеља</p>
				<p>Табела 15. Преглед броја становника</p>
				<table class="tabela-sa-borderom">
					<tbody>
						<tr>
							<td class="auto-style2">
								<p>Процена броја ст.</p>
							</td>
							<td class="auto-style2">
								<p>Бр. становника 2002.г.</p>
							</td>
							<td class="auto-style2">
								<p>Бр. становника 2009.г.</p>
							</td>
							<td class="auto-style2">
								<p>Бр. становника 2025.г.</p>
							</td>
						</tr>
						<tr>
							<td>
								<p>Град Чачак</p>
							</td>
							<td>
								<p>117.072</p>
							</td>
							<td>
								<p>115.612</p>
							</td>
							<td>
								<p>120.600</p>
							</td>
						</tr>
					</tbody>
				</table>
				<p>На основу урађене процене броја становника на територији града Чачка може се закључити да се у периоду између 2002. и 2009. године очекује опадање броја становника док се у периоду након тога очекује знатан пораст броја становника.</p>
				<p>У циљу развоја кохерентне просторно-функцијске организације, на бази природно-еколошких, демографских, социјално-економских и других карактеристика његовог геопростора предвиђа се вишестепена хијерархија центара у мрежи насеља у којој Ужице и Чачак као регионални центри припадају првој хијерархијској равни.</p>
				<p class="clan">Привреда</p>
				<p>Град Чачак, заједно са Ужицем, представља регионални полифункционални привредно-индустријски центар средње величине. </p>
				<p>Опредељења одрживог развоjа привреде су: грађевинарство, сви видови саобраћаја (посебно развој ваздушног саобраћаја), транспортне услуге, сервис и одржавање возила; потенцијална локација регионалног интермодалног терминала и логистичког центра у Ужицу и Чачку.</p>
				<p>Туристички простор планског подручја припада Моравичко-Драгачевском рејону са Голијом и као такав припада делу туристичког кластера „Средишна и Западна Србија”.</p>
				<p class="italik"><span class="italik">Саобраћај</span></p>
				<p>Окосницу друмских веза на подручју општине Чачак чини:</p>
				<p>– ДП I реда бр. 5: гр. Републике Српске (Вардиште) – Кремна – Ужице – Пожега – Чачак – Краљево – Трстеник – Крушевац – Појате – Параћин – Зајечар – гр. Бугарске, у дужини од око 133,8 km (km: 497+535 – km: 631+326) који представља везу са европским Коридором 10;</p>
				<p>– ДП I реда бр. 22: гр. АП Војводина – Београд – Лазаревац – Љиг – Г. Милановац – Чачак – Краљево – Рашка – Нови Пазар – Рибарићи, у дужини од око 55,7 km (km: 305+981 – km: 361+694), са деоницом од 19,38 km у преклопу са ДП бр. 5; и</p>
				<p>– ДП I реда бр. 23: Мали Пожаревац – Младеновац – Топола – Крагујевац – Мрчајевци, у дужини од око 8,1 km (km: 105+893 – km: 113+981).</p>
				<p>Од инфраструктуре железничког саобраћаја заступљена је:</p>
				<p>– регионална једноколосечна железничка пруга Сталаћ – Краљево – Пожега, у дужини од 49,3 km. Пруга је електрифицирана на деоници од Пожеге до Краљева. Код Сталаћа се спаја са пругом Београд – Ниш (Коридор 10);</p>
				<p>Од објеката намењених обављању ваздушног саобраћаја постоји војни аеродром у Прељини.</p>
				<p>Планира се побољшање саобраћајне доступности, повећање капацитета и побољшање нивоа саобраћајних услуга на путној мрежи кроз ревитализацију, реконструкцију и модернизацију државних путева. Такође је предвиђено и комплетирање путне мреже, и то:</p>
				<p>– реализација западноморавског аутопутског коридора Е-761 Појате – Крушевац – Краљево –Чачак – Пожега – Ужице – Котроман (граница са Републиком Српском);</p>
				<p>– изградња обилазница око Чачка;</p>
				<p>– изградња нових општинских праваца у циљу бољег међусобног повезивања насеља;</p>
				<p>– ревитализација и модернизација пруге Пожега-Краљево-Сталаћ;</p>
				<p>– реконструкција и модернизација спортског аеродрома у Прељини;</p>
				<p>– реализација логистичких центара.</p>
				<p class="clan">Водопривреда</p>
				<p>Подручје Плана се водом снабдева преко акумулације Међувршје која припада реци Западна Морава.</p>
				<p class="clan">Енергетика</p>
				<p>Подручје Просторног плана опремљено је електроенергетском мрежом и трафостаницама номиналног напона 220 и 110 кV, и дистрибутивном мрежом и трафостаницама напона 35 и 10 кV, који у нормалном погону обезбеђују квалитетно напајање конзумног подручја.</p>
				<p>На подручју Плана развијена је мрежа гасовода са објектима, и то: разводни гасоводи на деоницама:</p>
				<p>Прељина-Пожега, Прељина-Горњи Милановац, Прељина-ГМРС/МРС „Лучани” и Паљевско поље-Ужице; као и ГМРС („Чачак”, „Прељина”, „Горњи Милановац”, „Ужице” и ГМРС/МРС „Лучани”). </p>
				<p class="clan">Телекомуникациона инфраструктура</p>
				<p>На подручју Моравичког округа тренутно је у раду 40 поштанских јединица.</p>
				<p class="clan">Комунална инфраструктура</p>
				<p>Градови Ужице и Чачак општине Бајина Башта, Пожега, Ариље, Чајетина, Косјерић, Лучани, Ивањица су 2005. године закључили регионални споразум о оснивању, изградњи и коришћењу Регионалне санитарне депоније „Дубоко” (град Ужице).</p>
				<p class="italik"><span class="italik">Смернице из Регионалног просторног плана за подручје Шумадијског, Поморавског, Рашког и Расинског управног округа</span><span class="superscript">3</span></p>
				<p>Регионална организација Републике Србије са пет региона, позиционира планско подручје у Регион Шумадија и Западна Србија, и у оквиру њега Крагујевац, као центар региона, а у исто време, са урбаним центрима државног значаја (Ужице, Чачак, Краљево, Крушевац, Моравско Tрограђе, Зајечар) формира попречне везе (трансферзале развоја), постављене управно на „кичму” развоја Србије (великоморавску осовину).</p>
				<p>Планска решења из Регионалног просторног плана за подручје Шумадијског, Поморавског, Рашког и Расинског управног округа (у даљем тексту: РПП Шумадијског, Поморавског, Рашког и Расинског управног округа) су дефинисана на два временска нивоа и према степену обавезности. Први период 2015. година за приоритетна планска решења. Други период до 2021. године за планске идеје за које је оцењено да постоји могућност реализације као стратешка оријентација за будућност. Поједина планска решења обухватају и период иза планског хоризонта (2021. године) услед сложености њихове реализације и ради достизања претпостављене визије просторног развоја овог региона<span class="italik">.</span></p>
				<p class="f">–––––––––––––––</p>
				<p class="f">3 У току је поступак међуресорног разматрања и доношења овог просторног плана</p>
				<p>&nbsp;</p>
				<p class="clan">Визије и потенцијали</p>
				<p>Визија просторног развоја Шумадијског, Поморавског, Рашког и Расинског управног округа, као дела јединственог Региона Шумадије и Западне Србије је:</p>
				<p><span class="italik">Равномеран развој, конкурентан и интегрисан са суседним функционалним подручјима, АП Косовом и Метохијом и Републиком Црном Гором, инфраструктурно опремљен, енергетски ефикасан и атрактиван за инвестирање, у складу са економским могућностима и принципима очувања животне средине.</span></p>
				<p class="clan">Општи и посебни циљеви</p>
				<p>Општи циљеви развоја и уређења простора подручја РПП Шумадијског, Поморавског, Рашког и Расинског управног округа:</p>
				<p>– одговорно управљање развојем, уређењем и заштитом простора у складу са реалним потенцијалима и ограничењима природних и створених вредности и дугорочним потребама економског и социјалног развоја и заштите животне средине;</p>
				<p>– уравнотежен развој на интрарегионалном и интеррегионалном нивоу, подстицање развоја (пољопривреде, туризма, енергетике, рударства и инфраструктуре), као и повећање доступности планинских и периферних подручја; и</p>
				<p>– унапређење квалитета живота и стварање услова за демографску обнову, задржавање и подстицање насељавања и повратка становништва, посебно у руралне пределе и центре, инвестирањем у изградњу, обнављањем и одржавањем инфраструктуре, јавних служби и услуга, очувањем и унапређењем природног и културног наслеђа, развојем економски исплативих и статусно привлачних активности.</p>
				<p>Остварење ових циљева може да се постигне: </p>
				<p>– јачање регионалних функција градова и децентрализација осталих функција у општинске центре и центре заједнице насеља;</p>
				<p>– концентрацију полова развоја – индустријских комплекса и привредних зона, маркетинга и информатичких служби у регионалним и општинским центрима, односно програма и пројеката чистих технологија (у области енергетике, прерађивачке индустрије, туризма, пољопривреде, занатства и др.) претежно на сеоском подручју, водећи се принципима технолошке повезаности, економске оправданости и еколошке подобности; и</p>
				<p>– развој просторно функционалних утицаја између регионалних и општинских центара, као регионалног функционално-урбаног система преко кога се остварују везе са београдским метрополитеном и Западном Србијом.</p>
				<p>Циљеви развоја друмског саобраћаја на подручју регионалног просторног плана су: </p>
				<p>– ревитализација, модернизација и доградња постојеће мреже путева;</p>
				<p>– регулисање и измештање (изградњом обилазница) одвијања транзитног саобраћаја на деоницама јавних путева кроз урбанизована подручја у циљу повећања безбедности саобраћаја и позитивних ефеката на животну околину;</p>
				<p>– резервисање простора за изградњу планираних саобраћајница;</p>
				<p>– повезивање друмске инфраструктуре са осталим видовима саобраћаја;</p>
				<p>– регулисање небезбедних укрштања путева нижег ранга са државним путевима I и II реда и регуласање небезбедних укрштаја са железничком инфраструктуром;</p>
				<p>– развој бициклистичког саобраћаја изградњом међународног бициклистичког коридора и бициклистичке инфраструктуре у урбаним срединама;</p>
				<p>– подизање нивоа услуга у јавном превозу путника у погледу уређења станица, стајалишта и осавремењавања возног парка;</p>
				<p>– подизање квалитета заштите животне средине у саобраћајним коридорима;</p>
				<p>– подизање нивоа услуге саобраћајно-транспортног система;</p>
				<p>– успостављање ефикасне институционалне координације; и</p>
				<p>– подизање нивоа регионалне приступачности.</p>
				<p>Циљеви развоја железничког саобраћаја:</p>
				<p>– усклађен развој система са плановима суседних земаља и Европске уније;</p>
				<p>– модернизација и реконструкција пруга и пратеће опреме као и обнављање возних средстава;</p>
				<p>– подизање нивоа квалитета услуге у превозу путника и робе, што ће утицати на повећање конкурентске способности и рационалну пререрасподелу на све видове саобраћаја;</p>
				<p>– резервисање простора за изградњу и изградња планираних магистралних и регионалних железничких пруга;</p>
				<p>– регулисање небезбедних укрштања друмских путева са железничком инфраструктуром; и</p>
				<p>– увођење електровуче због побољшања енергетског биланса земље и позитивних еколошких ефеката.</p>
				<p>Циљеви развоја водног саобраћаја:</p>
				<p>– успостављање међународног пловног коридора током Велике Мораве у складу са развојним програмима Републике Србије;</p>
				<p>– развој терминала мултимодалног транспорта у лукама;</p>
				<p>– развој путничког саобраћаја;</p>
				<p>– развој наутичког туризма.</p>
				<p>Циљеви развоја ваздушног саобраћаја:</p>
				<p>– реализација регионалног аеродрома Лађевци пренаменом и доградњом војног у цивилно-војни аеродром;</p>
				<p>– координисање активности на изради планова и пројеката у функцији оптималног искоришћења постојећих капацитета.</p>
				<p class="clan">Општа концепција и пропозиције регионалног просторног развоја</p>
				<p>Основно стратегијско опредељење је постизање већег степена функционалне интегрисаности подручја<span class="italik"> </span>Просторног плана. Битним се сматра обезбеђење услова за знатно већу<span class="italik"> интеграцију</span> планског подручја:</p>
				<p>– у оквиру простора Шумадијског, Поморавског, Рашког и Расинског управног округа;</p>
				<p>– са суседним функционалним подручјима (окрузима, подручјем београдског метрополитена, општинама западне, јужне и источне Србије, као и АП Косовом и Метохијом) што захтева реализацију приоритетних планских решења од значаја за више општина Региона (нарочито повезивања преко Коридора 10 и других саобраћајних коридора и реализација других инфраструктурних система); и</p>
				<p>– са међународним окружењем.</p>
				<p>Интеграцији погодују саобраћајно-географски положај и планирани развој инфраструктурних система, што ће се одразити и на осовине регионалног и субрегионалног развоја подручја, а посебно на поједине урбане и индустријске центре, туристичке регије, као и друга подручја посебне намене.</p>
				<p>Један од важнијих предуслова је побољшање саобраћајне приступачности и инфраструктурне опремљености простора. Изградња деоница државних путева I и II реда, енергетске и телекомуникационе инфраструктуре представља битан фактор већег отварања и интегрисаности подручја Просторног плана са окружењем. Реализација државних путева I и II реда допринеће бољем повезивању Региона са осталим делом земље, а такође и унапређењу транзитних и посредничких веза између паневропских инфраструктурних коридора, као и унапређењу просторно-функционалног положаја и повећању конкурентности.</p>
				<p>Привредни развој планског подручја мора бити подржан неопходном изградњом инфраструктуре, довршавањем процеса приватизације и решавањем правно-имовинских односа.</p>
				<p>У развоју подручја, нарочито периферних и руралних подручја, значајну улогу имаће туризам и комплементарне активности, базиране на очуваној природној средини и туристичким ресурсима од међународног и националног значаја. </p>
				<p>Терцијални сектор<span class="italik"> </span>привреде, неопходно је интензивирати и диверзификовати у складу са функцијама појединих центара у мрежи насеља и приоритетима развоја сеоских подручја. </p>
				<p>Развој просторно-функционалне организације подручја по заједницама насеља оствариваће се децентрализацијом функције рада, појединих производних делатности, јавних служби и активности из регионалних и општинских центара у центре заједнице села и већа насеља са општим или специфичним функцијама. </p>
				<p>Даљи развој националних/регионалних центара засниваће се на функционалној интеграцији републичког простора и прекограничној сарадњи, као и обезбеђењу вишег квалитета урбаних функција регионалног значаја.</p>
				<p>Једно од основних упоришта Просторног плана односи се на очување, рационално коришћење и заштиту природних ресурса, нарочито дефицитарних и стратешки значајних за развој и квалитет живљења. Укупан биланс водних ресурса, као и њихов просторни и временски размештај захтева изузетно пажљиво коришћење и у потпуности обезбеђен систем заштите од загађења и непланског коришћења изворишта површинских и подземних вода. Интензивираће се хидротехничке активности на регулисању бујичних речних токова, заштити од поплава, побољшању водоснабдевања насељених подручја, развоју система за наводњавање и одводњавање, као и санитарној заштити угрожених изворишта и сливова.</p>
				<p>Равномерни развој планског подручја у оквиру Републике Србије се може постићи на следећи начин:</p>
				<p>1. Прилагођавањем шеме осовина развоја планском карактеру централне Србије, и принципима полицентричног и равномерног регионалног развоја, тачније, означавањем потеза Лапово (Коридор 10) – Крагујевац – Краљево – Ибарска магистрала као осовине развоја.</p>
				<p>2. Планским јачањем ослонца региона на великоморавску осовину развоја (веза Крагујевац – Јагодина, Краљево – Крушевац, Коридор 10 – Крагујевац – Краљево – Ибарска магистрала, формирање Моравског Трограђа).</p>
				<p>3. Адекватним третманом путне и железничке магистрале на осовинама развоја.</p>
				<p>У делу железничког саобраћаја посебан значај за регион има:</p>
				<p>– реконструкција и електрификација пруге Лапово-Крагујевац-Краљево и даље ибарском долином према Косову, Македонији и Грчкој, као и пруге Сталаћ-Крушевац-Краљево-Пожега (модернизација основних железничких праваца региона у циљу повезивања значајних привредних центара).</p>
				<p>У делу ваздушног саобраћаја посебан значај за регион има:</p>
				<p>– планирање аеродрома одговарајућег капацитета за планско подручје (Лађевци), што захтевају урбани и привредни капацитет региона, и услови за одвијање унутрашњег, привредног и туристичког саобраћаја на подручју Региона Шумадије и Западне Србије.</p>
				<p>4. Дефинисањем развојних индустријских грана на регионалном нивоу (аутомобили, привредна возила, грађевинске машине, базна хемија, наменска индустрија...), а везано за највеће регионалне индустријске центре (Крагујевац, Краљево, Крушевац, Јагодина, Трстеник) и њихове програме и капацитете.</p>
				<p>5. Планирањем посебног програма у делу туризма, који ће у оквиру успостављених туристичких кластера валоризовати оне туристичке дестинације и просторе, који поред природних истичу и културно-историјске вредности планског подручја. Планско подручје своје туристичке програме реално базира на ширим захватима планинских подручја, на којима се могу развити програми одмора, рекреације и спорта, бањског туризма и лова. Не сме се занемарити туризам који се ослања на значајне објекте историјског и културног наслеђа, а нарочито веће културно-историјске целине.</p>
				<p>6. Развојем градова, са идејом да се будући развој одреди у оквиру система који у простору, бази и функцијама обухвата град и суседне општине у оквиру развојног коридора.</p>
				<p class="italik"><span class="italik">Заштита животне средине</span></p>
				<p>Основно полазиште просторног развоја заснива се на концепту уравнотеженог, одрживог развоја подручја, при чему се максимална пажња поклања и очувању природних богатстава. У том погледу, истиче се потреба за успостављањем активне политике заштите животне средине која очувањем и унапређењем природних ресурса и вредности не доприноси само побољшању укупног квалитета живљења, већ и свеобухватном привредно-економском развоју подручја.</p>
				<p class="italik"><span class="italik">Категоризација животне средине</span></p>
				<p>На подручју РПП Шумадијског, Поморавског, Рашког и Расинског управног округа може се извршити диференцијација животне средине на четири категорије, и то:</p>
				<p>1. Подручја загађене и деградиране животне средине, са негативним утицајима на човека, биљни и животињски свет и квалитет живота (локалитети са прекорачењем граничних вредности загађивања, урбана подручја, регионалне депоније, коридори аутопутева, водотоци „ван класе”). У овој категорији најугроженија подручја су: Крушевац, коридор аутопута Београд–Ниш–Лесковац; урбана подручја: Краљево, Крагујевац, Трстеник, Прокупље, Нови Пазар, Јагодина, Параћин; као и садашњи водотоци четврте класе и „ван класе”.</p>
				<p>2. Подручја угрожене животне средине, са мањим утицајима на човека, живи свет и квалитет живота (локалитети са повременим прекорачењем граничних вредности, субурбане зоне насеља најугроженијих подручја из I категорије, сеоска и викенд насеља, туристичке зоне са прекомерним оптерећењем простора, подручја експлоатације минералних сировина, државни путеви I и II реда, железничке пруге, велике фарме, зоне интензивне пољопривреде, аеродроми, речна пристаништа, водотоци III класе). У овој категорији су: линије државних путева I и II реда и пруга. </p>
				<p>3. Подручја квалитетне животне средине са преовлађујућим позитивним утицајима на човека, живи свет и квалитет живота (шумска подручја, туристичке зоне контролисаног развоја, пољопривредне воћарске и виноградарске зоне, подручја са природном деградацијом, ливаде и пашњаци, ловна и риболовна подручја, водотоци II класе). У овој категорији су: Врњачка Бања, као и приградске зоне са викенд градњом, зоне са воћарством (подручје Краљева, и други мањи рејони) и виноградарством (Западноморавски рејон, Шумадијско-великоморавски рејон), коридори локалних путева.</p>
				<p>4. Подручја веома квалитетне животне средине (подручја заштићених природних добара, мочварна подручја, подручја заштићена међународним конвенцијама, планински врхови и тешко приступачни терени, водотоци I класе) у којима доминирају позитивни утицаји на човека и живи свет.</p>
				<p class="italik"><span class="italik">Заштита природних вредности</span></p>
				<p>Систем заштите природе требало би развијати у складу са општим и посебним циљевима из ове области, али и сагласно са другим секторским политикама развоја (посебно у области пољопривреде, водопривреде, шумарства, лова и риболова, рударства и енергетике, туризма и др.). Одрживо коришћење постојећих природних ресурса абиотичког и биотичког порекла, потребно је контролисано експлоатисати и при томе онемогућити појаву конфликта интереса између сектора заштите природних вредности и осталих области. На анализираном подручју обухваћеном границама РПП Шумадијског, Поморавског, Рашког и Расинског управног округа као простори највеће осетљивости идентификована су природна добра од изузетног националног, али и међународног значаја<span class="superscript">4</span> (НП Копаоник, Парк природе и МаВ резерват биосфере Голија, и будућа заштићена природна добра Кучајске планине, Мокра гора – Проклетије и др.). Ова природна добра уједно припадају и високопланинским, односно планинским пределима чија је осетљивост екосистема посебно изражена. </p>
				<p>Према Концепту и документацији РПП Шумадијског, Поморавског, Рашког и Расинског управног округа на подручју Просторног плана налазе се:</p>
				<p>– заштићена природна добра: споменици природе ботаничког карактера: Стабло храста лужњака у Вранешима и два стабла храста лужњака у Врњцима код Врњачке Бање, стабло храста лужњака у Обрви и стабло храста лужњака у Ратини код Краљева, стабло храста лужњака у Белој Води код Крушевца и заштићени простор око Манастира Љубостиња у Прњавору;</p>
				<p>– као и два добра предвиђена за заштиту (Предео изузетних одлика „Мојсињске планине – Сталаћка клисура” код Ћићевца и Специјални резерват природе „Осредак” код Крушевца).</p>
				<p>На свим природним добрима која се налазе у поступку заштите забрањено је вршити било какве интервенције до доношења одговарајућег акта о заштити, у циљу очувања њихових примарних вредности. Доношењем акта о заштити прописаће се мере и активности на заштити које ће спроводити управљач, односно старатељ над природним добром. Обавезан део поступка проглашења заштите обухвата и одређивање категоризације природног добра које би према препорукама требало ускладити са међународном IUCN категоризацијом. </p>
				<p>Сем генералне тенденције повећања броја и укупних површина под заштитом у планском периоду, обавезне активности морају бити усмерене и ка активном мониторингу стања природних добара која су већ део система заштићених природних добара Србије.</p>
				<p>Активан рад на номинацији нових природних добара за стицање и међународног статуса заштите, а потом и континуирано очување примарних природних вредности, пружају велику развојну шансу простору за интензивније промовисање његових вредности у циљу међународно значајних научних истраживања, али и својеврсних туристичких потенцијала заснованих на атрибутима еколошки очуваних природних целина. </p>
				<p>Концепција заштите, уређења, коришћења и развоја природних система и ресурса подразумева:</p>
				<p>– рационално и одрживо коришћење пољопривредног земљишта, што укључује и његову заштиту од непотребне и неконтролисане пренамене;</p>
				<p>– контролисање деградације земљишта;</p>
				<p>– успостављање огранизованог развоја и јачања мониторинга земљишта, јачања стручно-саветодавних тела и едукације произвођача; </p>
				<p>– заустављање и ублажавање процеса ерозије, успостављањем еколошки повољнијих односа измећу пољопривредних, шумских и других површина умрежавањем пољопривредног земљишта у разне видове заштитног зеленила; </p>
				<p>– рационалнија експлоатација шума и заштита шума од штеточина и биљних болести, штетног абиотичког фактора и пожара;</p>
				<p>– постепено повећање шумских површина, пре свега пошумљавањем одговарајућим доминантним аутохтоним врстама; </p>
				<p>– уређивање ловишта, ловних објеката, одржавање просека, ловних путева и комуникација у ловишту;</p>
				<p>– уређивање ловишта изградњом ловно-техничких објеката и путева као и ограђивање делова ловишта ради интензивног гајења, заштите и лова дивљачи;</p>
				<p>– детаљна истраживања потенцијалности у термалним водама; и</p>
				<p>– повећање обима коришћења алтернативних извора енергије, као што су мини хидроелектране, биомаса и сл.</p>
				<p class="f">–––––––––––––––</p>
				<p class="f">4 Ниједно од ових добара није у границама планског подручја ППППН Инфраструктурног коридора аутопута Е-761, деоница Појате – Прељина. </p>
				<p>&nbsp;</p>
				<p class="italik"><span class="italik">Заштита културних добара</span></p>
				<p>На подручју РПП Шумадијског, Поморавског, Рашког и Расинског управног округа, осим у мањем обиму, нису остверене интеррегионалне везе. Једини међународни пројекат промоције културног наслеђа јесте пројекат „Трансроманика” који спаја европско наслеђе романичког периода. Трансроманика је европска културно туристичка рута која повезује споменике десет европских региона, а од новембра 2007. године и споменике у Србији. Манастири Жича, Студеница, Градац, Ђурђеви Ступови и Сопоћани чине део ове културно туристичке руте. Савет Европе је уврстио Трансроманику у програм Главни европски путеви културе, јер повезује и промовише заједничко наслеђе Европе.</p>
				<p class="italik">1.3. КОРИШЋЕНА ДОКУМЕНТАЦИЈА И ЕКСПЕРТИЗЕ</p>
				<p>При изради Просторног плана коришћена је многобројна планска, студијска, стручна, научна, техничка и друга документација. </p>
				<p class="clan">Планска и урбанистичка документација </p>
				<p>Поред ППРС и претходно наведених просторних планова посебне намене за подручја инфраструктурних коридора Београд – Ниш, Београд – Јужни Јадран и за израду овог просторног плана коришћени су и: </p>
				<p>– Просторни планови јединица локалних самоправа (ППО Ћићевац, ППО Варварин, ППГ Крушевца, ППО Трстеник, ППО Врњачка Бања, ППГ Краљева и ППГ Чачка), сви донесени у периоду 2010-2011. године;</p>
				<p>– РПП за подручје Шумадијског, Поморавског, Рашког и Расинског управног округа (у току је поступак међуресорног разматрања и доношења овог просторног плана);</p>
				<p>– Уредба о утврђивању Регионалног просторног плана Златиборског и Моравичког округа („Службени гласник РС”, број 1/13);</p>
				<p>– Генерални урбанистички планови и Планови генералне регулације за градове и општинска седишта, као и План генералне регулације за Гоч; и</p>
				<p>– планови чија је израда била у току (урбанистички планови за Ћићевац, комплекс аеродрома „Морава” у Лађевцима и др.);</p>
				<p>Осим наведених планова коришћена је и друга важећа урбанистичка документација (планови генералне регулације, планови детаљне регулације и планови општег уређења насеља), као и планови чија је израда у току. </p>
				<p class="italik"><span class="italik">Пројектно-техничка документација </span></p>
				<p>За планирани аутопут Е-761, деоница Појате – (веза Е-75) – Краљево – Прељина (веза Е – 763) од km: 0+000 до km: 109+612,72, урађена је Претходна студија оправданости са Генералним пројектом (пројектант: Институт за путеве Београд), на које је Ревизиона комисија за стручну контролу техничке документације дала Извештај о извршеној стручној контроли број 350-01-00177/2007-10 од 11. фебруара 2009. године). У склопу ове документације се налази 7 књига: Књига 1. Основе за пројектовање; Књига 2. Грађевински пројекат; Књига 3. Саобраћајне анализе и прогнозе; Књига 4. Инжењерско геолошка и геотехничка студија; Књига 5. Студија климатских, хидролошких и хидрографских параметара; Књига 6. Претходна анализа утицаја на животну средину; Књига 7. Саобраћајна сигнализација и опрема.</p>
				<p class="italik"><span class="italik">Стратешко-развојни документи и основе развоја </span></p>
				<p>Од посебног значаја за израду овог просторног плана су следеће стратегије (Влада Републике Србије): </p>
				<p>– Стратегијa развоја железничког, друмског, водног, ваздушног и интермодалног транспорта у Републици Србији од 2008. до 2015. године („Службени гласник РС”, број 4/08);</p>
				<p>– Национална стратегија одрживог развоја („Службени гласник РС”, број 57/08), </p>
				<p>– Стратегија интегрисаног управљања границом у Републици Србији („Службени гласник РС”, број 111/12);</p>
				<p>– Одлука о утврђивању Стратегије развоја енергетике Републике Србије до 2015. године („Службени гласник РС”, број 44/05);</p>
				<p>Основе развоја релевантне за израду Просторног плана:</p>
				<p>– Уредба о утврђивању Водопривредне основе Републике Србије („Службени гласник РС”, број 11/02), као и опште и посебне шумске, ловне и пољопривредне развојне основе. </p>
				<p>Подаци о становништву, активностима и простору: </p>
				<p>– Демографски подаци за потребе израде Просторног плана заснивају се на подацима Републичког завода за статистику из пописа 1991. и 2002. године, као и претходним резултатима Пописа 2011. године;</p>
				<p>– Подаци о привреди и активностима доступни су за ниво општине у Републичком заводу за статистику, а недостајући подаци за ниво насеља обезбеђени су у сарадњи са јединицама локалне самоуправе у обухвату Просторног плана; и</p>
				<p>– Подаци из добијених услова за израду Просторног плана и друге литературе и документације. </p>
				<p>За потребе израде Просторног плана коришћене су следеће подлоге:</p>
				<p>– Топографске карте размере 1:25000, 1:50000, 1:100000 и 1:200000;</p>
				<p>– Скенирани катастарски планови размере 1:2500 – геореференцирани од стране РГЗ-а; и</p>
				<p>– Ортофото за планско подручје – геореференциран од стране РГЗ-а.</p>
				<p class="italik">1.4. СИНТЕЗНА SWOT АНАЛИЗА (НА ОСНОВУ АНАЛИЗЕ И ОЦЕНЕ ПОСТОЈЕЋЕГ СТАЊА, ПРОБЛЕМА, ПОТЕНЦИЈАЛА И ОГРАНИЧЕЊА)</p>
				<p>Табела 16. Табеларни приказ синтезне SWOT анализе</p>
				<table class="tabela-sa-borderom">
					<tbody>
						<tr>
							<td class="auto-style2">
								<p>С н а г е </p>
							</td>
							<td class="auto-style2">
								<p>С л а б о с т и</p>
							</td>
						</tr>
						<tr>
							<td>
								<p><span class="italik">Повољни природни услови – клима, значајна лежишта техничког камена, шљунка и песка, хидрогеолошки перспективни терени (велики број појава термалних и термоминералних вода, нарочито у околини планског подручја);</span></p>
								<p><span class="italik">Повољан геосаобраћајни положај и добра саобраћајна доступност</span> (близина европског саобраћајног коридора – путни коридор 10, планирани Аутопут Е-763, железнички коридор, постојећа транспортна мрежа и инфраструктурни ресурси, основна инфраструктура ваздушног саобраћаја, као и природни предуслови за организовање немоторних видова саобраћаја);</p>
								<p><span class="italik">Фонд пољопривредног земљишта </span>(226.761hа), погодног за развој повртарства, воћарства, виноградарства, а и одређених ратарских култура;</p>
								<p><span class="italik">Традиција бављења пољопривредом </span>(око 12% је пољопривредно становништво);</p>
								<p><span class="italik">Фонд обраслог шумског земљишта</span> 148.854hа) претежно лишћарског карактера, као и значајан обим посечене дрвне масе (око 200.000m<span class="superscript">3</span> просечно годишње);</p>
								<p><span class="italik">Постојеће акумулације и водни капацитети омогућавају дугорочно обезбеђење воде за пиће, као и флаширање воде;</span></p>
								<p><span class="italik">Развијена прерађивачка индустрија</span> (са око 29.500 запослених), посебно металска, хемијска, прехрамбена, гумарска, дрвнопрерађивачка, наменска и др. и <span class="italik">значајни индустријски капацитети (</span>фабрика гума „Трајал”, ФАМ а.д., хемијска „Хенкел Мерима”, „Рубин”, металски комплекс „14 октобар”, индустрија хидрауличних уређаја „Прва Петолетка”, прехрамбена „Фудекс”, дечије хране „Флори”, концерн „ФВК”, „Слобода” фабрика специјалне производње, холдинг „Варваринско Поље” и др.), које су углавном извозног карактера;</p>
								<p><span class="italik">Постојање индустријских зона у већим центрима</span> (Чачак, Краљево, Крушевац, Трстеник) и мањих радних зона у осталим општинским центрима (Варварин, Ћићевац), као и у једном броју насеља на ванградском подручју (Мојсиње, Мрчајевци, Љубић, Прељина, Обреж, Појате, Осаоница, В.Дренова, Грабовац, В. Шиљеговац, Рибаре, Лазарица, Дедина, Коњух, Каоник, Кобиље, Јасика и др.);</p>
								<p><span class="italik">Развијен бањски туризам заснован на коришћењу термалних и термоминералних вода </span>(Врњачка, Матарушка, Богутовачка, Овчар, Горња Трепча, Слатинска бања, Рибарска, изграђени туристичко-угоститељски садржаји);</p>
								<p><span class="italik">Природне и културне вредности </span>(манастири, цркве, археолошка налазишта и др.), од којих је само део заштићен;</p>
								<p><span class="italik">Постојање развојне документације (</span>све општине/градови имају ППО, ПГР-ове и различите развојне документе); и</p>
								<p><span class="italik">Институционална и стручна мрежа (</span>Регионална привредна комора у Крушевцу и Краљеву, Регионални центар за развој МСП, Институт за крмно биље, неколико виших школа у Крушевцу, Регионални</p>
							</td>
							<td>
								<p><span class="italik">Непланско заузимање пољопривредног земљишта</span> у непољопривредне сврхе, угроженост пољопривредних површина високим подземним водама, деградација пољопривредног земљишта хемијским агенсима из пољопривредне производње;</p>
								<p><span class="italik">Неповољно стање шума;</span></p>
								<p><span class="italik">Недовољна истраженост минералних потенцијала</span>, недостатак стратегије коришћења хидрогеотермалних потенцијала и непостојање пројеката коришћења алтернативних извора енергије;</p>
								<p><span class="italik">Неповољна демографска кретања – </span>изражен процес депопулације<span class="italik"> </span>и старења становништва на сеоском подручју;</p>
								<p><span class="italik">Проблеми у развоју пољопривреде – </span>недостатак агроекономске рејонизације, неразвијено задругарство, неодговарајућа откупна мрежа, недостатак складишног простора, недовољна сарадња са пољопривредним произвођачима и слаб пласман, недостатак капацитета за више фазе прераде, застарела механизација, постојање „сиве зоне” у пољопривреди, мали број агробизнис комбината, уситњеност пољопривредних произвођача, напуштена пољопривредна земљишта и др.;</p>
								<p><span class="italik">Прекомерна и непланска експлоатација шума</span>, са негативним последицама на ерозију земљишта;</p>
								<p><span class="italik">Ток реке Западне Мораве као природна баријера;</span></p>
								<p><span class="italik">Загађивање површинских и подземних вода, стара водоводна мрежа и велики губици, неизграђеност канализационе мреже и ППОВ; </span></p>
								<p><span class="italik">Неразвијени системи за одвођење атмосферских вода и заштиту од периодичних поплава, бујица и ерозије; </span></p>
								<p><span class="italik">Бројни економски проблеми</span> и пропадање значајнијих привредних субјеката, посебно већих, утицали су на нижи степен запослености радно способног становништва и на пораст незапослености;</p>
								<p><span class="italik">Често неадекватна опремљеност постојећих индустријских локација; </span></p>
								<p><span class="italik">Недостатак предузетничке инфраструктуре (</span>пословне зоне, пословни инкубатори, иновациони центри и др.);</p>
								<p><span class="italik">Проблеми у развоју туризма – </span>недовољна активираност туристичких ресурса (планинског подручја, сеоског тј. агротуризма, у активирању термо – минералних извора, и др.), заостајање у туристичкој инфраструктури (смештајних и пратећих садржаја), постојање „сиве зоне”, изостајање кластерског приступа између туристичке привреде и пољопривреде, као и међуопштинске и међурегионалне туристичке сарадње;</p>
								<p><span class="italik">Непостојање стабилних извора финансирања; </span></p>
								<p><span class="italik">Стање постојеће путне инфраструктуре, непланско одржавање и смањена безбедност;</span></p>
								<p><span class="italik">неинтегрисани видови саобраћаја; и </span></p>
								<p><span class="italik">недовољно развијен систем туристичке сигнализације, бициклистичких и пешачких стаза.</span></p>
							</td>
						</tr>
						<tr>
							<td>
								<p>центар за професионални развој запослених у образовању, Институт за крмно биље у Крушевцу, Институт за воћарство и виноградарство, Технички факултет, Агроекономски и Виша техничка школа у Чачку, Висока Техничка машинска школа у Трстенику, струковна удружења). </p>
							</td>
							<td>
							</td>
						</tr>
						<tr>
							<td>
								<p>П о т е н ц и ј а л и</p>
							</td>
							<td>
								<p>О г р а н и ч е њ а</p>
							</td>
						</tr>
						<tr>
							<td>
								<p><span class="italik">Повезивање пољопривреде са другим делатностима (туризам, занатство, мала привреда и др.) по моделу мултифункционалног развоја;</span></p>
								<p><span class="italik">Могућност коришћења дрвне масе за производњу енергије и значајне могућности за коришћење шумских плодова (и из окружења) и гајење лековитог биља;</span></p>
								<p><span class="italik">Могућност коришћења минералних ресурса и коришћење термалних вода као енергетског потенцијала</span>;</p>
								<p><span class="italik">Туристичка валоризација градских и бањских простора (и у окружењу), туристичког потенцијала Западне и Велике Мораве и логистичка подршка туризму планинских зона у окружењу;</span></p>
								<p><span class="italik">Интереси околних земаља за развој регионалне транспортне мреже и нови модели улагања (концесија, ЈПП, фондови ЕУ);</span></p>
								<p><span class="italik">Планиране индустријске (ИЗ) и индустријски паркови (ИП) на планском подручју</span> (Краљево, Крушевац, Чачак, Трстеник, Ћићевац, Варварин);</p>
								<p><span class="italik">Планирана изградња робно-транспортних центара (</span>Краљево, Ћићевац, Крушевац, Варварин) и <span class="italik">складишно дистрибутивних центара </span>(Појате, Врњачка Бања и др.);</p>
								<p><span class="italik">Планирани логистички центри </span>(Чачак, Краљево);</p>
								<p><span class="italik">Постојање браун филд локација (</span>Краљево, Крушевац, Чачак, Врњачка Бања, Трстеник), посебно некадашњих војних, складишних и индустријских простора;</p>
								<p><span class="italik">Природни услови за развој бициклистичког саобраћаја са потребном инфраструктуром;</span></p>
								<p><span class="italik">Водни потенцијал </span>– хидро (ибарски и западно моравски хидропотенцијал) и минерални и термоминерални извори (за развој бањског туризма и флаширање), изградња нових акумулација, могућност ширења водоводних система на сеоска подручја и водорегулација (мере и објекти у функцији заштите од великих вода);</p>
								<p><span class="italik">Природни потенцијал за развој различитих видова туризма</span> – планинска подручја (Гоч, Мојсињске планине, Жељин, Столови, Јастребац и др.), језерска (Међувршје, Овчарско-кабларско, Парменац и др.), очувана рурална подручја у већини општина и др. и <span class="italik">активирање нових локација за развој бањског туризма</span> (Варварин, Крушевац и др.), интензивније коришћење постојећих бања (Врњачке, Матарушке, Богутовачке, Овчарске, Г.Трепче, Рибарске), флаширање минералних вода (Орашје), као и коришћење у енергетске сврхе (Овчару);</p>
								<p><span class="italik">Непокретна културна добра</span> – манастири (Студеница, Жича, Каленић, Љубостиње и др.), бројне цркве, Римске терме из 4 века и др.); </p>
								<p><span class="italik">Кластерско удруживање </span>у различитим производним и услужним областима (индустрија, пољопривреда, туризам, здравство) и на различитим нивоима (општине/градови, међуопштински и међурегионални);</p>
								<p><span class="italik">Подстицање нових активности и предузетништва </span>посебно у: услугама (саобраћајним, прометним, складишним и др.); туризму (нарочито транзитном) и угоститељству; пољопривреди тј. преради и пласману пољопривредних производа и др.;</p>
								<p><span class="italik">Повећање вредности и атрактивности околног простора/локација;</span></p>
								<p><span class="italik">Развој мултимодалног система транспорта; и</span></p>
								<p><span class="italik">Могућности отварања према новим тржиштима</span> у суседним државама путем реализације функционалне путне мреже<span class="italik"> и повећања спољно-трговинске размене</span>, имајући у виду формирану тражњу за пољопривредно-прехрамбеним, гумарским, производима наменске и обојене металургије, и расположиве природне ресурсе и изграђене капацитете.</p>
							</td>
							<td>
								<p><span class="italik">Загађење земљишта и подземних вода </span>од прекомерне и неадекватне употребе хемијских средстава у пољопривредној производњи;</p>
								<p><span class="italik">Непланско и нерационално коришћење шумских ресурса;</span></p>
								<p><span class="italik">Нека потенцијална лежишта шљунка и песка се налазе у зонама изградње планираног аутопута;</span></p>
								<p><span class="italik">Угрожавање животне средине и екосистема непланском експлоатацијом минералних сировина;</span></p>
								<p><span class="italik">Неповољни ефекти експлоатације минералних сировина </span>на животну средину и саобраћајнице, уз одсуство одговарајуће компензације и неадекватна рекултивација простора;<span class="italik"> </span></p>
								<p><span class="italik">Лоше стање водоводне инфраструктуре </span>и санитације насеља, наставак даљег загађења површинских и подземних вода, као и недостатак пројектне документације за реализацију водоводних, канализационих и система за заштиту од великих вода; </p>
								<p><span class="italik">Положај трасе планираног аутопута који пресеца </span>досадашње токове комуникација између насеља, радних зона и пољопривредних површина и др.;</p>
								<p><span class="italik">Дуг период од израде пројектне документације </span>до реализације инфраструктурних коридора;</p>
								<p><span class="italik">Велика финансијска средства потребна за реализацију аутопутског коридора; и</span></p>
								<p><span class="italik">Штетни утицаји моторног саобраћаја на животну средину. </span></p>
							</td>
						</tr>
					</tbody>
				</table>
				<p class="italik">1.5. ЕКОНОМСКА, ДРУШТВЕНА И ЕКОЛОШКА ОПРАВДАНОСТ ИЗГРАДЊЕ СИСТЕМА У СЛУЧАЈУ КАДА СЕ НЕ ИЗРАЂУЈЕ ПРЕТХОДНА СТУДИЈА ОПРАВДАНОСТИ</p>
				<p>Економска, друштвена и еколошка оправданост изградње система је проверена и доказана кроз израду Претходне студије оправданости и Генерални пројекат аутопута Е-761, деоница Појате – Прељина (ЈП „Путеви Србије”, Београд, 2008. године) који је прошао ревизију и званично је потврђен. </p>
				<p class="bold">2. ПРИНЦИПИ, ЦИЉЕВИ И КОНЦЕПЦИЈА ИЗГРАДЊЕ СИСТЕМА</p>
				<p class="italik">2.1. ПРИНЦИПИ ИЗГРАДЊЕ СИСТЕМА</p>
				<p>Развој инфраструктурног коридора се заснива на следећим општим принципима:</p>
				<p>1. Повећање степена саобраћајне доступности општинским центрима, привредним зонама и примарним туристичким дестинацијама у циљу јачања територијалне кохезије и полицентричног територијалног развоја.</p>
				<p>2. Могућности јачања свеобухватног привредног, културног и социјалног развоја огледа се у јачању инфрастуктурних веза (првенствено путне и железничке инфраструктуре), што ће омогућити ефикаснији и економичнији проток робе, путовања људи, размену информација и осталог. Добра приступачност саобраћајној инфраструктури предуслов је побољшања услова за остваривање уравнотеженог регионалног развоја и полицентричног система центара.</p>
				<p>3. Уређење простора инфраструктурног коридора уз обезбеђивање адекватних веза са локалном инфраструктуром као кључним фактором за искоришћавање територијалних потенцијала и уравнотеженог развоја.</p>
				<p>4. Интензивирањем економских активности, саобраћајно гледано, бележи се пораст просечног годишњег дневног саобраћаја на већини путних праваца, од чега се значајнији пораст бележи у близини већих градова и на појединим деловима примарне путне мреже, која повезује привредне области са израженим производно-трговинским активностима.</p>
				<p>5. Смањење негативних утицаја изградње и функционисања аутопута на природне ресурсе, животну средину, еколошке коридоре и природна и непокретна културна добра.</p>
				<p>6. Дефинисање аутопутског коридора, на подручју које бележи негативан демографски тренд, мора уважавати интересе уравнотеженог и одрживог развоја, као и значај повећања приступачности регионалним целинама. Економски исплатив, друштвено оправдан и еколошки прихватљив транспортни систем мора бити усмерен ка корисницима обезбеђујући интеграцију са окружењем и другим видовима саобраћаја.</p>
				<p>7. Заштита коридора аутопута од непланског ширења грађевинских подручја, утицаја водотокова и др.</p>
				<p class="italik">2.2. ОПШТИ И ОПЕРАТИВНИ ЦИЉЕВИ ПРОСТОРНОГ РАЗВОЈА</p>
				<p>Општи циљ обухвата:</p>
				<p>– обезбеђење просторних услова за изградњу, реконструкцију, опремање и функционисање магистралних инфраструктурних система у коридору;</p>
				<p>– утврђивање оптималног размештаја активности, физичких структура и становништва у зони непосредног утицаја инфраструктурног коридора, уз уважавање економских, техничко-технолошких, еколошких и просторно – функционалних критеријума; и</p>
				<p>– обезбеђење услова за даље функционисање постојећих производних система, насеља и магистралних саобраћајних система и објеката који се налазе у инфраструктурном коридору, као и обезбеђење услова за њихово евентуално измештање (где је то потребно).</p>
				<p>Основни задатак Просторног плана је да планским концепцијама, решењима и смерницама за њихову примену обезбеди:</p>
				<p>– саобраћајну (физичку), економску и социјалну интеграцију појединих регионалних целина у Републици;</p>
				<p>– валоризацију ефеката циљног и транзитног саобраћаја на развој локалних заједница (градова и општина);</p>
				<p>– валоризацију утицаја инфраструктурног коридора на процесе урбанизације у контактном подручју, развој урбаних центара и система насеља и ублажавање процеса демографског пражњења подручја обухваћеног Планом;</p>
				<p>– валоризацију утицаја инфраструктурног коридора на поједине делатности у зони утицаја (пољопривреда, индустрија, туризам и др.);</p>
				<p>– решавање развојних, физичких (просторних) и еколошких конфликата између аутопута (коридора) и непосредног окружења;</p>
				<p>– усклађивање и утврђивање траса саобраћајне инфраструктуре и других магистралних инфраструктурних објеката, утврђивање положаја и услова изградње и уређења чворишта укрштања појединих траса;</p>
				<p>– утврђивање планских претпоставки за доношење инвестиционих одлука и избор локација за нове привредне објекте у контактном подручју;</p>
				<p>– стварање предуслова (техничко-технолошких, просторно-функционалних и др.) за усклађено функционисање свих инфраструктурних система; и</p>
				<p>– концептуални оквир за израду нових и ревизију постојећих просторних и урбанистичких планова или њихових делова на подручју Просторног плана, као и израду и доношење других планова, програма и техничке документације.</p>
				<p class="spacija">Оперативни циљеви</p>
				<p class="clan">Природни ресурси и потенцијали </p>
				<p>Циљеви одрживог коришћења природних услова и потенцијала јављају се као усмеравајуће одреднице за просторни развој уопште, као и даљи рад на валоризацији природних услова и потенцијала за различите намене и коришћења простора. </p>
				<p>У циљу заштите од негативних утицаја изградње и функционисања будућег аутопута најважније представља: </p>
				<p>– очување, заштита и даље рационално коришћење посебно пољопривредног земљишта;</p>
				<p>– дефинисање и утврђивање могућности за нове шумске површине и коридоре, као и заштита разноврсности биодиверзитета; и </p>
				<p>– очување и заштита ресурса питке воде, али и заштита будућег аутопута од вода. </p>
				<p class="clan">Привредни развој</p>
				<p>Остварење наведеног општег циља условљено је реализацијом бројних <span class="italik">специфичних циљева </span>везаних за носеће привредне активности.</p>
				<p>Циљеви везани за развој <span class="italik">пољопривреде</span> односе се на: </p>
				<p>– минималну пренамену у непољопривредне сврхе, за потребе изградње саобраћајница, ширење насеља, привредних зона и објеката;</p>
				<p>– развој прерађивачке индустрије, посебно у сектору МСП и предузетништва, између осталог и кроз обезбеђење одговарајућих локација на руралном подручју;</p>
				<p>– заустављање и ублажавање процеса ерозије и због сигурности изградње будућег аутопута;</p>
				<p>– спровођење посебних програма рекултивације оштећеног пољопривредног земљишта током изградње, као и мера заштите пољопривредног земљишта од загађења са планираног аутопута и других државних путева првог реда;</p>
				<p>– унапређивање постојећих и развој нових агротехничких, хидротехничких и других поступака који доприносе очувању и повећању плодности пољопривредног земљишта;</p>
				<p>– очување пејзажних, туристичких и економских вредности;</p>
				<p>– формирање комерцијалних приватних пољопривредних газдинстава;</p>
				<p>– очување предеоних вредности и других нетржишних вредности руралног простора;</p>
				<p>– повезивање пољопривреде са компаративним делатностима (туризам, угоститељство и сл.) ради директног пласмана производа и подстицање диверзификације руралне економије развојем допунских делатности (сеоског туризма, кућне радиности, малих и средњих погона) у циљу стварања могућности за запослење у непољопривредним делатностима и стварања услова за побољшање материјалног и социјалног статуса сеоског становништва.</p>
				<p>Циљеви везани за развој <span class="italik">шумарства </span>односе се на следеће: </p>
				<p>– шуме у близини коридора аутопута треба да остваре: заштитну, пејзажно-естетску и производну, а ваншумско зеленило превасходно заштитну функцију, а посебно се наглашава потреба подизања заштитиних емисионих шума у коридору аутопута и осталих државних путева;</p>
				<p>– очување биодиверзитета, заштита популација ретких врста, старих примерака дрвећа и биоеколошки лабилних система;</p>
				<p>– заштита и унапређење стања постојећих шума кроз санацију и мелиорацију девастираних шума садњом високопродуктивних аутохтоних лишћара, уз интензивну негу и заштиту постојећих шума у свим фазама развоја;</p>
				<p>– повећање степена шумовитости, пошумљавањем шумског земљишта – чистина, пионирским врстама четинара и аутохтоним лишћарима, како би се успоставио релативно оптималан однос шумских и других екосистема и у највећој мери санирали негативни ефекти изградње и коришћења аутопута;</p>
				<p>– фаворизовати садњу аутохтоних састојина уз тежњу очувања аутохтоних пејзажа; и</p>
				<p>– очување и унапређивање заштитне функције шума, у циљу спречавања поплава и бујица.</p>
				<p>Циљеви везани за развој <span class="italik">индустрије</span> односе се на: </p>
				<p>– обезбећења боље приступачности постојећих и планираних индустријских зона, паркова и комплекса планираном аутопуту;</p>
				<p>– обезбеђење зона/локација/простора за прихватање нових индустријских капацитета и садржаја, уз поједностављење процедура за њихово коришћење, ради повећања атрактивности овог подручја и привлачење инвеститора;</p>
				<p>– повезивање са одговарајућим носиоцима индустријског развоја из окружења, ради заједничког наступа на тржишту; </p>
				<p>– диверзификацију индустријске структуре, посебно прерађивачког сектора;</p>
				<p>– подстицање предузетништва и МСП у циљу запошљавања и задржавања становништва. </p>
				<p>Циљеви везани за развој <span class="italik">туристичке привреде</span> односе се на: </p>
				<p>– активирање данас недовољно искоришћених потенцијала за развој различитих видова туристистичке понуде;</p>
				<p>– изградњу нових смештајних капацитета и пратећих садржаја у коридору аутопута и ван њега; </p>
				<p>– унапређење приступачности туристичким центрима, просторима и локалитетима; и</p>
				<p>– постизање додатних економско – финансијских ефеката на основу коришћења погодности транзитних и циљних кретања.</p>
				<p>Циљеви везани за развој <span class="italik">саобраћајне привреде</span> односе се на: </p>
				<p>– контролисано коришћење, организовање и резервисање простора у близини аутопута, како би се потенцијално вредно земљиште искористило за развој одговарајућих функција и садржаја;</p>
				<p>– унапређење складишне и дистрибутивне, а у пољопривреди и откупне функције, како би се искористиле предности близине аутопута на смањење трошкова производње/услуга по основу краћег времена транспортовања и експлоатације возила;</p>
				<p>– формирање робно – транспортних и логистичких центара, како би се искористили позитивни утицаји аутопута на развој привреде, и</p>
				<p>– изградња функционалних и пратећих садржаја у коридору, како би се подстакао развој комплементарних функција (туризам, угоститељство, сервисне и друге услуге).</p>
				<p class="clan">Демографски развој, насеља, јавне службе </p>
				<p>Циљеви обухватају: </p>
				<p>1) у области демографског развоја: </p>
				<p>– заустављање процеса депопулације, како на планском подручју, тако и у ужој и широј утицајној зони;</p>
				<p>– смањивање миграција село-град, стимулисањем развоја осталих насеља у обухвату Плана, уз повећање запослености у њима; и</p>
				<p>– унапређивање квалитета становања, инфраструктуре, објеката јавних служби и сектора услуга. </p>
				<p>2) у области насеља: </p>
				<p>– уравнотеженог развоја подручја Плана;</p>
				<p>– боља доступност центрима у мрежи насеља; и</p>
				<p>– контролисано ширење уз претходно дефинисана правила градње.</p>
				<p>3) у области јавних служби: </p>
				<p>– унапређење доступности објектима јавних служби.</p>
				<p class="clan">Саобраћајна инфрастрктура </p>
				<p>Општи циљ развоја саобраћајне инфраструктуре је: реализација и развој саобраћајног система којим се повећава саобраћајна доступност, остварују квалитетне везе са Коридором 10, омогућава одржива мобилност становништва и пружа подршка убрзаном привредном развоју, уз јачање институционалног оквира, оптимизацију транспортне мреже коришћењем свих расположивих ресурса на принципу интермодалности, уз повећање укупне транспортне ефикасности, смањења трошкова и повећања еколошке прихватљивости транспортног система.</p>
				<p>Као оперативни циљеви развоја саобраћајне инфраструктуре могу се издвојити:</p>
				<p>– усмеравање развоја, комплетирање и доградња саобраћајне инфраструктуре и дефинисање трасе инфраструктурног коридора аутопута, уз дефинисање односа са осталим наменама и инфраструктурним системима у непосредном контакту са путним коридором;</p>
				<p>– успостављање квалитетне саобраћајне везе правцем исток – запад и јачање функционалних веза на Планском подручју уз успостављање квалитетних саобраћајних веза државних и фреквентних општинских путева са планираним аутопутем;</p>
				<p>– обезбеђивање просторних услова за изградњу, реконструкцију, опремање и функционисање осталих државних путева у циљу повећања безбедности и ефикасности саобраћаја и повезивања са саобраћајним коридорима у окружењу;</p>
				<p>– усмеравање утицаја саобраћајне инфраструктуре на процесе урбанизације, развој урбаних центара и система насеља и ублажавање демографског пражњења Планског подручја, уз смањење штетног утицаја саобраћаја на животну средину;</p>
				<p>– ревитализација и модернизација железничког система по стандардима ЕУ у циљу повећања обима саобраћаја и растерећивање друмских саобраћајница од теретног саобраћаја, са приоритетом обезбеђивања сигурног одвијања саобраћаја на путно-пружним прелазима;</p>
				<p>– стандардизација и модернизација техничких елемената, сигнализације и режима саобраћаја, као и ефикасно и рационално коришћење капацитета, подизање нивоа услуге и повећање безбедности у саобраћају уз формирање робно – транспортних и логистичких центара;</p>
				<p>– развој немоторних и еколошки прихватљивијих видова транспорта (бициклистички, водни, пешачки); и</p>
				<p>– изградња функционалних и пратећих садржаја у коридору, како би се подстакао развој комплементарних функција (туризам, угоститељство, сервисне и друге услуге).</p>
				<p class="clan">Водопривредна инфраструктура </p>
				<p>Обезбеђење потреба за водом, одрживо коришћење вода, заштита вода и заштита од вода – односно очување водних ресурса су основни предуслови за квалитетан живот становнштва на овом и околним подручјима. Задовољење ових захтева обухвата: </p>
				<p>– заштиту локалних изворишта и њихових зона санитарне заштите од негативних утицаја аутопута;</p>
				<p>– заштиту квалитета подземних и површинских вода;</p>
				<p>– осавремењавање водоводних система; </p>
				<p>– обезбеђење пречишћавања атмосферских вода са аутопута и државних путева првог реда, атмосферску канализацију димензионисати на ниво од двогодишње до петогодишње кише; </p>
				<p>– обезбеђење заштите аутопута, насеља, индустрије и пољопривредног земљишта од поплава. </p>
				<p class="clan">Енергетска инфраструктура</p>
				<p>Квалитетна енергетска мрежа и коришћење извора енергије су предуслови развоја и подизања општег стандарда па се у складу са тим постављају следећи циљеви развоја енергетске мреже:</p>
				<p>– обезбеђење довољног, сигурног, квалитетног и економичног снабдевања електричном енергијом свих потрошача;</p>
				<p>– развој и коришћење нових и ОИЕ;</p>
				<p>– повећање енергетске ефикасности код производње, дистрибуције и потрошње енергије, доношењем и обавезном применом стандарда енергетске ефикасности;</p>
				<p>– интензивирање истраживања свих енергетских потенцијала у циљу проналажења нових резерви и њиховог ефикасног коришћења;</p>
				<p>– одржавање и побољшање квалитета рада и поузданости постојећих топлификационих система и њихов даљи развој;</p>
				<p>– развој гасоводне мреже и снабдевање природним и течним нафтним гасом подручја; и</p>
				<p>– заштита планираних коридора енергетске инфраструктуре. </p>
				<p class="clan">Телекомуникациона инфраструктура </p>
				<p>Квалитетна телекомуникациона мрежа један је од предуслова развоја и подизања општег стандарда па се у складу са тим постављају следећи циљеви развоја телекомуникационе мреже:</p>
				<p>– технички осавременити постојећу телекомуникациону мрежу у насељима;</p>
				<p>– у оквиру заштитног коридора аутопута, обезбедити довољно простора за полагање оптичког кабла;</p>
				<p>– изградити технички квалитетну и поуздану телекомуникациону мрежу којом ће се постићи густина преко 50 телефона на 100 становника до 2025. године као и приступ интернету у свим деловима мреже; и</p>
				<p>– изградити посебну мрежу РР система за слабо насељени део простора којом би се појачала улога центара заједнице насеља.</p>
				<p class="clan">Заштита животне средине, пејзажа, природних и културних вредности и заштита од елементарних непогода и техничко – технолошких хазарда </p>
				<p>Основни циљ је <span class="italik">заштита и унапређење животне средине, природних и културних добара, односно интегрално управљање природним условима као фактором настанка природних хазарда, што представља основу уравнотеженог развоја, коришћења и уређења простора планског подручја</span>. Од посебне важности је заустављање даље деградације животне средине, примена принципа превенције ради смањења ризика од потенцијално негативних утицаја коридора аутопута на природне и културне вредности, уз санацију и ревитализацију угрожених подручја. </p>
				<p>Оперативни циљеви су: </p>
				<p>1. Обезбеђивање заштите од буке на деловима коридора који пролазе поред стамбених насеља;</p>
				<p>2. Смањивање негативних утицаја аерозагађења и повишеног нивоа буке формирањем зелених заштитних појасева;</p>
				<p>3. Обезбеђивање заштите вода (од спирања са коловозних површина) и заштите од вода (уз плавна подручја), уз превенцију настанка ерозионих процеса;</p>
				<p>4. Очување специјске и екосистемске разноврсности простора, кроз очување локалитета која су станишта природних реткости;</p>
				<p>5. Успостављање мреже еколошких коридора ради омогућавања миграција врста са просторно удаљених станишта биљних и животињских врста;</p>
				<p>6. Уклапање трасе аутопута у пејзажне карактеристике планског подручја;</p>
				<p>7. Усклађивање трасе аутопута са мрежом еколошких коридора и заштитом утврђених и предвиђених за заштиту природних вредности;</p>
				<p>8. Формирање пролаза за животиње кроз инфраструктурни коридор са циљем очувања проходности миграторних врста;</p>
				<p>9. Заштита непокретних културних добара од свих облика неконтролисане урбанизације и изградње инфраструктурних система;</p>
				<p>10. Обезбеђивање услова за адекватну промоцију културних добара као туристичког ресурса на коридору аутопута; и </p>
				<p>11. Спровођење мера превенције, приправности и одговора на природне непогоде на свим нивоима (од предузећа, преко општинских до државних органа).</p>
				<p class="italik">2.3. КОНЦЕПЦИЈА РЕШЕЊА СИСТЕМА</p>
				<p class="bold">2.3.1. Оцена постојећег стања и SWOT анализа</p>
				<p>Планско подручје обухвата делове општина у Расинском, Рашком и Моравичком управном округу и остварује везе са суседним подручјима преко државних путева (ДП) I и II реда, железничком пругом и ваздушним саобраћајем локалног карактера. Постојеће стање карактерише и постојање значајних генератора саобраћајних токова: привредних и туристичких потенцијала, бањских и специфичних капацитета.</p>
				<p>Дужина путне мреже на целокупним територијама општина на Планском подручју износи 1.870 km, од чега је 75,6% са савременим коловозом, што је изнад републичког просека од 64,9%. </p>
				<p>Табела 17. Путна мрежа и степен моторизације 2009. године</p>
				<p class="auto-style2"><img src="http://www.pravno-informacioni-sistem.rs/SlGlasnikPortal/slike/img5.gif&amp;doctype=reg&amp;abc=cba&amp;eli=true&amp;eliActId=418139&amp;regactid=418139"></p>
				<p>Степен моторизације је различит, са најмањом вредношћу у општини Ћићевац (164 ПА/1.000 становника) и највећим у Врњачкој Бањи (253 ПА/1.000 становника). Укупна дужина ДП I реда на планском подручју износи 165,9 km, док су ДП II реда заступљени са 114,4 km. Густина путне мреже по општинама у ближем окружењу планираног аутопута је различита и креће се од 0,37 km/km² у Краљеву до 1,34 km/km² у Врњачкој Бањи, док је републички просек 0,49 km/km².</p>
				<p>Окосницу друмских веза чине*:</p>
				<p>1. државни путеви I реда:</p>
				<p>– ДП I реда бр. 1 (Е-75): аутопут Београд – Ниш, који се планским подручјем пружа кратком деоницом у дужини од око 3,4 km (km: 750+150 – km: 753+550));</p>
				<p>– ДП I реда бр. 5: гр. Републике Српске (Вардиште) – Кремна – Ужице – Пожега – Чачак – Краљево – Трстеник – Крушевац – Појате – Параћин – Зајечар – граница Бугарске. Територијом Плана се пружа од петље „Појате” (веза са аутопутем Е-75) до Прељине, у дужини од око 118,6 km (km: 611+571 – km: 730+168). Деоница од Прељине до Краљева, у дужини од око 30,8 km је у преклопу са ДП бр. 22;</p>
				<p>– ДП I реда бр. 22: Хоргош – Нови Сад – Београд – Лазаревац – Прељина – Краљево – Нови Пазар – Рибарићи, у дужини од 36,6 km на Планском подручју (km: 339+850 – km:376+456. Деоница од Прељине до Краљева, у дужини од око 30,8 km је у преклопу са ДП бр. 5;</p>
				<p>– ДП I реда бр. 23: Мали Пожаревац – Младеновац – Топола – Крагујевац – Кнић – Мрчајевци (веза са ДП бр. 5), са веома кратком деоницом на Планском подручју од 0,5 km (km: 113+471 – km:113+981); и</p>
				<p>– ДП I реда бр. 23.1: Равни Гај – Витановац – Краљево, у дужини од око 12,6 km (km: 23+620 – km:36+220). На планском подручју се спаја са ДП бр. 5.</p>
				<p>2. државни путеви II реда:</p>
				<p>– ДП II реда бр. 102: Крагујевац – Рековац – Крушевац – Белољин, у дужини од око 3,8 km, који се на Планском подручју укршта са ДП бр. 5 и бр. 217;</p>
				<p>– ДП II реда бр. 119: Читлук (веза са ДП бр. 5) – Александровац – Јошаничка Бања – Биљановац, у дужини од 5,3 km;</p>
				<p>– ДП II реда бр. 214: Мала Крсна – Велика Плана – Јагодина – Ниш – Лесковац – Владичин Хан – Врање – Табановац, у дужини од око 4,1 km, који представља алтернативни правац аутопуту Е-75;</p>
				<p>– ДП II реда бр. 217: Мијатовац – Варварин – Велика Дренова – Витановац (веза са ДП бр. 23.1) који се пружа паралелно ДП бр. 5 левом обалом реке Западне Мораве, у дужини од око 65,6 km на Планском подручју; </p>
				<p>– ДП II реда бр. 218: Мајур – Белушић – Велика Дренова – Александровац – Брус – Преполац, у дужини од око 10,8 km. Деоница од Велике дренове до стопање, у дужини од 4,4 km је непроходна, укључујући и прелаз преко реке Западне Мораве. На Планском подручју се укршта са ДП бр. 5 и бр. 217;</p>
				<p>– ДП II реда бр. 219: Рековац – Грабовац – Чаири, у дужини од око 9,8 km. На Планском подручју се укршта са ДП бр. 5 и бр. 217;</p>
				<p>– ДП II реда бр. 220: Ћићевац (веза са ДП бр. 5) – Варварин – Рековац – Каленић, у дужини од око 5,5 km;</p>
				<p>– ДП II реда бр. 222: Врњци (веза са ДП бр. 5) – Грчак – Брус – Блаце – Куршумлија – Пролом Бања – Негосавље, у дужини од око 1,6 km; и</p>
				<p>– ДП II реда бр. 224: Угљарево (веза са ДП бр. 217) – Ново Село – Гоч – за Гокчаницу, у дужини од око 7,9 km.</p>
				<p>3. општински путеви укупне дужине 1.178 km на територијама општина на Планском подручју, са савременим коловозним застором на свега 69,22%.</p>
				<p>*<span class="italik">НАПОМЕНА:</span> У току израде Просторног плана, на снагу је ступила Уредба о категоризацији државних путева, према којој је, у односу на ранију категоризацију, значајан део путне мреже у Србији изгубио ранг државне мреже. Како је Просторни план прошао процедуру Јавног увида, уз сагласност управљача државних путева, овде се, у виду напомене, даје упоредни преглед државних путева према ранијој и новој категоризацији. Напомињемо и да се све стационаже путева приказане у Просторног плану односе на стари референтни систем државних путева зато што нови, који је усклађен са Уредбом о категоризацији државних путева („Службени гласник РС”, број 14/12) још увек није урађен.</p>
				<p>У табели која следи дат је упоредни приказ државних путева.</p>
				<p>Табела 18. Приказ државних путева у обухвату плана</p>
				<table class="tabela-sa-borderom">
					<tbody>
						<tr>
							<td class="auto-style2">
								<p><span class="italik">Државни путеви према категоризацији до 2012. године </span></p>
							</td>
							<td class="auto-style2">
								<p><span class="italik">Путеви према Уредби о категоризацији из 2012. године</span></p>
							</td>
						</tr>
						<tr>
							<td>
								<p>ДП I реда број 1</p>
							</td>
							<td>
								<p>ДП IА реда број 1</p>
							</td>
						</tr>
						<tr>
							<td>
								<p>ДП I реда број 5</p>
							</td>
							<td>
								<p>ДП IА реда број 4</p>
							</td>
						</tr>
						<tr>
							<td>
								<p>ДП I реда број 22</p>
							</td>
							<td>
								<p>ДП IА реда број 2 (деоница од Београда до Прељине)</p>
								<p>ДП IБ реда бр. 15 (деоница Краљево – Рибарићи – граница са Црном Гором)</p>
							</td>
						</tr>
						<tr>
							<td>
								<p>ДП I реда број 23</p>
							</td>
							<td>
								<p>ДП II реда број 155</p>
							</td>
						</tr>
						<tr>
							<td>
								<p>ДП I реда број 23.1</p>
							</td>
							<td>
								<p>ДП IБ реда број 15 (деоница Равни Гај – Витановац – Краљево)</p>
							</td>
						</tr>
						<tr>
							<td>
								<p>ДП II реда број 102</p>
							</td>
							<td>
								<p>ДП II реда број 158 (деоница Крагујевац – Крушевац)</p>
								<p>ДП IБ реда број 18 (деоница Крушевац – Белољин)</p>
							</td>
						</tr>
						<tr>
							<td>
								<p>ДП II реда број 119</p>
							</td>
							<td>
								<p>ДП II реда број 160</p>
							</td>
						</tr>
						<tr>
							<td>
								<p>ДП II реда број 214</p>
							</td>
							<td>
								<p>ДП II реда број 132</p>
							</td>
						</tr>
						<tr>
							<td>
								<p>ДП II реда број 217</p>
							</td>
							<td>
								<p>ДП II реда број 159 (деоница Витановац – Јасика)</p>
								<p>ДП II реда број 164 (деоница Мијатовац – Ћићевац)</p>
							</td>
						</tr>
						<tr>
							<td>
								<p>ДП II реда број 222</p>
							</td>
							<td>
								<p>ДП II реда број 162</p>
							</td>
						</tr>
						<tr>
							<td>
								<p>ДП II реда број 218 (деоница на планском подручју)</p>
							</td>
							<td>
								<p>Губи ранг државног пута – постаје општински пут</p>
							</td>
						</tr>
						<tr>
							<td>
								<p>ДП II реда број 219</p>
							</td>
							<td>
								<p>Губи ранг државног пута – постаје општински пут</p>
							</td>
						</tr>
						<tr>
							<td>
								<p>ДП II реда број 220</p>
							</td>
							<td>
								<p>Губи ранг државног пута – постаје општински пут</p>
							</td>
						</tr>
						<tr>
							<td>
								<p>ДП II реда број 224</p>
							</td>
							<td>
								<p>Губи ранг државног пута – постаје општински пут</p>
							</td>
						</tr>
					</tbody>
				</table>
				<p>Стање коловозне конструкције ДП I реда се може оценити као задовољавајуће, уз потребу рехабилитације појединих деоница. Стање ДП II реда није задовољавајуће и не одговара рангу пута.Саобраћајно оптерећење деоница ДП, приказано кроз ПГДС (просечан годишњи дневни саобраћај), дато је у следећој табели:</p>
				<p>Табела 19. ПГДС на ДП на Планском подручју (према тада важећој категоризацији)</p>
				<p class="auto-style2"><img src="http://www.pravno-informacioni-sistem.rs/SlGlasnikPortal/slike/img7.gif&amp;doctype=reg&amp;abc=cba&amp;eli=true&amp;eliActId=418139&amp;regactid=418139"></p>
				<p>У структури саобраћајног тока најзаступљенији су путнички аутомобили са учешћем од 77 – 85%. </p>
				<p>На Планском подручју је од инфраструктуре железничког саобраћаја заступљена:</p>
				<p>– магистрална електрифицирана железничка пруга број 3, односно Е-70 и Е-85: Београд – Ниш, у дужини од 16,46 km. Железничка пруга је двоколосечна од Ћуприје до железничке станице Сталаћ, док је од Сталаћа до станице Ђунис једноколосечна. У станици Сталаћ се одваја пруга према Краљеву, која се касније спаја са пругом Београд – Бар;</p>
				<p>– регионална једноколосечна железничка пруга број 55: Сталаћ – Краљево – Пожега, у дужини од 99,91 km на Планском подручју. Пруга је електрифицирана на деоници од Краљева до Пожеге;</p>
				<p>– магистрална неелектрифицирана једноколосечна пруга број 20: Лапово – Крагујевац – Краљево – Рашка – Косово Поље – Ђенерал Јанковић – државна граница, у дужини од око 17,75 km, од чега је 3,84 km у преклопу са пругом Сталаћ – Краљево – Пожега; и</p>
				<p>– постојећи коридор укинуте пруге узаног колосека Чачак – Горњи Милановац – Топола – Младеновац.</p>
				<p>Поред дугог века експлоатације без адекватног одржавања и застарелости колосечних постројења и уређаја, неповољан моменат представља и стање колосека које није задовољавајуће, што условљава појаву деоница са уведеним лаганим вожњама, односно дозвољену брзину кретања на већини деоница у распону од 40 km/h до 80 km/h. Постојећи слободни профил у већини случајева не омогућава примену савремених транспортних технологија.</p>
				<p>Од објеката намењених обављању ваздушног саобраћаја постоје војни и спортски аеродроми/летелишта у: Прељинама, Краљеву (Лађевци), Трстенику и Крушевцу. Војни аеродром поседује асфалтно-бетонску полетно слетну стазу, која захтева реконструкцију и има потенцијала да се оспособи за обављање цивилног ваздушног саобраћаја.</p>
				<p>Основне потенцијале развоја саобраћајне инфраструктуре представља повољан саобраћајно – географски положај у односу на међународни Коридор 10 и Ибарску магистралу (ДП I реда бр. 22), као и планирани аутопут Е-763 Београд – Јужни Јадран, мрежа државних и општинских путева којом се интегришу градови и општине и остварују везе са суседним регионима, коридори железничких пруга чији потенцијали нису у довољној мери искоришћени, инфраструктура ваздушног саобраћаја, са могућношћу пријема и отпреме мањих комерцијалних авиона у цивилном ваздушном саобраћају, природни предуслови за развој бициклистичког саобраћаја у циљу повезивања са регионима и развоја циклотуризма, нарочито у заштићеним подручјима; и изградња логистичких центара у циљу успостављања компатибилности саобраћајног система и рационализације транспортног процеса и усмеравање развоја индустријских центара.</p>
				<p>Основна ограничења развоја представља некомплетна мрежа државних путева, по питању неизграђених деоница и нестандардних техничко – експлоатационих елемената, саобраћајно оптерећење државних путева, са критичним вредностима на деоницама у зони општинских центара која премашују пројектоване капацитете, пролазак ДП I реда кроз општинске центре, недостатак путева са савременим коловозом у категорији општинских и некатегорисаних путева, недовољна финансијска средства за одржавање, лоше стање железничке инфраструктуре, висока цена модернизације инфраструктуре ваздушног саобраћаја и изградње пратећих садржаја и непостојање одговарајуће инфраструктуре за немоторни саобраћај што доводи до мешања са моторним саобраћајем.</p>
				<p class="clan">SWOT анализа за саобраћајну инфраструктуру</p>
				<p>Табела 20. Приказ SWOT анализа за саобраћајну инфраструктуру</p>
				<table class="tabela-sa-borderom">
					<thead>
						<tr>
							<td class="auto-style2">
								<p>ПРЕДНОСТИ</p>
							</td>
							<td class="auto-style2">
								<p>СЛАБОСТИ</p>
							</td>
						</tr>
					</thead>
					<tbody>
						<tr>
							<td>
								<p>1. Географски положај Планског подручја са директним контактом са међународним Коридором 10 и планираним Аутопутем Е-763 Београд – Јужни Јадран.</p>
							</td>
							<td>
								<p>1. Економска ситуација и непостојање стабилних извора финансирања.</p>
							</td>
						</tr>
						<tr>
							<td>
								<p>2. Постојећа транспортна мрежа и инфраструктурни ресурси.</p>
							</td>
							<td>
								<p>2. Ток реке Западне Мораве као природне баријере.</p>
							</td>
						</tr>
						<tr>
							<td>
								<p>3. Дефинисани оквир и установљени циљеви и приорити у складу са европским и регионалним политикама развоја саобраћаја. </p>
							</td>
							<td>
								<p>3. Стање постојеће путне инфраструктуре, непланско одржавање и смањена безбедност.</p>
							</td>
						</tr>
						<tr>
							<td>
								<p>4. Постојање основне инфраструктуре ваздушног саобраћаја.</p>
							</td>
							<td>
								<p>4. Висока цена реконструкције и изградње саобраћајне инфраструктуре и објеката.</p>
							</td>
						</tr>
						<tr>
							<td>
								<p>5. Магистрална и регионална железничка пруга.</p>
							</td>
							<td>
								<p>5. Неинтегрисани видови саобраћаја.</p>
							</td>
						</tr>
						<tr>
							<td>
								<p>6. Природни предуслови за организовање немоторних видова саобраћаја.</p>
							</td>
							<td>
								<p>6. Недовољно развијен систем туристичке сигнализације, бициклистичких и пешачких стаза.</p>
							</td>
						</tr>
						<tr>
							<td>
								<p>МОГУЋНОСТИ</p>
							</td>
							<td>
								<p>ПРЕТЊЕ</p>
							</td>
						</tr>
						<tr>
							<td>
								<p>1. Интереси околних земаља за развој регионалне транспортне мреже и нови модели улагања (концесија, ЈПП, фондови ЕУ).</p>
							</td>
							<td>
								<p>1. Дуг период од израде пројектне документације до реализације инфраструктурних коридора.</p>
							</td>
						</tr>
						<tr>
							<td>
								<p>2. Непосредна веза са међународним Коридором 10 друмским и железничким везама.</p>
							</td>
							<td>
								<p>2. Велика финансијска средства потребна за реализацију коридора аутопута.</p>
							</td>
						</tr>
						<tr>
							<td>
								<p>3. Могућност отварања према новим тржиштима у суседним државама путем реализације функционалне путне мреже.</p>
							</td>
							<td>
								<p>3. Низак кредитни рејтинг државе и нестабилно и недовољно финансирање развоја саобраћајног система.</p>
							</td>
						</tr>
						<tr>
							<td>
								<p>4. Развој мултимодалног система транспорта и очување еколошког садржаја.</p>
							</td>
							<td>
								<p>4. Штетни утицаји моторног саобраћаја на животну средину.</p>
							</td>
						</tr>
						<tr>
							<td>
								<p>5. Природни услови за развој бициклистичког саобраћаја са потребном инфраструктуром.</p>
							</td>
							<td>
								<p>&nbsp;</p>
							</td>
						</tr>
					</tbody>
				</table>
				<p class="clan">2.3.2. КОНЦЕПЦИЈА РЕШЕЊА СИСТЕМА</p>
				<p>Основно концепцијско опредељење је резервисање простора за коридор планираног аутопута уз задовољење основних планско – пројектних елемената, рационалније искоришћавање постојећих капацитета, реконструкција и изградња остале путне инфраструктуре у циљу побољшања повезаности простора са ближим и даљим окружењем уз валоризацију потенцијала ужег и ширег утицајног подручја.</p>
				<p>Планиране активности представљају разраду стратегије дефинисане ППРС, Стратегијом развоја железничког, друмског, водног, ваздушног и интермодалног транспорта у Републици Србији од 2008. до 2015. године („Службени гласник РС”, број 4/08) и Генералним мастер планом саобраћаја у Србији (2009. године), где је коридор Аутопута Е-761 дефинисан као развојни пројекат од приоритетног значаја. Такође је предвиђена реконструкција одређених деоница ДП и реализација обилазних путних праваца у складу са смерницама ППРС и Просторних планова јединица локалне самоуправе, у циљу повећања нивоа саобраћајне услуге. Општинска путна мрежа ће се прилагођавати захтевима и потребама локалних самоуправа и усклађивати са путном мрежом вишег нивоа у зависности од утврђених приоритета.</p>
				<p>Предметна деоница ДП бр. 5 је од примарног значаја у мрежи магистралног карактера наше земље, а у европској мрежи путева има секундарни значај – припада путевима класе „Б” са ознаком Е-761. На нивоу Србије ова деоница повезује централне делове Републике правцем исток – запад, са два најзначајнија путна правца државе који припадају и европској мрежи путева. Први правац је аутопут Е-75 који се поклапа са краком „C” Паневропског мултимодалног Коридора 10, преко кога остварује везу на северу са Београдом и централном и западном Европом и на југу са јужним деловима Републике, односно са БЈР Македонијом, Бугарском и даље Блиским истоком и Азијом. Други путни правац од изузетног значаја јесте планирана траса аутопута Е-763 Београд – Јужни Јадран. Овим путним правцем регион би добио најкраћу везу са западном Србијом, Црном Гором, а преко луке Бар и са јужном Италијом, као и везе са поморским лукама Јадрана и Средоземља.</p>
				<p class="bold">2.3.2.1. Целине и зоне посебне намене</p>
				<p>Целине и зоне посебне намене односе се на саобраћајни коридор и објекте у функцији аутопута Е-761. Подељене су на: </p>
				<p>– Зону аутопута </p>
				<p>– Зоне укрштања </p>
				<p>– Зоне пратећих садржаја </p>
				<p>ЗОНА АУТОПУТА је дефинисани простор за потребе изградње аутопута и његово функционисање. Изградња објеката у зони путног коридора подразумева објекте пута и објекте у функцији саобраћаја на њему, као и објекте инфраструктурних система који се укрштају или паралелно воде у коридору пута. Ширина зоне износи 70,0 m. </p>
				<p>На зону аутопута се надовезују зона непосредне заштите и зона шире заштите које су дефинисане законском регулативом. </p>
				<p>– Зона непосредне заштите је утврђена за обезбеђење заштите од штетног утицаја путног коридора на окружење. Изградња објеката у зони непосредне заштите није дозвољена осим за објекте који су у функцији пута и саобраћаја на њему и на деоницама кроз грађевинска подручја, где се пружа могућност формирања и изградње сервисних саобраћајница у појасу непосредне заштите. Ширина зоне директно произилази из законске регулативе и износи 40,0 m, и</p>
				<p>– Зона шире заштите је у функцији путног коридора и његовог несметаног функционисања у простору. Изградња објеката у зони шире заштите дозвољена је по селективном принципу уз израду одговарајуће планске документације. Ширина зоне директно произилази из законске регулативе и износи 40,0 m. </p>
				<p>ЗОНЕ УКРШТАЊА аутопута са постојећом и планираном путном мрежом и осталим видовима саобраћаја и постојећом и планираном инфраструктуром и водотоцима приказане су на рефералним картама, а резервисан простор омогућује имплементацију планираног вида укрштаја у фази пројектовања. </p>
				<p>Просторним планом су дефинисана укрштања са државним и општинским путевима за деонице за које се издаје локацијска дозвола директно из Просторног плана, док би за укрштаје и прелазе у зонама грађевинских подручја насеља и радних зона, као и за деонице за које је предвиђена урбанистичка разрада требало оставити могућност дефинисања плановима нижег реда, уз саобраћајно техничке услове управљача пута. </p>
				<p>ЗОНА ПРАТЕЋИХ САДРЖАЈА, коју чине објекти уз државни пут, који имају улогу да омогуће што боље функционисање саобраћаја, као и да пруже услуге потребне корисницима државног пута, тј. задовоље њихове потребе и захтеве, како би се обезбедило безбедније и комфорније путовање или извршење транспортног рада. </p>
				<p class="bold">2.3.2.2. Положај коридора и трасе аутопута Е-761</p>
				<p>Дефинисање просторног размештаја трасе аутопута урађено је на основу пројектне документације, на нивоу ревидиране претходне студије оправданости са Генералним пројектом урађена, док је идејни пројекат за поједине деонице у фази израде.</p>
				<p>За коридор аутопута Е-761, деоница Појате – Прељина, резервише се простор укупне дужине око 110,9 km. Ширина коридора, којом је обухваћена ширина путног појаса од 70,0 m, обострани појас непосредне заштите (80 m), обострани појас контролисане изградње (80 m) и шири заштитни појас од 470 m, износи укупно 700 m. Траса аутопута је дефинисана на основу Генералног пројекта и Претходне студије оправданости, као и кроз консултације са обрађивачима идејних пројеката појединих деоница. </p>
				<p>Попречни профил планираног аутопута подразумева:</p>
				<p>1. коловозне траке:</p>
				<p>– возне траке 4х3,75 m</p>
				<p>– ивичне траке 2х(1,0 m + 0,5 m)</p>
				<p>– зауставне траке 2х2,50 m</p>
				<p>2. пратећи елементи коловоза</p>
				<p>– разделна трака 3,00-4,00 m</p>
				<p>– банкине 2х1,5 m</p>
				<p class="auto-style2"><img src="http://www.pravno-informacioni-sistem.rs/SlGlasnikPortal/slike/img9.gif&amp;doctype=reg&amp;abc=cba&amp;eli=true&amp;eliActId=418139&amp;regactid=418139"></p>
				<p><span class="italik">Слика 2: Путни појас аутопута</span></p>
				<p>Аутопут у оквиру путног појаса од око 70 m, који представља и појас експропријације, има по две коловозне траке и једну зауставну траку у оба смера, као и разделно острво између њих, косине насипа и заштитну ограду и има следећи положај и техничке карактеристике по деоницама.</p>
				<p>*Напомена: У приказу деоница аутопута који следи, стационаже су индикативног карактера, на нивоу генералних техничких решења. У току даље разраде техничке документације може доћи до извесних одступања, из објективних разлога. </p>
				<p class="italik"><span class="italik">Деоница 1: Појате – Кошеви (km: 0+000 – km: 27+600)</span></p>
				<p>Петља „Појате” на аутопуту Е-75 Београд – Ниш, тј. место постојећег надвожњака који је предвиђен за реконструкцију, због ширења крака постојеће петље у пун профил новопројектованог аутопута, усвојено је као почетак предметне деонице. Траса даље иде југозападно, пресеца гасовод (km: 1+215), а затим мостом прелази преко Јовановачке реке и двоколосечне железничке пруге (km: 1+324). Траса наставља јужно до друге денивелисане раскрснице Ћићевац (km: 3+088), којом је остварена веза са путем Варварин – Ћићевац, који прелази мостом (km: 3+686). У циљу неугрожавања заштићених зона изворишта „Моравиште”, предлаже се вођење трасе ближе реци Великој Морави. Осовину аутопута у зони водоизворишта „Моравиште” је потребно додатно проверити и испитати у следећим фазама израде техничке документације, имајући у виду да до сада нису добијени сви тражени меродавни услови и подаци. Траса даље води до моста на реци Јужној Морави (km: 8+519) и моста на реци Западној Морави (km:9+871). Траса поново прелази на десну обалу реке Западне Мораве мостом у km: 15+940 и наставља даље до денивелисане раскрснице „Крушевац – исток” (km: 20+050). Траса је на овом делу у знатном насипу, имајући у виду непосредну близину реке и ниво стогодишње воде, што условљава потребу за облагањем косина насипа. Траса је надаље у великој мери дефинисана постојећом обилазницом око Крушевца, која је изграђена у полуаутопутском профилу и за коју је предвиђена рехабилитација. На том делу су предвиђене две петље: „Крушевац исток” и „Крушевац запад”.</p>
				<p class="italik"><span class="italik">Деоница 2: Обилазница Крушевац – Трстеник <br>(km: 27+600 – km: 47+000)</span></p>
				<p>Следећа деоница разматра потез до урбаног подручја Трстеника (km: 47+020). Траса аутопута се пружа неизграђеном зоном уз корито реке Западне Мораве, десном обалом, имајући у виду да пребацивање трасе на леву обалу захтева изградњу два нова моста, док су остали показатељи меродавни за избор варијанте готово идентични (расподела саобраћајних токова, трошкови одржавања, сигурност саобраћаја, просторне последице, еколошке последице).</p>
				<p>На предметној деоници предвиђена је петља „Велика Дренова” (km: 35+070/36+090<span class="superscript">5</span>) преко које се остварује веза са ДП II реда бр. 218.</p>
				<p>На овој деоници се мора водити рачуна о границама Специјалног резервата природе „Осредак”. Завод за заштиту природе Србије је 2009. године покренуо истраживање, а 2010. год је урадио Студију заштите Специјалног резервата природе – Осредак. Према истраживању Завода утврђено је да је у питању подручје са израженим биодиверзитетом тј. присуством репрезентативних биљних и животињских врста од којих су многе због угрожености на националним и међународним листама трајно заштићених врста. На подручју резервату су дефинисана два степена заштите: други степен заштите у површини од 153 ha и трећи степен заштите у површини од 92 ha. Имајући у виду да је према Закону о заштити природе („Службени гласник РС”, бр. 36/09, 88/10 и 91/10 – исправка) забрањено извођење радова и активности у смислу изградње објеката техничке инфраструктуре, Планом се предвиђа измештање трасе аутопута дефинисане Генералним пројектом на овом подручју. Препорука је обрађивачу Идејног пројекта деонице аутопута у зони насеља Бресно поље (оквирно од km: 30+000 до km: 35+000), да се испита могућност измештања трасе јужније, ван граница заштићеног простора, а на основу услова Завода за заштиту природе. Овај простор није угрожен грађевинским подручјем насеља и ова интервенција је са тог становишта могућа. Додатна оправданост овог решења се може наћи у избегавању неповољних услова за градњу на постојећој траси, са бројним меандрима, мочварним земљиштем и високим нивоом подземних вода.</p>
				<p class="f">–––––––––––––––</p>
				<p class="f">5 Стационажа је дата на основу решења из Генералног пројекта (km:35+070) и на основу продужења дужине трасе на првој деоници у односу на Генерални пројекат (km: 36+090). Исти приступ је примењен на целој деоници до Прељине и представљене су стационаже које одговарају новонасталој ситуацији. </p>
				<p class="italik"><span class="italik">Деоница 3: Подручје Трстеника (km: 47+000 – km: 55+000)</span></p>
				<p>Трећа деоница захвата шире подручје Трстеника, које карактеришу врло сложени просторни услови. Градско ткиво Трстеника спојено са насељем Грабовац преко два моста преко реке Западне Мораве, док је десна обала реке у целости покривена урбаним језгром Трстеника. Због тога се траса аутопута води левом обалом реке Западне Мораве, на коју прелази мостом дужине 245 m (km: 47+690). Решење је прихваћено у ППО Трстеник и ПГР Трстеника, тако да се коридор успешно чува од других намена. На предметној деоници предвиђена је петља „Трстеник” (km: 47+370) којим се остварује веза са градским подручјем и државним путевима бр. 5, бр. 217 и бр. 219. </p>
				<p>У западном ободу Трстеника налази се подземна акумулација воде чијом се експлоатацијом обавља водоснабдевање града. Коридор аутопута тангира ово подручје, што условљава повећане мере заштите подземних вода. Траса аутопута се и даље води левом обалом реке Западне Мораве, имајући у виду постојеће и планиране туристичке садржаје у Врњачкој Бањи, због чега је потребно регулисати њен ток у дужини од 1,7 km и измештање трасе ДП II реда бр. 217.</p>
				<p>Траса аутопута дефинисана Генералним пројектом се у мањој мери коригује у зони водоизворишта „Звездан” у Трстенику, имајући у виду непосредно зону заштите кроз коју траса аутопута пролази. Решење измештања трасе је преузето из Генералног урбанистичког плана „Трстеник” до 2030. године („Службени лист општине Трстеник”, број 7/09). </p>
				<p>У току израде Идејног пројекта ове деонице аутопута, посебна пажња се мора посветити делу деонице у дужини од 2,5 km, која се води левом обалом реке Западне Мораве, непосредно уз ДП II реда бр. 217, где је терен плаван и неповољан за изградњу и где се налази заштићени локалитет средњовековног града „Грабовац” – потес „Јеринин град”. </p>
				<p class="italik"><span class="italik">Деоница 4: Трстеник – Адрани (km: 55+000 – km: 81+000)</span></p>
				<p>Ова деоница се пружа до почетка планиране обилазнице Краљева и планиране попречне везе ДП бр. 23.1 и бр. 5. Генералним планом Врњачке Бање планирани туристичко рекреативни садржаји допиру до саме обале реке, што je условило вођење коридора левом обалом на слободном пољопривредном земљишту. После проласка коридора кроз ову зону траса аутопута прелази на десну обалу мостом дужине 175 m (km: 59+600) имајући у виду густо изграђену леву обалу реке, разуђено ушће реке Груже као леве притоке реке Западне Мораве и позицију почетка планиране обилазнице Краљева и планиране попречне везе државних путева.</p>
				<p>Од km: 73+000 (ушће реке Ибар у реку Западну Мораву) до km: 81+000 (ушће реке Мујине у реку Западну Мораву) предвиђа се изградња обилазнице Краљева. Мост преко реке Ибар, као саставни део обилазнице, je изграђен и привремено повезан на градску мрежу. Попречна веза ДП I реда бр. 5 и бр. 23.1 је предвиђена источно од Краљева, пре њиховог спајања у централној градској зони.</p>
				<p>Веза аутопута са осталом путном мрежом остварена је преко петље „Врњачка Бања” (km: 58+280) којом се остварује веза са ДП II реда бр. 224, петље „Ратина” (km: 69+555), којом се остварује веза са ДП бр. 5 и бр. 23.1 и петље „Камиџора” (km: 75+945), којом се остварује веза са градским подручјем и ДП бр. 23.1.</p>
				<p>У зони Врњачке Бање с обзиром на густину садржаја и активности посебну пажњу треба обратити приликом укрштања са постојећом инфраструктурном мрежом – водоводом из изворишта „Угљарево” са којег се водом снабдева Врњачка Бања, као и потребним заштитним зонама и појасевима ове инфраструктуре, те се приликом израде Идејног пројекта морају поштовати услови надежних предузећа и организација. </p>
				<p>Напомиње се да у склопу ове деонице траса аутопута пролази контактном зоном подножја Гледићких планина (траса од њега одвојена постојећим државним путем првог реда и насељеним зонама) и долине Западне Мораве те је потребно да се приликом израде Идејног пројекта обрати посебна пажња на очување предела, с обзиром да је подручје Гледићких планина у ранијим плановима третирано као природно вредан предео. </p>
				<p class="italik"><span class="italik">Деоница 5: Адрани – Прељина (km: 81+000 – km: 109+612)</span></p>
				<p>Пета деоница се пружа од насеља Адрани до града Чачка и завршава се петљом „Прељина” која је предвиђена пројектом Аутопута Е-763 Београд – Јужни Јадран. Траса се од петље „Адрани” (km: 82+160) пружа десном обалом реке Западне Мораве, док мостом у km: 83+370 прелази на супротну обалу реке Западне Мораве, којом се креће све до Прељине. Разлог преласка је локација потенцијалног водоизворишта „Адрани” и велики комплекс са постројењима за прераду камена са асфалтном базом, који се налазе на десној обали реке.</p>
				<p>Денивелисаном раскрсницом „Адрани” остварује се ваза са ДП бр. 5 (22), што подразумева изградњу планиране попречне везе којом би се повезали ДП бр. 5 и бр. 22 међусобно и са новим аутопутем. Предметна деоница се завршава у чвору „Прељина” у km: 110+870 где је и крајња стационажа аутопута Е-761.</p>
				<p class="bold">2.3.2.3. План веза аутопута Е-761 са окружењем</p>
				<p>Обезбеђење приступачности планираном аутопуту свим корисницима и остваривање везе са постојећом и планираном путном мрежом омогућиће се формирањем петљи и укрштаја. Обезбеђењем сервисних, паралелних путних праваца и изградњом денивелисаних укрштаја (подвожњаци и надвожњаци) омогућиће се повезаност различитих страна инфраструктурног коридора без утицаја на услове одвијања саобраћаја на Аутопуту Е-761.</p>
				<p class="clan">Денивелисане раскрснице – петље</p>
				<p>Концепција раскрсница условљена је рангом путева на укрсном правцу. Предвиђене су са пуним програмом веза уз оријентацију директних и полудиректних рампи која одговарају дистрибуцији саобраћајног оптерећења на укрсне правце. Све денивелисане раскрснице предвиђене су према затвореном систему наплате путарине.</p>
				<p>Локација укрштаја је одређена на основу следећих критеријума: </p>
				<p>– обезбеђење веза на местима укрштања са државним и саобраћајно најоптерећенијим општинским путевима уз максимално задржавање њихових траса;</p>
				<p>– денивелисано укрштање са железничким пругама (аутопут изнад пруге);</p>
				<p>– обезбеђење везе за регионалне и општинске центре на Планском подручју; и</p>
				<p>– обезбеђење везе за поједина подручја (планирана за развој туризма и значајне просторно-развојне зоне (индустрија, робно-транспортни центри и др.).</p>
				<p>Граничне елементе денивелисаних раскрсница, који подразумевају прорачун минималних и максималних вредности за ситуациони план, подужни профил, попречни профил и прегледност, потребно је дефинисати у даљем процесу израде пројектне документације у функцији рачунске брзине од Vr=60 km/h, као максималној брзини на денивелисаној раскрсници. На траси аутопута су планиране следеће петље:</p>
				<p>Табела 21.: Денивелисане раскрснице на аутопуту Е-761</p>
				<p class="auto-style2"><img src="http://www.pravno-informacioni-sistem.rs/SlGlasnikPortal/slike/imgB.gif&amp;doctype=reg&amp;abc=cba&amp;eli=true&amp;eliActId=418139&amp;regactid=418139"></p>
				<p class="f">Напомена: </p>
				<p class="f">* Стационаже дефинисане Просторним планом су индикативног карактера, на нивоу генералних техничких решења. У току даље разраде техничке документације може доћи до извесних одступања, из објективних разлога.</p>
				<p class="f">** стационажа петље „Катрга” дата оријентационо (92+900 km према радној верзији Идејног пројекта) и њену дефинитивну локацију, као и могуће техничко решење (тип „индиректна труба”, „труба” и сл.), треба потврдити даљом израдом техничке докумантације, односно приликом израде планске и техничке документације за аутопутски правац Лапово – Баточина – Крагујевац – Кнић – веза са Е-761. Локација у Катргама је повољнија са становишта уклапања више подручја посебне намене у односу на локацију из Претходне студије оправданости са Генералним пројектом (у зони насеља Мрчајевци оријентационе стационаже 96+180 km). У том смислу, могуће је одступање од дефинисане стационаже, типа петље, као и броја наплатних места.</p>
				<p><span class="italik">Денивелисана раскрсница </span>„<span class="italik">Појате”. </span>Постојећа петља је облика трубе која повезује ДП I реда бр. 5 са аутопутем Е-75. Планом се предвиђа њена реконструкција у смислу раздвајања коловоза на двосмерном делу рампи, за шта је резервисан простор приликом изградње петље. На основу саобраћајних анализа, на почетним деоницама Појате-Ћићевац и Ћићевац-Крушевац је саобраћај најмањи на целом потезу (ПГДС 9.500 – 13.200), па на овој петљи нису предвиђене значајније измене у смислу повећања њеног капацитета. Детаљнији просторни размештај петље, на основу истраживања на нивоу Идејног пројекта, приказан је на графичком прилогу Д1<span class="italik">: Денивелисана раскрсница „Појате”.</span></p>
				<p><span class="italik">Денивелисана раскрсница </span>„<span class="italik">Ћићевац”.</span> Петља је планирана у функцији повезивања ДП I реда бр. 5, ДП II реда бр. 220 према Варварину, посредно и ДП II реда бр. 214, насеља Ћићевац, Појате и Сталаћ са новим аутопутем. Петља је облика индиректне трубе са оријентациом рампи у складу са величином саобраћаја. У зони петље, од пратећих садржаја позиционо је дефинисана наплатна рампа. Веза са ДП II реда бр. 220 се остварује трокраком површинском раскрсницом. Потребно је предвидети пет наплатних места на наплатној станици, тј. по једно место са спољне стране рампе за електронску наплату и вангабаритна возила и три за ручну наплату. Детаљнији просторни размештај петље, на основу истраживања на нивоу Идејног пројекта, приказан је на графичком прилогу Д2: <span class="italik">Денивелисана раскрсница „Ћићевац”.</span></p>
				<p><span class="italik">Денивелисана раскрсница </span>„<span class="italik">Крушевац – исток”. </span>Петља је планирана у функцији повезивања ДП I реда бр. 5, ДП II реда бр. 221б и ДП II реда бр. 223 са планираним аутопутем. Надовезује се на планирану источну транзитну саобраћајницу Крушевца (веза ка Брусу и Копаонику), са које ће бити омогућене везе ка граду. Петља је облика „трубе” и постављена је унутар појаса који је већ резервисан за њу. Детаљнији просторни размештај петље, на основу истраживања на нивоу Идејног пројекта, приказан је на графичком прилогу Д3: <span class="italik">Денивелисана раскрсница „Крушевац – исток”.</span></p>
				<p><span class="italik">Денивелисана раскрсница </span>„<span class="italik">Крушевац – запад”. </span>Петљом се повезује индустријска зона у Крушевцу, централни и западни делови града и ДП II реда бр. 102, а преко њега и ДП II реда бр. 217 са новим аутопутем. Планом се предлаже да се у наредним фазама израде пројектне документације разради облик петље „труба” уместо „полудетелине” која је предвиђена Генералним пројектом. Наиме, трошкови експлоатације са два наплатна места ће веома брзо превазићи инвестиционе трошкове изградње петље облика „труба”, имајући у виду саобраћајне анализе и перспективне саобраћајне токове. Просторни услови су дефинисали у великој мери изглед петље. Веза са осталом путном мрежом се остварује преко кружне раскрснице унутрашњег радијуса 16 m. Детаљнији просторни размештај петље, на основу истраживања на нивоу Идејног пројекта, приказан је на графичком прилогу Д4:<span class="italik"> Денивелисана раскрсница „Крушевац – запад”.</span></p>
				<p>Евидентно је да су предвиђене петље Крушевац исток и Крушевац Запад на малом међусобном растојању (мање од 2 km), што додатно долази до изражаја уколико се узме у обзир и постојање изливних и уливних трака између њих. Предметним планом се резервише простор за изградњу обе денивелисане раскрснице, при чему се приоритет даје петљи „Крушевац – исток”. Оправданост изградње петље „Крушевац – запад” је потребно проверити у следећим фазама израде пројектне документације. Планом се предвиђа изградња сервисне саобраћајнице, паралелне аутопуту, која повезује петљу „Крушевац – исток” са градском саобраћајницом кроз индустријску зону Крушевца преко планиране кружне раскрснице. Планирана саобраћајница ће служити за измештање транзитних токова из Крушевца који не користе аутопут и за остваривање директне везе индустријске зоне са аутопутем уколико се не реализује петља „Крушевац – запад”.</p>
				<p><span class="italik">Денивелисана раскрсница </span>„<span class="italik">Велика Дренова”. </span>Денивелисана раскрсница је планирана у функцији повезивања ДП II реда бр. 218, а преко њега и ДП II реда бр. 217 и ДП I реда бр. 5 са планираним аутопутем. Уз ову петљу се планира изградња недостајуће деоница на ДП бр. 218 уз изградњу моста преко реке Западне Мораве. Детаљнији просторни размештај петље, на основу истраживања на нивоу генералног пројекта, приказан је на графичком прилогу Д5: <span class="italik">Денивелисана раскрсница „Велика Дренова”.</span></p>
				<p><span class="italik">Денивелисана раскрсница </span>„<span class="italik">Трстеник”. </span>Ова раскрсница је планирана око 1 km источно од Трстеника у неизграђеном простору и има за циљ да преко планираних саобраћајница примарне градске мреже повеже град, спортски аеродром и ДП I реда бр. 5, ДП II реда бр. 219 и ДП II реда бр. 217 са планираним аутопутем. Детаљнији просторни размештај петље, на основу истраживања на нивоу генералног пројекта, приказан је на графичком прилогу Д6:<span class="italik"> Денивелисана раскрсница „Трстеник”.</span></p>
				<p><span class="italik">Денивелисана раскрсница </span>„<span class="italik">Врњачка Бања”. </span>Планирана је у функцији повезивања Врњачке бање, субрегионалног центра са израженом туристичком функцијом, са планираним аутопутем преко ДП II реда бр. 224, а посредно и са ДП I реда бр. 5, ДП II реда бр. 222 и ДП II реда бр. 217. Детаљнији просторни размештај петље, на основу истраживања на нивоу генералног пројекта, приказан је на графичком прилогу Д7: <span class="italik">Денивелисана раскрсница „Врњачка Бања”.</span></p>
				<p><span class="italik">Денивелисана раскрсница </span>„<span class="italik">Ратина”</span>. Ова раскрсница подразумева изградњу планиране попречне везе којом би се повезали ДП I реда бр. 5 и бр. 23.1 међусобно, као и са новим аутопутем. Уједно ово место је предвиђено као почетна тачка у планираној реализацији обилазнице Краљева као једне од приоритетних етапа у градњи целог путног правца. Детаљнији просторни размештај петље, на основу истраживања на нивоу генералног пројекта, приказан је на графичком прилогу Д8: <span class="italik">Денивелисана раскрсница „Ратина”.</span></p>
				<p><span class="italik">Денивелисана раскрсница </span>„<span class="italik">Камиџора”. </span>Планирана је у претходно ослобођеном простору измештањем корита реке Западне Мораве, која у овом простору изражено меандрира. Раскрсница повезује планиране саобраћајнице индустријске зоне града Краљева, а преко њих централне зоне и ДП I реда бр. 23.1 са планираним аутопутем. Детаљнији просторни размештај петље, на основу истраживања на нивоу генералног пројекта, приказан је на графичком прилогу Д9: <span class="italik">Денивелисана раскрсница „Камиџора”.</span></p>
				<p><span class="italik">Денивелисана раскрсница </span>„<span class="italik">Адрани”.</span> Раскрасница је планирана у североисточној периферној зони Краљева и повезује ДП I реда бр. 5 са планираним аутопутем. Дефинитивни положај петље је потребно утврдити након дефинисања укрсног места западне обилазнице Краљева и ДП I реда бр. 5/22, у смислу њене дислокације ближе укрсном месту планиране западне обилазнице Краљева и постојећег ДП бр. 5, а у складу са реалном динамиком реализације западне обилазнице. Сама петља је лоцирана на km: 82+160 (km: 80+950 по Генералном пројекту) и развијана је у повољним топографским и ограниченим просторним условима. Петља је облика „Трубе” са пуним програмом веза. Оријентација директних и полудиректних рампи је таква да одговара дистрибуцији саобраћајног оптерећења на укрсне правце. Детаљнији просторни размештај петље, на основу истраживања на нивоу Идејног пројекта, приказан је на графичком прилогу Д10:<span class="italik"> Денивелисана раскрсница „Адрани”.</span></p>
				<p><span class="italik">Денивелисана раскрсница </span>„<span class="italik">Катрга”.</span> Осим повезивања насеља у окружењу са планираним аутопутем, сама петља је значајна и због повезивања планираног аутопутског правца Лапово – Баточина – Крагујевац – Кнић – веза са Е-761 (у зони насеља Катрга – оријентациона стационажа km: 92+900 према радној верзији Идејног пројекта). Ова петља захтева додатно истраживање и пажљиво планирање имајући у виду да студијска, планска и техничка документација за предметни аутопут, на основу које би се могло детаљније дефинисати место прикључка, још увек није урађена. Ово је нарочито важно са становишта просторног уклапања више подручја посебне намене укључујући аеродром „Морава”, као и стечених обавеза у погледу регионалног и локалног просторног развоја<span class="superscript">6</span>. На основу досадашњих истраживања и планских обавеза из планова ширег подручја<span class="superscript">7</span> повезивање аутопутских коридора Е-761 и коридора аутопута према Крагујевцу указује на то да је оптимална локација ове петље на подручју насеља Катрга (оријентационе стационаже km: 92+900 према радној верзији Идејног пројекта). Ову оптималну локацију, неопходно је потврдити техничком документацијом за <span class="italik">аутопутски правац Лапово-Баточина-Крагујевац –Кнић-веза са Е-761, као и просторним планом подручја посебне намене за тај аутопутски правац</span>. Ова петља повезује нови аутопут са поменутим путним правцем, а преко њега и са ДП бр. 5/22.</p>
				<p><span class="italik">Денивелисана раскрсница </span>„<span class="italik">Прељина”. </span>Ова раскрсница је облика трубе и подразумева изградњу планиране попречне везе којом би се повезали ДП бр. 5 и бр. 22 међусобно, као и са новим аутопутем. Веза је дефинисана као примарна градска саобраћајница која се завршава на укрштају са Е-761 дужине око 1.500 m. Планом се предвиђа њено продужење до ДП I реда бр. 22 за око 800 m у циљу његовог ефикснијег повезивања са новим аутопутем и постојећом обилазницом Чачка. </p>
				<p>Остатак деонице у дужини од око 2,6 km има функцију прикључка планираног Аутопута Е-761 на пројектовану трасу Аутопута Е-763 Београд-Јужни Јадран. Пројектним решењем деонице Е-763 Таково-Прељина, овај прикључак је предвиђен као привремено решење тако што га је повезао на постојећи ДП I реда бр. 22 у месту Прељина. Решење подразумева изградњу саобраћајнице у дужини од око 1.000 m, наплатну станицу и мост преко реке Дичине. Решење из техничке документације планираног Аутопута Е-761 предвиђа израду трајног решења што подразумева прикључак Е-761 дужине 2,6 km (у полупрофилу), попречна веза ДП бр. 5 и бр. 22 дужине 2,3 km и изградњу саме петље „Прељина”. Детаљнији просторни размештај петље, на основу истраживања на нивоу Идејног пројекта, приказан је на графичком прилогу Д12: <span class="italik">Денивелисана раскрсница „Прељина”.</span></p>
				<p>Реализација петљи које се повезују на планиране градске примарне саобраћајнице у Крушевцу, Трстенику, Краљеву и Чачку предпостављају претходну реализацију ових саобраћајница, те је неопходна стална координација са градским структурама у наредним фазама пројектовања. </p>
				<p class="f">–––––––––––––––</p>
				<p class="f">6 Регионални просторни план за подручје Златиборског и Моравичког управног округа и Просторни план града Чачка. </p>
				<p class="f">7 ППРС веза аутопутског правца Е-761 и аутопутског правца према Крагујевцу, Баточини и Лапову је генерално планирана у зони насеља Мрчајевци, те се из тог разлога овај аутопутски правац колоквијално назива Баточина – Крагујевац – Мрчајевци. Одговарајућом планско – техничком документацијом ће се прецизно утврдити њена локација. На основу свега може се закључити да је оптимална локација у зони насеља Катрга (оријентационе стационаже km: 92+900 према радној верзији Идејног пројекта). </p>
				<p class="clan">&nbsp;</p>
				<p class="clan">Укрштање са осталом путном инфраструктуром</p>
				<p>Повезивање подручја са супротних страна аутопутског коридора остварује се планским размештајем денивелисаних укрштаја, тј. надвожњака и потпутњака, којима се повезују трасе државних путева, фреквентнијих општинских путева и појединих пољских путева.</p>
				<p>Табела 22. Укрштаји на Аутопуту Е-761*</p>
				<table class="tabela-sa-borderom">
					<tbody>
						<tr>
							<td rowspan="2" class="auto-style2">
								<p>редни број</p>
							</td>
							<td rowspan="2" class="auto-style2">
								<p>објекат</p>
							</td>
							<td colspan="2" class="auto-style2">
								<p>стационажа (km)</p>
							</td>
							<td rowspan="2" class="auto-style2">
								<p>напомена</p>
							</td>
						</tr>
						<tr>
							<td class="auto-style2">
								<p>ГП</p>
							</td>
							<td class="auto-style2">
								<p>ПППН</p>
							</td>
						</tr>
						<tr>
							<td>
								<p>1</p>
							</td>
							<td>
								<p>надвожњак</p>
							</td>
							<td rowspan="27">
								<p>Стационаже за ове објекте нису одређене у Генералном пројекту</p>
							</td>
							<td>
								<p>5+315</p>
							</td>
							<td>
								<p>прелаз преко аутопута</p>
							</td>
						</tr>
						<tr>
							<td>
								<p>2</p>
							</td>
							<td>
								<p>надвожњак</p>
							</td>
							<td>
								<p>7+688</p>
							</td>
							<td>
								<p>прелаз преко аутопута</p>
							</td>
						</tr>
						<tr>
							<td>
								<p>3</p>
							</td>
							<td>
								<p>потпутњак</p>
							</td>
							<td>
								<p>8+405</p>
							</td>
							<td>
								<p>пољски пут испод моста</p>
							</td>
						</tr>
						<tr>
							<td>
								<p>4</p>
							</td>
							<td>
								<p>потпутњак</p>
							</td>
							<td>
								<p>8+594</p>
							</td>
							<td>
								<p>пољски пут испод моста</p>
							</td>
						</tr>
						<tr>
							<td>
								<p>5</p>
							</td>
							<td>
								<p>потпутњак</p>
							</td>
							<td>
								<p>12+140</p>
							</td>
							<td>
								<p>пољски пут испод моста</p>
							</td>
						</tr>
						<tr>
							<td>
								<p>6</p>
							</td>
							<td>
								<p>потпутњак</p>
							</td>
							<td>
								<p>13+812</p>
							</td>
							<td>
								<p>плочаст пропуст L=5 m</p>
							</td>
						</tr>
						<tr>
							<td>
								<p>7</p>
							</td>
							<td>
								<p>потпутњак</p>
							</td>
							<td>
								<p>17+388</p>
							</td>
							<td>
								<p>пољски пут испод моста</p>
							</td>
						</tr>
						<tr>
							<td>
								<p>8</p>
							</td>
							<td>
								<p>надвожњак</p>
							</td>
							<td>
								<p>19+595</p>
							</td>
							<td>
								<p>прелаз преко аутопута</p>
							</td>
						</tr>
						<tr>
							<td>
								<p>9</p>
							</td>
							<td>
								<p>надвожњак</p>
							</td>
							<td>
								<p>22+683</p>
							</td>
							<td>
								<p>ДП II реда бр. 102</p>
							</td>
						</tr>
						<tr>
							<td>
								<p>10</p>
							</td>
							<td>
								<p>потпутњак</p>
							</td>
							<td>
								<p>24+020</p>
							</td>
							<td>
								<p>плочаст пропуст L=5 m</p>
							</td>
						</tr>
						<tr>
							<td>
								<p>11</p>
							</td>
							<td>
								<p>потпутњак</p>
							</td>
							<td>
								<p>25+285</p>
							</td>
							<td>
								<p>плочаст пропуст L=5 m</p>
							</td>
						</tr>
						<tr>
							<td>
								<p>12</p>
							</td>
							<td>
								<p>надвожњак</p>
							</td>
							<td>
								<p>28+613</p>
							</td>
							<td>
								<p>прелаз преко аутопута код насеља Кукљин</p>
							</td>
						</tr>
						<tr>
							<td>
								<p>13</p>
							</td>
							<td>
								<p>надвожњак</p>
							</td>
							<td>
								<p>34+460</p>
							</td>
							<td>
								<p>ДП II реда бр. 218</p>
							</td>
						</tr>
						<tr>
							<td>
								<p>14</p>
							</td>
							<td>
								<p>потпутњак</p>
							</td>
							<td>
								<p>40+127</p>
							</td>
							<td>
								<p>плочаст пропуст L=10 m</p>
							</td>
						</tr>
						<tr>
							<td>
								<p>15</p>
							</td>
							<td>
								<p>потпутњак</p>
							</td>
							<td>
								<p>44+524</p>
							</td>
							<td>
								<p>плочаст пропуст L=10 m</p>
							</td>
						</tr>
						<tr>
							<td>
								<p>16</p>
							</td>
							<td>
								<p>потпутњак</p>
							</td>
							<td>
								<p>47+050</p>
							</td>
							<td>
								<p>плочаст пропуст L=5 m</p>
							</td>
						</tr>
						<tr>
							<td>
								<p>17</p>
							</td>
							<td>
								<p>надвожњак</p>
							</td>
							<td>
								<p>48+160</p>
							</td>
							<td>
								<p>ДП II реда бр. 219</p>
							</td>
						</tr>
						<tr>
							<td>
								<p>18</p>
							</td>
							<td>
								<p>потпутњак</p>
							</td>
							<td>
								<p>48+580</p>
							</td>
							<td>
								<p>градска улица</p>
							</td>
						</tr>
						<tr>
							<td>
								<p>19</p>
							</td>
							<td>
								<p>надвожњак</p>
							</td>
							<td>
								<p>56+900</p>
							</td>
							<td>
								<p>ДП II реда бр. 224</p>
							</td>
						</tr>
						<tr>
							<td>
								<p>20</p>
							</td>
							<td>
								<p>потпутњак</p>
							</td>
							<td>
								<p>60+173</p>
							</td>
							<td>
								<p>плочаст пропуст L=10 m</p>
							</td>
						</tr>
						<tr>
							<td>
								<p>21</p>
							</td>
							<td>
								<p>потпутњак</p>
							</td>
							<td>
								<p>63+695</p>
							</td>
							<td>
								<p>плочаст пропуст L=5 m</p>
							</td>
						</tr>
						<tr>
							<td>
								<p>22</p>
							</td>
							<td>
								<p>надвожњак</p>
							</td>
							<td>
								<p>65+085</p>
							</td>
							<td>
								<p>општински пут</p>
							</td>
						</tr>
						<tr>
							<td>
								<p>23</p>
							</td>
							<td>
								<p>потпутњак</p>
							</td>
							<td>
								<p>67+804</p>
							</td>
							<td>
								<p>плочаст пропуст L=5 m</p>
							</td>
						</tr>
						<tr>
							<td>
								<p>24</p>
							</td>
							<td>
								<p>надвожњак</p>
							</td>
							<td>
								<p>69+820</p>
							</td>
							<td>
								<p>веза са ДП бр. 5 и бр. 23.1</p>
							</td>
						</tr>
						<tr>
							<td>
								<p>25</p>
							</td>
							<td>
								<p>подвожњак</p>
							</td>
							<td>
								<p>73+230</p>
							</td>
							<td>
								<p>ДП I реда бр. 23.1</p>
							</td>
						</tr>
						<tr>
							<td>
								<p>26</p>
							</td>
							<td>
								<p>надвожњак</p>
							</td>
							<td>
								<p>75+130</p>
							</td>
							<td>
								<p>веза са ДП бр. 23.1 и општинским</p>
							</td>
						</tr>
						<tr>
							<td>
								<p>27</p>
							</td>
							<td>
								<p>надвожњак</p>
							</td>
							<td>
								<p>78+015</p>
							</td>
							<td>
								<p>општински пут, веза на ДП бр.5</p>
							</td>
						</tr>
						<tr>
							<td>
								<p>28</p>
							</td>
							<td>
								<p>потпутњак</p>
							</td>
							<td>
								<p>79+650</p>
							</td>
							<td>
								<p>80+860</p>
							</td>
							<td>
								<p>плочаст пропуст L=10 m</p>
							</td>
						</tr>
						<tr>
							<td>
								<p>29</p>
							</td>
							<td>
								<p>потпутњак</p>
							</td>
							<td>
								<p>80+595</p>
							</td>
							<td>
								<p>81+808</p>
							</td>
							<td>
								<p>плочаст пропуст L=20 m</p>
							</td>
						</tr>
						<tr>
							<td>
								<p>30</p>
							</td>
							<td>
								<p>потпутњак</p>
							</td>
							<td>
								<p>80+950</p>
							</td>
							<td>
								<p>82+160</p>
							</td>
							<td>
								<p>пропуст петља “Адрани” L=10 m</p>
							</td>
						</tr>
						<tr>
							<td>
								<p>31</p>
							</td>
							<td>
								<p>потпутњак</p>
							</td>
							<td>
								<p>81+575</p>
							</td>
							<td>
								<p>82+786</p>
							</td>
							<td>
								<p>плочаст пропуст L=10 m</p>
							</td>
						</tr>
						<tr>
							<td>
								<p>32</p>
							</td>
							<td>
								<p>потпутњак</p>
							</td>
							<td>
								<p>83+390</p>
							</td>
							<td>
								<p>84+590</p>
							</td>
							<td>
								<p>плочаст пропуст L=10 m</p>
							</td>
						</tr>
						<tr>
							<td>
								<p>33</p>
							</td>
							<td>
								<p>подвожњак</p>
							</td>
							<td>
								<p>84+025</p>
							</td>
							<td>
								<p>85+225</p>
							</td>
							<td>
								<p>ДП I реда бр. 5 L=48 m</p>
							</td>
						</tr>
						<tr>
							<td>
								<p>34</p>
							</td>
							<td>
								<p>потпутњак</p>
							</td>
							<td>
								<p>85+350</p>
							</td>
							<td>
								<p>86+560</p>
							</td>
							<td>
								<p>плочаст пропуст L=10 m</p>
							</td>
						</tr>
						<tr>
							<td>
								<p>35</p>
							</td>
							<td>
								<p>потпутњак</p>
							</td>
							<td>
								<p>86+897</p>
							</td>
							<td>
								<p>88+110</p>
							</td>
							<td>
								<p>плочаст пропуст L=10 m</p>
							</td>
						</tr>
						<tr>
							<td>
								<p>36</p>
							</td>
							<td>
								<p>потпутњак</p>
							</td>
							<td>
								<p>87+267</p>
							</td>
							<td>
								<p>88+479</p>
							</td>
							<td>
								<p>плочаст пропуст L=5 m</p>
							</td>
						</tr>
						<tr>
							<td>
								<p>37</p>
							</td>
							<td>
								<p>потпутњак</p>
							</td>
							<td>
								<p>87+579</p>
							</td>
							<td>
								<p>88+809</p>
							</td>
							<td>
								<p>плочаст пропуст L=5 m</p>
							</td>
						</tr>
						<tr>
							<td>
								<p>38</p>
							</td>
							<td>
								<p>потпутњак</p>
							</td>
							<td>
								<p>88+491</p>
							</td>
							<td>
								<p>89+704</p>
							</td>
							<td>
								<p>плочаст пропуст L=10 m</p>
							</td>
						</tr>
						<tr>
							<td>
								<p>39</p>
							</td>
							<td>
								<p>подвожњак</p>
							</td>
							<td>
								<p>89+740</p>
							</td>
							<td>
								<p>90+955</p>
							</td>
							<td>
								<p>плочаст пропуст L=10 m</p>
							</td>
						</tr>
						<tr>
							<td>
								<p>40</p>
							</td>
							<td>
								<p>потпутњак</p>
							</td>
							<td>
								<p>90+615</p>
							</td>
							<td>
								<p>91+830</p>
							</td>
							<td>
								<p>плочаст пропуст L=10 m</p>
							</td>
						</tr>
						<tr>
							<td>
								<p>41</p>
							</td>
							<td>
								<p>потпутњак</p>
							</td>
							<td>
								<p>92+203</p>
							</td>
							<td>
								<p>93+418</p>
							</td>
							<td>
								<p>плочаст пропуст L=10 m</p>
							</td>
						</tr>
						<tr>
							<td>
								<p>42</p>
							</td>
							<td>
								<p>потпутњак</p>
							</td>
							<td>
								<p>92+889</p>
							</td>
							<td>
								<p>94+105</p>
							</td>
							<td>
								<p>плочаст пропуст L=10 m</p>
							</td>
						</tr>
						<tr>
							<td>
								<p>43</p>
							</td>
							<td>
								<p>потпутњак</p>
							</td>
							<td>
								<p>93+655</p>
							</td>
							<td>
								<p>94+871</p>
							</td>
							<td>
								<p>плочаст пропуст L=10 m</p>
							</td>
						</tr>
						<tr>
							<td>
								<p>44</p>
							</td>
							<td>
								<p>потпутњак</p>
							</td>
							<td>
								<p>95+075</p>
							</td>
							<td>
								<p>96+290</p>
							</td>
							<td>
								<p>плочаст пропуст L=10 m</p>
							</td>
						</tr>
						<tr>
							<td>
								<p>45</p>
							</td>
							<td>
								<p>потпутњак</p>
							</td>
							<td>
								<p>95+769</p>
							</td>
							<td>
								<p>96+987</p>
							</td>
							<td>
								<p>плочаст пропуст L=20 m</p>
							</td>
						</tr>
						<tr>
							<td>
								<p>46</p>
							</td>
							<td>
								<p>потпутњак</p>
							</td>
							<td>
								<p>97+650</p>
							</td>
							<td>
								<p>98+865</p>
							</td>
							<td>
								<p>пролаз испод моста</p>
							</td>
						</tr>
						<tr>
							<td>
								<p>47</p>
							</td>
							<td>
								<p>потпутњак</p>
							</td>
							<td>
								<p>98+808</p>
							</td>
							<td>
								<p>100+025</p>
							</td>
							<td>
								<p>плочаст пропуст L=5 m</p>
							</td>
						</tr>
						<tr>
							<td>
								<p>48</p>
							</td>
							<td>
								<p>потпутњак</p>
							</td>
							<td>
								<p>100+224</p>
							</td>
							<td>
								<p>101+441</p>
							</td>
							<td>
								<p>плочаст пропуст L=5 m</p>
							</td>
						</tr>
						<tr>
							<td>
								<p>49</p>
							</td>
							<td>
								<p>надвожњак</p>
							</td>
							<td>
								<p>101+644</p>
							</td>
							<td>
								<p>102+865</p>
							</td>
							<td>
								<p>прелаз преко аутопута</p>
							</td>
						</tr>
						<tr>
							<td>
								<p>50</p>
							</td>
							<td>
								<p>потпутњак</p>
							</td>
							<td>
								<p>103+179</p>
							</td>
							<td>
								<p>104+406</p>
							</td>
							<td>
								<p>плочаст пропуст L=5 m</p>
							</td>
						</tr>
						<tr>
							<td>
								<p>51</p>
							</td>
							<td>
								<p>потпутњак</p>
							</td>
							<td>
								<p>105+068</p>
							</td>
							<td>
								<p>106+285</p>
							</td>
							<td>
								<p>плочаст пропуст L=5 m</p>
							</td>
						</tr>
						<tr>
							<td>
								<p>52</p>
							</td>
							<td>
								<p>потпутњак</p>
							</td>
							<td>
								<p>106+476</p>
							</td>
							<td>
								<p>107+693</p>
							</td>
							<td>
								<p>плочаст пропуст L=5 m</p>
							</td>
						</tr>
						<tr>
							<td>
								<p>53</p>
							</td>
							<td>
								<p>надвожњак</p>
							</td>
							<td>
								<p>106+891</p>
							</td>
							<td>
								<p>108+116</p>
							</td>
							<td>
								<p>прелаз преко аутопута</p>
							</td>
						</tr>
					</tbody>
				</table>
				<p><span class="italik">Напомена: </span></p>
				<p><span class="italik">*Стационаже дефинисане Просторним планом су индикативног карактера, на нивоу генералних техничких решења. У току даље разраде техничке документације може доћи до извесних одступања, из објективних разлога.</span></p>
				<p>Ради потребе одржавања аутопута и преусмеравања саобраћаја у приликама када је једна трака аутопута затворена предвиђају се службени пролази на међусобном растојању од 2,5 – 3,5 km. Дефинитиван положај службених пролаза ће бити одређен у следећим фазама израде пројектне документације.</p>
				<p>Имајући у виду разноврсност животињског света на предметном подручју, у даљим фазама израде пројектне документације потребно је испитати могућност реализације еко-надвожњака, тј. прелаза преко аутопута који су намењени животињама.</p>
				<p class="clan">Мостови и надвожњаци на траси аутопута</p>
				<p>У циљу премошћавања речних токова, на траси аутопута су предвиђени следећи мостови:</p>
				<p>Табела 23. Мостови на Аутопуту Е-761*</p>
				<p class="auto-style2"><img src="http://www.pravno-informacioni-sistem.rs/SlGlasnikPortal/slike/imgD.gif&amp;doctype=reg&amp;abc=cba&amp;eli=true&amp;eliActId=418139&amp;regactid=418139"></p>
				<p><span class="italik">Напомена: </span></p>
				<p><span class="italik">*Стационаже дефинисане Просторним планом су индикативног карактера, на нивоу генералних техничких решења. У току даље разраде техничке документације може доћи до извесних одступања, из објективних разлога. </span></p>
				<p>Сви мостови су предвиђени са армирано бетонским стубовима, а коначне локације ће бити одређене кроз израду главних пројеката, имајући у виду значајно меандрирање појединих речних токова.</p>
				<p class="clan">Алтернативни путни правац</p>
				<p>Алтернативни путни правци имају функцију да омогуће кретање корисницима који иду правцем пружања планираног путног правца и у случајевима када они не желе да користе аутопут, као и да омогуће усмеравање регионалних и локалних кретања ка аутопуту преко најближе петље.</p>
				<p>Алтернативни путни правац чине ДП II реда бр. 214, који представља алтернативни путни правац аутопуту Е-75 и ДП I реда бр. 5 који прати трасу планираног аутопута. ДП бр. 5 се од везе са ДП бр. 214 у Појатима пружа даље према Ћићевцу, где се преко петље „Ћићевац” остварује веза са планираним аутопутем. Алтернативни путни правац даље наставља трасом ДП бр. 5 према Крушевцу, пролазећи кроз насеља Сталаћ и Мрзеница и кроз сам град Крушевац, имајући у виду да је траса обилазнице Крушевца саставни део профила планираног аутопута. Због тога се предвиђа изградња сервисне саобраћајнице, паралелне аутопуту, која се пружа од Макрешана до Читлука, у дужини од око 8,4 km. Тиме се избегава увођење транзитног саобраћаја у Крушевац и директан приступ аутопуту из индустријске зоне Крушевца, до евентуалне изградње петље „Крушевац – исток”. Планирана саобраћајница се одваја од ДП I реда бр. 5 у km: 712+268 и поново се спаја са истим путем у km:703+673.</p>
				<p>Траса алтернативног правца даље води до Трстеника, пролазећи кроз насеља Кошеви, Стопања, Доњи Рибник и Оџаци, обилазећи Трстеник са јужне стране. Након тога траса наставља преко насеља Врњци, Подунавци, Врба и Ратина до Краљева, где пролази кроз сам град, имајући у виду да обилазница Краљева још увек није реализована. Након насеља Адрани, траса алтернативног путног правца прелази реку Западну Мораву и планирани аутопут Е-761 и преко насеља Мрчајевци и Мојсиње долази до насеља Прељина где се спаја са ДП бр. 22 који у овом делу представља алтернативни путни правац планираном аутопуту Е-763 Београд – Јужни Јадран. </p>
				<p class="bold">2.3.2.4. План размештаја пратећих садржаја у коридору аутопута Е-761</p>
				<p>Пратећи садржаји омогућавају боље услове функционисања саобраћаја, као и задовољавање потреба и захтева корисника пута у циљу безбеднијег и ефикаснијег транспорта.</p>
				<p>Функционални садржаји државног пута обухватају службе и објекте који утичу на експлоатационе параметре и услове саобраћаја возила, пре свега у циљу остварења пројектованог капацитета, брзине и квалитета услуге.</p>
				<p>Садржаји за потребе корисника државног пута подразумевају све објекте и функције које обезбеђују безбедније и комфорније путовање учесника у саобраћају уз остварење позитивних економских ефеката.</p>
				<p>Основни критеријуми за избор микролокација за пратеће садржаје су:</p>
				<p>– саобраћајно технички услови;</p>
				<p>– просторни услови;</p>
				<p>– природни услови;</p>
				<p>– комунална и инфраструктурна опремљеност; и</p>
				<p>– услови заштите животне средине.</p>
				<p>Саобраћајно технички услови подразумевају постојање уливних и изливних трака како би се омогућио несметани саобраћајни ток. У том погледу места почетка уливних трака за одморишта морају бити лако уочљива и препознатљива у односу на окружење. Просторни услови су врло значајан критеријум имајући у виду да од врсте објекта и обима садржаја зависи и обим заузимања земљишта који се креће од 0,5 – 3 hа. Природни услови узимају у обзир афирмацију микролокација кроз формирање приступачних пратећих садржаја. Формирање комплекса пратећих садржаја не сме угрозити природне односе на одређеном простору, већ треба да подигну ниво њихове привлачности. Комунална и инфраструктурна опремљеност појединих локација, као и могућности аутономног комуналног опремања, снабдевања и одржавања или директна повезаност са насељима у окружењу су веома битни параметри код избора микролокација пратећих садржаја. Заштита животне средине у оквиру зона пратећих садржаја је веома важан критеријум имајући у виду да су ове локације, са еколошког аспекта, третиране као зоне повећаног ризика (нарочито у акцидентним ситуацијама).</p>
				<p>Изградња пратећих садржаја аутопута реализоваће се на основу овог плана, а у свему према пројектној документацији. У току даљих теренских истраживања за потребе израде техничке документације и извођења радова може доћи до извесних одступања од Планом утврђених стационажа. Ова одступања су могућа из објективних разлога зато што су Планом стационаже дефинисане индикативно на нивоу генералних техничких решења. </p>
				<p class="clan">Функционални садржаји</p>
				<p>Усвојен је принцип линијске просторне расподеле база за одржавање и објеката управљања и контроле саобраћаја. Решење је условљено односом жељеног стандарда и захтеваног нивоа одржавања.</p>
				<p>Базе за одржавање путева, представљају основне базе, лоциране на међусобном растојању од 40-60 km, између одређених петљи, усвојеног линијског система одржавања. Заузимају површину од 1,5 – 4,0 ha. Обавезни садржаји база су:</p>
				<p>– магацин соли;</p>
				<p>– покривено складиште;</p>
				<p>– отворено складиште;</p>
				<p>– гаража за путничка возила;</p>
				<p>– управна зграда;</p>
				<p>– комунална опрема локације;</p>
				<p>– пумпа за гориво; и</p>
				<p>– паркинг за возило.</p>
				<p>Планом се предвиђа реализација две базе за одржавање, чије локације треба да испуњавају следеће захтеве:</p>
				<p>– близина урбаних насеља;</p>
				<p>– комплетна комунална опремљеност (канализација, вода, струја, грејање);</p>
				<p>– еколошки критеријум;</p>
				<p>– међусобни размак од 40-60 km; и</p>
				<p>– технички елементи сервисних путева уз могућност окретања возила за зимско одржавање (ванстандардна возила).</p>
				<p>Положај базе се предвиђа унутар типичног чвора (дупла труба, индиректна труба). Уз базу за одржавање предвиђају се и садржаји за управљање саобраћајем.</p>
				<p>Планом се предвиђају следеће локације за базе за одржавање:</p>
				<p>1. база код петље „Велика Дренова” – оријентациона стационажа km: 36+090; и</p>
				<p>2. база код петље „Камиџора” – оријентациона стационажа km: 75+945.</p>
				<p>Објекти контроле и управљања подразумевају:</p>
				<p>1. системе за обезбеђивање правовремених информација:</p>
				<p>– телефонске стубиће, на међуодстојању од око 2 km;</p>
				<p>– видео систем;</p>
				<p>– сензоре за локалне метеоролошке услове;</p>
				<p>– сензоре саобраћајног тока, на међуодстојању од 20 km; и</p>
				<p>– патролна возила и др.</p>
				<p>2. систем обавештавања:</p>
				<p>– телекомуникациону опрему;</p>
				<p>– саобраћајне знаке; и</p>
				<p>– патролна возила.</p>
				<p>С обзиром да је Генерални пројекат аутопута, као основ за израду овог Плана, предвидео класичан систем саобраћајне сигнализације, Планом се предвиђа могућност инсталирања Интелигентног Транспортног Система (ИТС), чија се оправданост и сврсисходност мора проверити кроз израду Идејног пројекта аутопута и Студије оправданости.</p>
				<p>С тим у вези се предвиђа детектовање и бројање саобраћаја у виду интегрисаног саобраћајног детектора који се састоји од: доплеровог, ултразвучног и пасивниог инфрацрвеног радара за мерење брзине возила, класификацију возила, мерење времена између возила и заузетост саобраћајних возних трака. Тип детектора је за монтажу на портал изнад коловоза. Локацију портала је потребно предвидети у следећој фази израде пројектне документације. Такође се предвиђа инсталирање видео надзора за надгледање ситуације у критичним ситуацијама и на специфичним местима, као што су петље и мостови. </p>
				<p>Објекти наплате путарине, које чине главна наплатна места (у даљем тексту: ГНМ) и споредна наплатна места (у даљем тексту: СНМ), садрже:</p>
				<p>– наплатни плато;</p>
				<p>– подијум наплатног платоа;</p>
				<p>– наплатне кабине;</p>
				<p>– централна пословница;</p>
				<p>– осветљење;</p>
				<p>– помоћне површине; и</p>
				<p>– објекте контролне станице.</p>
				<p>Планом се предвиђају следеће локације за објекте наплате путарине:</p>
				<p>– ГНМ на петљи Појате на km: 0+000 (уколико нови правац Е-761 буде у истом систему наплате са Е-75, ово место нема наплату);</p>
				<p>– ГНМ на km: 107+300 (уколико нови правац Е-761 буде у истом систему наплате са Е-763, ово место нема наплату); и</p>
				<p>– СНМ на свим локацијама које се поклапају са локацијама денивелисаних раскрсница.</p>
				<p class="clan">Садржаји за потребе корисника аутопута</p>
				<p>Ови садржаји су обавезни елементи аутопута који позитивно утичу на ниво услуге, степен безбедности и укупан ниво комфора. У пратеће садржаје за потребе корисника спадају: паркиралишта, одморишта, мотели и бензинске станице.</p>
				<p>Паркиралишта су намењена краћем одмору корисника (15-30 минута) и предвиђају се одвојено по смеровима са практично истим садржајима и на приближно истој стационажи. Обавезни садржаји су санитарни чвор, вода за пиће и веће зелене површине за одмор опремљене клупама и столицама. Могући садржаји су мање продавнице и/или кафеи и монтажне продавнице сезонских производа. Могуће их је додатно опремити продавницама или кафеима који раде у сезони. </p>
				<p>Одморишта служе за дуже задржавање (30-90 минута) и за пружање различитих услуга. Обавезни садржаји су станица за снабдевање горивом, ресторан, кафеи, продавница прехрамбене робе, продавница потрошних и резервних делова за возила, информациони центар, санитарни чвор, вода за пиће, зелена површина за одмор. Одмориште је могуће обогатити у каснијем периоду и другим садржајима, у зависности од потреба корисника као што су пумпе за гориво и мањи аутосервиси.</p>
				<p>Услужни центри су целовити мултифункционални пратећи садржаји који служе за дуже задржавање корисника. Поред претходно наведеног, опремају се и мотелима, кампинг простором, бензинским пумпама, сервисима и радионицама. То су специфично урбанистички уређени простори потпуно комунално опремљени. Приступ услужним центрима се, поред директног приступа са аутопута, обезбеђује и преко локалне путне мреже у залеђу.</p>
				<p>Пратеће садржаје је потребно лоцирати имајући у виду усклађивање потребе корисника са функционално – безбедносним захтевима аутопута и просторним могућностима и ограничењима, уз разматрање следећих параметара:</p>
				<p>– саобраћајно-технички услови;</p>
				<p>– „спољна сагледљивост” објекта;</p>
				<p>– положај у односу на денивелисане раскрснице;</p>
				<p>– гранични елементи плана и профила;</p>
				<p>– просторна ограничења;</p>
				<p>– природни и историјски услови микролокације;</p>
				<p>– комунална опремљеност; и</p>
				<p>– заштита животне средине.</p>
				<p>Просторним планом се предвиђа реализација следећих пратећих садржаја аутопута:</p>
				<p>– паркиралишта: km: 7+213 (обострано), km: 68+210 (обострано) и km: 100+780 (обострано);</p>
				<p>– одморишта: km: око 30+000 и око 60+000 (обострано), при чему одмориште на око 60+000 може да прерасте у услужни центар, уколико се укаже потреба кроз даљу разраду техничке документације.</p>
				<p>Уколико је могуће, код свих паркиралишта и одморишта је потребно предвидети индивидуалне водозахвате (бунари и сл.), који ће служити пре свега као извор техничке воде. Детаљна просторна организација одморишта и услужних центара мора се дефинисати кроз израду посебне планске и пројектне документације у складу са потребама корисника, док су паркиралишта објекти типског карактера и на графичком прилогу Д13: <span class="italik">Паркиралиште „Моравиште”,</span> представљено је паркиралиште у km: 7+213.</p>
				<p>Поред пратећих садржаја у оквиру коридора аутопута, Планом се омогућава и реализација мотела и бензинских станица на осталој путној мрежи у оквиру Планског подручја, тј. на приступним саобраћајницама аутопуту, а на основу просторних планова локалних самоуправа. </p>
				<p class="bold">2.3.2.5. Развој остале путне инфраструктуре</p>
				<p>Државни пут I реда бр. 5 се, до реализације Аутопута Е-761, задржава на постојећoј траси са потребном рехабилитацијом и модернизацијом техничко-експлоатационих карактеристика. Након изградње аутопута, коридор ДП I реда бр. 5 се поклапа са коридором новоизграђеног аутопута, док напуштена траса задржава ранг државног пута док се не стекну услови за његову прекатегоризацију. На основу Уредбе о критеријумима за категоризацију државних путева („Службени гласник РС”, број 37/09), урбанистичких планова јединица локалне самоуправе и техничко-експлоатационих карактеристика самог пута могуће је одређене деонице прогласити путем нижег ранга од постојећег (државни пут II реда или општински пут у делу ван насеља, примарна градска саобраћајница у насељу и сл.). Прекатегоризацију пута врши управљач пута (ЈП „Путеви Србије”) уз сагласност надлежног министарства.</p>
				<p>Остале ДП I реда је потребно рехабилитовати у циљу задовољавања техничко-експлоатационих карактеристика предвиђених за овај ранг путева.</p>
				<p>Планира се рехабилитација свих ДП II реда на Планском подручју, од којих се издвајају:</p>
				<p>– ДП бр. 102, у дужини од 3,8 km и измештање деонице од насеља Липовац до укрштања са планираним аутопутем, у циљу формирања источне обилазнице Крушевца;</p>
				<p>– ДП бр. 119, у дужини од 5,3 km, који је од великог значаја за повезивање регије Жупе са планираним аутопутем;</p>
				<p>– ДП бр. 214, у дужини од 4,1 km. Овај путни правац представља алтернативни путни правац Аутопуту Е-75 и његово редовно одржавање представља приоритетну активност;</p>
				<p>– ДП бр. 217, у дужини од 65,6 km. Значај овог путног правца огледа се у интегрисању насеља на левој обали реке Западне Мораве и њихово повезивање са планираним аутопутем преко попречних веза;</p>
				<p>– ДП бр. 218, у дужини од 10,8 km и изградња деонице од чвора бр. 0177 „Велика Дренова” до чвора бр. 1009 „Стопања”, у дужини од око 4,4 km, укључујући изградњу моста преко реке Западне Мораве. Предметни правац представља најкраћу везу између регија Левач и Жупа и представља њихову најкраћу везу са планираним аутопутем имајући у виду да ће се саобраћај на овом путу интензивирати изградњом моста и повезивањем са аутопутем и регијом Жупе, предлаже се измештање трасе пута кроз насеље Велика Дренова. Траса пута од km: 48+704 до km:54+875 би се изместила источно од насеља, изградњом нових деоница дужине 4,52 km (2,25+2,27), при чему би деоница од 1,67 km била у преклопу са ДП бр. 217 (km: 58+112 до km: 59+778);</p>
				<p>– ДП бр. 219, у дужини од 9,8 km, са изградњом савременог коловозног застора;</p>
				<p>– ДП бр. 220, у дужини од 5,5 km. Овај путни правац је веома важан јер представља везу општине Варварин са аутопутем Е-75 и планираним аутопутем Е-761;</p>
				<p>– ДП бр. 222, са предлогом измештања трасе пута у складу са решењем из ППО Врњачка Бања, при чему се траса у западном делу продужава до спајања са ДП бр. 224 у циљу спајања са петљом „Врњачка Бања”, док се у источном делу траса измешта из центра насеља Врњачка Бања и формира источну обилазницу. Нова траса пута на планском подручју има дужину од око 6,5 km; и</p>
				<p>– ДП бр. 224, у дужини од 7,9 km, са изградњом новог моста преко реке Западне Мораве. Овим путним правцем ће се, преко денивелисане раскрснице, остваривати веза планираног аутопута са општинама Врњачка Бања и Трстеник. </p>
				<p>На планском подручју су предвиђене следеће обилазне саобраћајнице:</p>
				<p>– око Ћићевца: која повезује постојеће ДП бр. 5 и ДП бр. 220, у циљу преусмеравања транзитног саобраћаја према Варварину из урбане зоне;</p>
				<p>– око Крушевца: на ДП бр. 5 (km: 703+673 до km: 712+268), у циљу измештања транзитног саобраћаја из Крушевца;</p>
				<p>– око Краљева, што представља приоритетни задатак; и</p>
				<p>– око насеља Мрчајевци и Бресница на ДП I реда бр. 5 у дужини од око 4,0 km.</p>
				<p>Имајући у виду планирани развој привредних и радних зона блиско аутопуту на потезу од Ћићевца до Трстеника, предвиђа се изградња сервисних саобраћајница, паралелних аутопуту, преко којих ће се остваривати посредна веза привредних зона са денивелисаним раскрсницама – петљама, преко мреже општинских путева и ДП II реда. </p>
				<p>Трасе планираних обилазних и сервисних саобраћајница је потребно детаљније дефинисати израдом одговарајуће техничке, студијске и планске документације, имајући у виду конфигурацију терена, степен изграђености и сл, што се планском разрадом на овом нивоу није могло урадити. </p>
				<p>На основу Просторног плана инфраструктурног коридора аутопута Е-75, односно Предлога уредбе о изменама и допунама Уредбе о утврђивању ППППН Аутопута Е-75, деоница Београд – Ниш, на Планском подручју и његовој блиској околини се предвиђа задржавање постојећих или изградња следећих пратећих садржаја за кориснике аутопута:</p>
				<p>– постојеће паркиралиште „Рубин” десно (km: 753+100 са неповољном локацијом на излазном краку петље „Појате” према Нишу) са привременом наменом до реализације мотела „Рубин 2” и бензинске станице на km: 755+000;</p>
				<p>– планирано самостално обострано смакнуто паркиралиште „Брачин 1” лево (око km: 757+000) и „Брачин 2” десно (око km: 759+500);</p>
				<p>– планирана самостална обострана смакнута бензинска станица „Појате 2” (десно, око km: 755+000) и постојећа „Појате 1” у саставу (реконструисаног) туристичко-рекреативног комплекса мотела „Рубин 1” („Аraus” и „NIS Petrol”, лево, km: 753+200); и</p>
				<p>– обострани смакнути мотел, и то постојећи мотел „Рубин 1” тип II (лево, km: 753+200) и планирани мотел „Рубин 2” тип II (десно, око km: 755+000).</p>
				<p class="italik">2.4. РЕГИОНАЛНИ ЗНАЧАЈ СИСТЕМА И ФУНКЦИОНАЛНЕ ВЕЗЕ</p>
				<p>Реализација аутопутског коридора имаће на средњи и дужи рок значајне утицаје на ближе и даље окружење по питању режима коришћења простора, демографских кретања и утицаја на привредни развој. Анализом мреже државних магистралних путних праваца уочавају се два главна правца оријентисана смером север-југ тј. Коридор 10 и Ибарска магистрала, док се по питању попречних веза уочавају недостатци, што ће се ублажити реализацијом Аутопута Е-761.</p>
				<p>Шири значај аутопутског коридора огледа се у повезивању ширег утицајног подручја тј. Турске, Бугарске, Србије, Босне и Херцеговине и Хрватске, као и Коридора 10 (Салзбург – Загреб – Београд – Ниш – Скопље – Солун) са планираним коридором Е-763 Београд – Јужни Јадран, тј. Јадранским приобаљем и луком Бар, као значајним робно-транспортним центром. У оквиру Транс – Европске путне мреже односно мреже међународних путева, коридор путног правца Појате – Прељина појављује се као везни пут Е-761 секундарног значаја, чијом ће се реализацијом омогућити бољи квалитет услуге превоза путника и роба.</p>
				<p class="auto-style2"><img src="http://www.pravno-informacioni-sistem.rs/SlGlasnikPortal/slike/POJATE-PRELJINA_Page__opt6.jpeg&amp;doctype=reg&amp;abc=cba&amp;eli=true&amp;eliActId=418139&amp;regactid=418139" alt="POJATE-PRELJINA_Page_07.tiff"></p>
				<p><span class="italik">Слика 3: Просторни размештај инфраструктурних коридора</span></p>
				<p>Значај саобраћајнице огледа се и у обезбеђивању ефикаснијег, економичнијег и безбеднијег транспорта путника и роба из правца источне и јужне Србије тј. ужег утицајног подручја, као и БЈР Македоније и Грчке (лука Солун) према западној Србији, централној Босни и црногорском приморју. Повезивањем са луком Бар омогућено је повезивање и са јужном Италијом, као и везе са поморским лукама Јадрана и Средоземља.</p>
				<p>Примарна функција је обезбеђивање висококапацитетне саобраћајнице која ће задовољити потребе саобраћајне тражње у будућем периоду, док се секундарна функција огледа у подстицају развоја ближег и даљег окружења тј. планског подручја и региона који њему гравитирају, уз остваривање максималних комерцијалних ефеката у директном окружењу аутопута. Систем путне мреже Србије изградњом Аутопута Појате – Прељина пружао би знатно бољу услугу токовима људи и робе који се тренутно одвијају мрежом државних путева I и II реда. Преусмеравањем даљинских и међуградских токова на планирани аутопут стекли би се услови за побољшање квалитета услуга на ДП бр. 5.</p>
				<p>Анализа територијалне кохезије ужег утицајног подручја аутопута у ППРС (кроз оцену регионалне приступачности на основу 4 индикатора), показала је да постоји неуравнотеженост регионалне приступачности овог подручја и да се у погледу квалитета приступачности издвајају следеће целине:</p>
				<p>– са изнадпросечном регионалном приступачношћу која захвата Расинску област; и</p>
				<p>– са исподпросечном регионалном приступачношћу коју чине Златиборска, Моравичка и Рашка област са исподпросечном регионалном приступачношћу.</p>
				<p>Изградњом аутопута могу се очекивати значајнија побољшања следећа три од четири индикатора регионалне приступачности и то:</p>
				<p>– приступачност друмским саобраћајем, најпре захваљујући повећању густине мреже путева високог квалитета/ранга;</p>
				<p>– времена приступа тржиштима, како унутар самог подручја утицаја, тако и у односу на простор Републике и регија/центара Југоисточне Европе; и</p>
				<p>– времена приступа најближим регионалним центрима.</p>
				<p>Као показатељ побољшања територијалне кохезије на макро нивоу разматрања, анализирано је време приступа центара општина из подручја утицаја аутопута Београду (као функционалном урбаном подручју Мега значаја) и Нишу (као функционалном урбаном подручју међународног значаја). Анализа је спроведена за путовања трасама:</p>
				<p>– аутопутем Е-75 и у наставку до центара државним путевима I реда;</p>
				<p>– Ибарским путем (ДП I реда бр. 22) и у наставку одговарајућим осталим државним путевима, на релацији Београд – центри општина у подручју утицаја будућег аутопута; и</p>
				<p>– комбинацијом новог аутопута уместо осталих државних путева и Ибарске магистрале, односно аутопута Е-75.</p>
				<p>Резултати су дати у следећој табели.</p>
				<p>Табела 24. – Време приступа из Београда/Ниша ка општинским центрима подручја утицаја новог аутопута</p>
				<p class="auto-style2"><img src="http://www.pravno-informacioni-sistem.rs/SlGlasnikPortal/slike/imgF.gif&amp;doctype=reg&amp;abc=cba&amp;eli=true&amp;eliActId=418139&amp;regactid=418139"></p>
				<p>Анализа показује да се могу очекивати уштеде времена на свим посматраним релацијама, чиме ће се битно унапредити приступачност Планског подручја у односу на главне центре Републике. Значајне уштеде ће се остварити на следећим релацијама:</p>
				<p>– Београд/Ниш – Крушевац;</p>
				<p>– Београд/Ниш – Трстеник;</p>
				<p>– Београд/Ниш – Врњачка Бања;</p>
				<p>– Београд/Ниш – Краљево; и </p>
				<p>– Београд/Ниш – Чачак.</p>
				<p>Када су у питању релације између центара општина унутар ширег окружења аутопута, скраћење времена путовања са изградњом аутопута је знатно на свим релацијама.</p>
				<p>Промена територијалне кохезије Планског подручја пре и после изградње аутопута најбоље се илуструје када се анализира изохрона коју формирају путовања у трајању до 60 минута. Из података датих у наредној табели види се да је обухват насеља 60-то минутном изохроном релативно сужен и обухвата релације које се могу груписати око:</p>
				<p>– Крушевца – ка Ћићевцу, Варварину и Трстенику;</p>
				<p>– Трстеника – ка Крушевцу, Врњачкој Бањи и Краљеву; и</p>
				<p>– Врњачке Бање – ка Крушевцу, Трстенику, Краљеву и Чачку.</p>
				<p>Табела 25. – Матрица релација између насеља/центара општина унутар планскоог подручја аутопута са назнаком изохроне линије од 60 минута, постојеће стање</p>
				<p class="auto-style2"><img src="http://www.pravno-informacioni-sistem.rs/SlGlasnikPortal/slike/POJATE-PRELJINA_Page__opt8.jpeg&amp;doctype=reg&amp;abc=cba&amp;eli=true&amp;eliActId=418139&amp;regactid=418139" alt="POJATE-PRELJINA_Page_09.tiff"></p>
				<p>Коришћењем планираног аутопута готово све релације унутар ширег окружења аутопута бивају обухваћена изохроном од 60 минута, изузев релација између најудаљенијих тачака (Ћићевац – Чачак и Варварин – Чачак).</p>
				<p>Табела 26. – Матрица релација између насеља/центара општина унутар утицајног подручја аутопута са назнаком изохроне линије од 60 минута, стање са новим <br>аутопутем</p>
				<p class="auto-style2"><img src="http://www.pravno-informacioni-sistem.rs/SlGlasnikPortal/slike/POJATE-PRELJINA_Page_1_opt.jpeg&amp;doctype=reg&amp;abc=cba&amp;eli=true&amp;eliActId=418139&amp;regactid=418139" alt="POJATE-PRELJINA_Page_10.tiff"></p>
				<p>Реализацијом аутопута Е-761 на деоници Појате – Прељина растерећују се деонице ДП I реда, редукује обим теретног саобраћаја и повећава комерцијална брзина на истом, док се одржава оптимални квалитет услуге на деоницама аутопута. </p>
				<p>Обим саобраћаја на појединим деоницама ДП бр. 5 је већ достигао критичне вредности, док ће на скоро свим деоницама прећи 10.000 возила на дан веома брзо. Прогнозиране вредности обима саобраћаја у случају нереализације аутопута Е-761 дати у следећој табели. За карактеристичне године узете су 2004. – базна година, 2016 – предвиђени почетак експлоатације и 2035. период 20-то годишње експлоатације.</p>
				<p>Табела 27. Обим саобраћаја на ДП бр. 5 без реализације Аутопута Е-761</p>
				<table class="tabela-sa-borderom">
					<tbody>
						<tr>
							<td rowspan="2" class="auto-style2">
								<p>деоница</p>
							</td>
							<td colspan="3" class="auto-style2">
								<p>ПГДС (возила на дан)</p>
							</td>
						</tr>
						<tr>
							<td class="auto-style2">
								<p>2004.</p>
							</td>
							<td class="auto-style2">
								<p>2016.</p>
							</td>
							<td class="auto-style2">
								<p>2035.</p>
							</td>
						</tr>
						<tr>
							<td>
								<p>Чачак – Прељина</p>
							</td>
							<td class="potpis">
								<p>0</p>
							</td>
							<td class="potpis">
								<p>9.640</p>
							</td>
							<td class="potpis">
								<p>18.423</p>
							</td>
						</tr>
						<tr>
							<td>
								<p>Прељина – Мрчајевци (Катрга)</p>
							</td>
							<td class="potpis">
								<p>8.353</p>
							</td>
							<td class="potpis">
								<p>14.738</p>
							</td>
							<td class="potpis">
								<p>26.329</p>
							</td>
						</tr>
						<tr>
							<td>
								<p>Мрчајевци (Катрга) – Краљево</p>
							</td>
							<td class="potpis">
								<p>6.700</p>
							</td>
							<td class="potpis">
								<p>11.820</p>
							</td>
							<td class="potpis">
								<p>21.116</p>
							</td>
						</tr>
						<tr>
							<td>
								<p>Краљево – Краљево 1</p>
							</td>
							<td class="potpis">
								<p>6.700</p>
							</td>
							<td class="potpis">
								<p>11.820</p>
							</td>
							<td class="potpis">
								<p>21.116</p>
							</td>
						</tr>
						<tr>
							<td>
								<p>Краљево 1 – Рибница</p>
							</td>
							<td class="potpis">
								<p>8.023</p>
							</td>
							<td class="potpis">
								<p>14.199</p>
							</td>
							<td class="potpis">
								<p>25.276</p>
							</td>
						</tr>
						<tr>
							<td>
								<p>Рибница – Берановац</p>
							</td>
							<td class="potpis">
								<p>9.346</p>
							</td>
							<td class="potpis">
								<p>16.577</p>
							</td>
							<td class="potpis">
								<p>29.435</p>
							</td>
						</tr>
						<tr>
							<td>
								<p>Берановац – Ново Село</p>
							</td>
							<td class="potpis">
								<p>9.346</p>
							</td>
							<td class="potpis">
								<p>16.577</p>
							</td>
							<td class="potpis">
								<p>29.435</p>
							</td>
						</tr>
						<tr>
							<td>
								<p>Ново Село – Врњци</p>
							</td>
							<td class="potpis">
								<p>8.964</p>
							</td>
							<td class="potpis">
								<p>15.900</p>
							</td>
							<td class="potpis">
								<p>28.261</p>
							</td>
						</tr>
						<tr>
							<td>
								<p>Врњци – Чаири</p>
							</td>
							<td class="potpis">
								<p>7.855</p>
							</td>
							<td class="potpis">
								<p>13.907</p>
							</td>
							<td class="potpis">
								<p>24.759</p>
							</td>
						</tr>
						<tr>
							<td>
								<p>Чаири – Стопања</p>
							</td>
							<td class="potpis">
								<p>7.968</p>
							</td>
							<td class="potpis">
								<p>14.102</p>
							</td>
							<td class="potpis">
								<p>25.227</p>
							</td>
						</tr>
						<tr>
							<td>
								<p>Стопања – обил. Крушевац</p>
							</td>
							<td class="potpis">
								<p>8.046</p>
							</td>
							<td class="potpis">
								<p>14.239</p>
							</td>
							<td class="potpis">
								<p>25.363</p>
							</td>
						</tr>
						<tr>
							<td>
								<p>обил. Крушевац</p>
							</td>
							<td class="potpis">
								<p>3.500</p>
							</td>
							<td class="potpis">
								<p>6.138</p>
							</td>
							<td class="potpis">
								<p>11.859</p>
							</td>
						</tr>
						<tr>
							<td>
								<p>обил. Крушевац – Ћићевац</p>
							</td>
							<td class="potpis">
								<p>3.721</p>
							</td>
							<td class="potpis">
								<p>6.511</p>
							</td>
							<td class="potpis">
								<p>11.715</p>
							</td>
						</tr>
						<tr>
							<td>
								<p>Ћићевац – Појате</p>
							</td>
							<td class="potpis">
								<p>4.652</p>
							</td>
							<td class="potpis">
								<p>7.549</p>
							</td>
							<td class="potpis">
								<p>14.653</p>
							</td>
						</tr>
					</tbody>
				</table>
				<p>У случају реализације аутопута, поред нормалног саобраћаја, генерише се и новостворени саобраћај, чије су вредности за прву годину експлоатацију и двадесетогодишњи период експлоатације дати у следећој табели:</p>
				<p>Табела 28. Обим саобраћаја на аутопуту Е-761</p>
				<table class="tabela-sa-borderom">
					<thead>
						<tr>
							<td rowspan="2" class="auto-style2">
								<p>деоница Аутопута Е-761</p>
							</td>
							<td colspan="4" class="auto-style2">
								<p>ПГДС (возила на дан)</p>
							</td>
						</tr>
						<tr>
							<td colspan="2" class="auto-style2">
								<p>„нормални саобраћај”</p>
							</td>
							<td colspan="2" class="auto-style2">
								<p>„нормални саобраћај”</p>
							</td>
						</tr>
						<tr>
							<td class="auto-style2">
								<p>2016.</p>
							</td>
							<td class="auto-style2">
								<p>2035.</p>
							</td>
							<td class="auto-style2">
								<p>2016.</p>
							</td>
							<td class="auto-style2">
								<p>2035.</p>
							</td>
						</tr>
					</thead>
					<tbody>
						<tr>
							<td>
								<p>Појате – Ћићевац</p>
							</td>
							<td class="potpis">
								<p>6.900</p>
							</td>
							<td class="potpis">
								<p>13.185</p>
							</td>
							<td class="potpis">
								<p>1.510</p>
							</td>
							<td class="potpis">
								<p>2.884</p>
							</td>
						</tr>
						<tr>
							<td>
								<p>Ћићевац – Крушевац исток</p>
							</td>
							<td class="potpis">
								<p>4.904</p>
							</td>
							<td class="potpis">
								<p>9.364</p>
							</td>
							<td class="potpis">
								<p>1.073</p>
							</td>
							<td class="potpis">
								<p>2.049</p>
							</td>
						</tr>
						<tr>
							<td>
								<p>Крушевац исток – Крушевац запад</p>
							</td>
							<td class="potpis">
								<p>4.898</p>
							</td>
							<td class="potpis">
								<p>9.348</p>
							</td>
							<td class="potpis">
								<p>1.072</p>
							</td>
							<td class="potpis">
								<p>2.045</p>
							</td>
						</tr>
						<tr>
							<td>
								<p>Крушевац запад – В. Дренова</p>
							</td>
							<td class="potpis">
								<p>9.286</p>
							</td>
							<td class="potpis">
								<p>17.746</p>
							</td>
							<td class="potpis">
								<p>2.032</p>
							</td>
							<td class="potpis">
								<p>3.882</p>
							</td>
						</tr>
						<tr>
							<td>
								<p>В. Дренова – Трстеник</p>
							</td>
							<td class="potpis">
								<p>9.854</p>
							</td>
							<td class="potpis">
								<p>18.830</p>
							</td>
							<td class="potpis">
								<p>2.156</p>
							</td>
							<td class="potpis">
								<p>4.119</p>
							</td>
						</tr>
						<tr>
							<td>
								<p>Трстеник – Врњачка Бања</p>
							</td>
							<td class="potpis">
								<p>9.716</p>
							</td>
							<td class="potpis">
								<p>18.567</p>
							</td>
							<td class="potpis">
								<p>2.126</p>
							</td>
							<td class="potpis">
								<p>4.062</p>
							</td>
						</tr>
						<tr>
							<td>
								<p>Врачка Бања – Ратина</p>
							</td>
							<td class="potpis">
								<p>10.789</p>
							</td>
							<td class="potpis">
								<p>20.617</p>
							</td>
							<td class="potpis">
								<p>2.360</p>
							</td>
							<td class="potpis">
								<p>4.510</p>
							</td>
						</tr>
						<tr>
							<td>
								<p>Ратина – Камиџора</p>
							</td>
							<td class="potpis">
								<p>10.788</p>
							</td>
							<td class="potpis">
								<p>20.617</p>
							</td>
							<td class="potpis">
								<p>2.360</p>
							</td>
							<td class="potpis">
								<p>4.510</p>
							</td>
						</tr>
						<tr>
							<td>
								<p>Камиџора – Адрани</p>
							</td>
							<td class="potpis">
								<p>7.550</p>
							</td>
							<td class="potpis">
								<p>14.428</p>
							</td>
							<td class="potpis">
								<p>1.652</p>
							</td>
							<td class="potpis">
								<p>3.156</p>
							</td>
						</tr>
						<tr>
							<td>
								<p>Адрани – Мрчајевци (Катрга)</p>
							</td>
							<td class="potpis">
								<p>8.284</p>
							</td>
							<td class="potpis">
								<p>15.830</p>
							</td>
							<td class="potpis">
								<p>1.812</p>
							</td>
							<td class="potpis">
								<p>3.463</p>
							</td>
						</tr>
						<tr>
							<td>
								<p>Мрчајевци (Катрга) – за ДП бр. 5/22</p>
							</td>
							<td class="potpis">
								<p>9.640</p>
							</td>
							<td class="potpis">
								<p>18.423</p>
							</td>
							<td class="potpis">
								<p>2.109</p>
							</td>
							<td class="potpis">
								<p>4.030</p>
							</td>
						</tr>
						<tr>
							<td>
								<p>за ДП бр. 5/22 – Прељина</p>
							</td>
							<td class="potpis">
								<p>9.640</p>
							</td>
							<td class="potpis">
								<p>18.423</p>
							</td>
							<td class="potpis">
								<p>2.108</p>
							</td>
							<td class="potpis">
								<p>4.030</p>
							</td>
						</tr>
					</tbody>
				</table>
				<p>Реализацијом аутопута Е-761 растерећују се деонице ДП бр. 5, што је приказано у табели која следи:</p>
				<p>Табела 29. Обим саобраћаја на ДП бр. 5 након реализације <br>аутопута Е-761</p>
				<table class="tabela-sa-borderom">
					<tbody>
						<tr>
							<td rowspan="2" class="auto-style2">
								<p>деоница</p>
							</td>
							<td colspan="2" class="auto-style2">
								<p>ПГДС (возила на дан)</p>
							</td>
						</tr>
						<tr>
							<td class="auto-style2">
								<p>2016.</p>
							</td>
							<td class="auto-style2">
								<p>2035.</p>
							</td>
						</tr>
						<tr>
							<td>
								<p>Прељина – Мрчајевци</p>
							</td>
							<td class="potpis">
								<p>4.126</p>
							</td>
							<td class="potpis">
								<p>7.879</p>
							</td>
						</tr>
						<tr>
							<td>
								<p>Мрчајевци – Краљево</p>
							</td>
							<td class="potpis">
								<p>2.757</p>
							</td>
							<td class="potpis">
								<p>5.263</p>
							</td>
						</tr>
						<tr>
							<td>
								<p>Краљево – Краљево 1</p>
							</td>
							<td class="potpis">
								<p>2.757</p>
							</td>
							<td class="potpis">
								<p>5.263</p>
							</td>
						</tr>
						<tr>
							<td>
								<p>Краљево 1 – Рибница</p>
							</td>
							<td class="potpis">
								<p>3.687</p>
							</td>
							<td class="potpis">
								<p>7.037</p>
							</td>
						</tr>
						<tr>
							<td>
								<p>Рибница – Берановац</p>
							</td>
							<td class="potpis">
								<p>4.618</p>
							</td>
							<td class="potpis">
								<p>8.811</p>
							</td>
						</tr>
						<tr>
							<td>
								<p>Берановац – Ново Село</p>
							</td>
							<td class="potpis">
								<p>4.618</p>
							</td>
							<td class="potpis">
								<p>8.811</p>
							</td>
						</tr>
						<tr>
							<td>
								<p>Ново Село – Врњци</p>
							</td>
							<td class="potpis">
								<p>4.430</p>
							</td>
							<td class="potpis">
								<p>8.457</p>
							</td>
						</tr>
						<tr>
							<td>
								<p>Врњци – Чаири</p>
							</td>
							<td class="potpis">
								<p>3.232</p>
							</td>
							<td class="potpis">
								<p>6.168</p>
							</td>
						</tr>
						<tr>
							<td>
								<p>Чаири – Стопања</p>
							</td>
							<td class="potpis">
								<p>3.280</p>
							</td>
							<td class="potpis">
								<p>6.259</p>
							</td>
						</tr>
						<tr>
							<td>
								<p>Стопања – обил. Крушевац</p>
							</td>
							<td class="potpis">
								<p>3.974</p>
							</td>
							<td class="potpis">
								<p>7.587</p>
							</td>
						</tr>
						<tr>
							<td>
								<p>обил. Крушевац – Ћићевац</p>
							</td>
							<td class="potpis">
								<p>1.220</p>
							</td>
							<td class="potpis">
								<p>2.320</p>
							</td>
						</tr>
						<tr>
							<td>
								<p>Ћићевац – Појате</p>
							</td>
							<td class="potpis">
								<p>762</p>
							</td>
							<td class="potpis">
								<p>1.448</p>
							</td>
						</tr>
					</tbody>
				</table>
				<p>Просечне годишње стопе раста формиране су на основу студије инфраструктуре региона Балкан, Мастер плана Републике Србије и оперативних података ЈП „Путеви Србије”.</p>
				<p>Табела 30. Просечне годишње стопе раста по типовима возила (%)</p>
				<table class="tabela-sa-borderom">
					<tbody>
						<tr>
							<td class="auto-style2">
								<p>период</p>
							</td>
							<td class="auto-style2">
								<p>ПА</p>
							</td>
							<td class="auto-style2">
								<p>БУС</p>
							</td>
							<td class="auto-style2">
								<p>ЛТВ</p>
							</td>
							<td class="auto-style2">
								<p>СТВ</p>
							</td>
							<td class="auto-style2">
								<p>ТТВ</p>
							</td>
							<td class="auto-style2">
								<p>АВ</p>
							</td>
						</tr>
						<tr>
							<td>
								<p>2004-205</p>
							</td>
							<td class="potpis">
								<p>6,00</p>
							</td>
							<td class="potpis">
								<p>3,60</p>
							</td>
							<td class="potpis">
								<p>3,60</p>
							</td>
							<td class="potpis">
								<p>4,80</p>
							</td>
							<td class="potpis">
								<p>5,40</p>
							</td>
							<td class="potpis">
								<p>7,20</p>
							</td>
						</tr>
						<tr>
							<td>
								<p>2005-2010</p>
							</td>
							<td class="potpis">
								<p>5,40</p>
							</td>
							<td class="potpis">
								<p>3,60</p>
							</td>
							<td class="potpis">
								<p>3,40</p>
							</td>
							<td class="potpis">
								<p>4,20</p>
							</td>
							<td class="potpis">
								<p>4,60</p>
							</td>
							<td class="potpis">
								<p>5,20</p>
							</td>
						</tr>
						<tr>
							<td>
								<p>2010-2015</p>
							</td>
							<td class="potpis">
								<p>4,60</p>
							</td>
							<td class="potpis">
								<p>3,40</p>
							</td>
							<td class="potpis">
								<p>3,30</p>
							</td>
							<td class="potpis">
								<p>4,00</p>
							</td>
							<td class="potpis">
								<p>4,20</p>
							</td>
							<td class="potpis">
								<p>4,20</p>
							</td>
						</tr>
						<tr>
							<td>
								<p>2015-2020</p>
							</td>
							<td class="potpis">
								<p>4,10</p>
							</td>
							<td class="potpis">
								<p>3,40</p>
							</td>
							<td class="potpis">
								<p>3,30</p>
							</td>
							<td class="potpis">
								<p>3,70</p>
							</td>
							<td class="potpis">
								<p>4,10</p>
							</td>
							<td class="potpis">
								<p>3,60</p>
							</td>
						</tr>
						<tr>
							<td>
								<p>2020-2025</p>
							</td>
							<td class="potpis">
								<p>3,60</p>
							</td>
							<td class="potpis">
								<p>3,10</p>
							</td>
							<td class="potpis">
								<p>3,10</p>
							</td>
							<td class="potpis">
								<p>3,50</p>
							</td>
							<td class="potpis">
								<p>4,10</p>
							</td>
							<td class="potpis">
								<p>3,40</p>
							</td>
						</tr>
						<tr>
							<td>
								<p>2025-2030</p>
							</td>
							<td class="potpis">
								<p>3,36</p>
							</td>
							<td class="potpis">
								<p>3,10</p>
							</td>
							<td class="potpis">
								<p>3,10</p>
							</td>
							<td class="potpis">
								<p>3,50</p>
							</td>
							<td class="potpis">
								<p>4,10</p>
							</td>
							<td class="potpis">
								<p>3,40</p>
							</td>
						</tr>
						<tr>
							<td>
								<p>2030-2035</p>
							</td>
							<td class="potpis">
								<p>3,24</p>
							</td>
							<td class="potpis">
								<p>3,10</p>
							</td>
							<td class="potpis">
								<p>3,10</p>
							</td>
							<td class="potpis">
								<p>3,50</p>
							</td>
							<td class="potpis">
								<p>4,10</p>
							</td>
							<td class="potpis">
								<p>3,40</p>
							</td>
						</tr>
					</tbody>
				</table>
				<p class="clan">Функција и значај железничких пруга</p>
				<p>Планско подручје ће адекватним развојем железничке инфраструктуре и развојем Коридора 10 остварити квалитетне везе према југоистоку Европе и Блиском истоку. Осим тога, увођењем нових стандарда и технологија интермодалног транспорта, како у технолошком, тако и пословном смислу, оствариће се квалитетне везе са луком Бар, чиме се повећава доступност европског тржишта.</p>
				<p>Повећањем учешћа железничког транспорта у укупном обиму превоза, пре свега роба, даје се велики допринос екологији и заштити животне средине, што ће, уз развој интермодалних чворишта, дати основ за развој система засновано на принципима одрживог развоја.</p>
				<p class="clan">Магистрална међународна електрифицирана железничка пруга број 3, односно Е-70 и Е-85: Београд–Ниш</p>
				<p>Пруга Београд-Ниш изграђена је 1884. године, као једна од првих на овим просторима, са циљем да оствари железничку везу Ниша са Београдом и Србије са Европом. Пруга је изграђена као једноколосечна, а у периоду од 1934. до 1988. године дограђиван је други колосек на деоницама између Велике Плане и Трупала. На прузи је организован јавни путнички и теретни саобраћај. Пруга је оспособљена за осовински притисак од 225 kN.</p>
				<p>Двоколосечне деонице имају највеће допуштене брзине возова до 100 km/h, а једноколосечне деонице од 60-100 km/h. Пруга је електрифицирана у периоду од 1971. до 1974. године и опремљена СС и ТК уређајима. </p>
				<p>Пруга Београд-Ниш је део железничког Коридора 10 и представља магистралну Е пругу (Е-70 и Е-85), а због геостратешког положаја Србије, као део традиционалног саобраћајног коридора, има велики међународни-транзитни значај и налази се у европским плановима и споразумима којима су дефинисани циљеви и стандарди развоја интероперабилне железничке инфраструктуре у оквиру Трансевропске железничке мреже. Поред међународног значаја, пруга Београд-Ниш која повезује два велика града и железничка чвора Београд и Ниш представља кичму железничке мреже Србије и има велики национални значај, потврђен и истакнут кроз ППРС од 2010. до 2020. године, као и Ставове и Одлуке Националног савета за инфраструктуру и Владе Републике Србије, да је железнички Коридор 10 један од државних приоритета. Основни циљ развоја Коридора 10 су брзе, квалитетне и конкурентне железничке везе са значајно редукованим временима путовања између великих градских, комерцијалних и индустријских центара Републике Србије и Европе.</p>
				<p>На планском подручју су деонице Ћуприја-Сталаћ и Сталаћ-Ђунис, при чему је деоница Ћуприја-Сталаћ двоколосечна са највећом допуштеном брзином до 100 km/h, а деоница Сталаћ-Ђунис је једноколосечна са највећом допуштеном брзином 60-85 km/h. У току су активности на реконструкцији и изградњи двоколосечне деонице пруге Гиље-Ћуприја за пројектну брзину 160 km/h. Такође, у току су активности на припреми за израду планске и техничке документације за реконструкцију једноколосечне деонице Сталаћ-Ђунис са изградњом двоколосечне деонице. </p>
				<p>Значајне станице на прузи између чворова Београд и Ниш су: станица Велика Плана (у којој се прикључује пруга из Мале Крсне); станица Лапово (у којој се прикључује пруга Лапово-Крагујевац-Краљево-Косово Поље); станица Сталаћ (у којој се прикључује пруга Сталаћ-Краљево-Пожега).</p>
				<p>Циљ развоја пруге Београд-Ниш је реконструкција, модернизација и изградња двоколосечне пруге високе перформансе за мешовити (путнички и теретни) саобраћај и интермодални транспорт за пројектну брзину од 160 km/h, а где год је то могуће 220 km/h, по европским стандардима интероперабилности којима се обезбеђује висок ниво брзине, безбедности, капацитета, удобности, редовитости и заштите животне средине.</p>
				<p class="clan">Магистрална неелектрифицирана железничка пруга број 20, односно Е-85: Лапово – Крагујевац – Краљево – Косово Поље -Ђенерал Јанковић – граница са БЈРМ</p>
				<p>Пруга Лапово – Крагујевац – Краљево – Косово Поље – Ђенерал Јанковић – државна граница са БЈРМ представља магистралну Е пругу, а овом пругом се остварује алтернативна веза пруге Београд – Ниш са БЈРМ. Пруга је једноколосечна неелектрифицирана, а на прузи је организован јавни путнички и теретни саобраћај. Пруга је оспособљена за осовински притисак од 220 до 225 kN. Највећа допуштена брзина возова је до 100 km/h. </p>
				<p>На планском подручју у оквиру предметне пруге, као и пруге Сталаћ – Краљево – Пожега, налази се железнички чвор Краљево, који има велики значај, посебно у робном саобраћају. Планираном доградњом колосека на деоници Лапово – Крагујевац – Краљево побољшаће се квалитет услуге на прузи и повећати значај железничког чвора у Краљеву као потенцијалног интермодалног чвора. </p>
				<p class="clan">Регионална железничка пруга број 55: Сталаћ-Краљево-Пожега</p>
				<p>Пруга Сталаћ – Краљево – Пожега је једноколосечна нееелектрифицирана, а на прузи је организован јавни путнички и теретни саобраћај. Пруга је оспособљена за осовински притисак од 180 до 225 kN. Највећа допуштена брзина возова је до 100 km/h. </p>
				<p>Пруга Сталаћ – Краљево – Пожега представља регионалну пругу која повезује регионе са магистралном мрежом, односно повезује магистралну међународну пругу Е-70 и Е-85: Београд-Ниш са магистралном пругом Е-85: Лапово – Крагујевац – Краљево – Косово Поље – Ђенерал Јанковић – државна граница са БЈРМ и са магистралном пругом Е-79: (Београд) – Ресник – Пожега – Врбница – државна граница, а која повезује Републику Србију са Црном Гором и Албанијом, као и луку Бар са Коридорима 10 и 7. Посебан значај повезаности пруге Сталаћ – Краљево – Пожега са магистралним пругама Е-79, Е-70 и Е-85 је стварање услова за несметано одвијање контејнерског и свих технологија интермодалног транспорта железницом, са изградњом капацитета за повезивање значајних корисника железничких услуга.</p>
				<p class="clan">Функција и значај ваздушног саобраћаја</p>
				<p>Уз саобраћајно „отварање” Планског подручја реализацијом аутопута, укупна регионална приступачност у односу на значајне европске регије и центре биће битно побољшана реконструкцијом и модернизацијом аеродрома. </p>
				<p>Постојећи војни аеродром „Лађевци” пружа могућност коришћења у цивилне сврхе, нарочито за пружање специфичних туристичких услуга, док би се након доградње и реконструкције аеродрома у Трстенику, Краљеву и Крушевцу стекли услови за њихову употребу за прихват и отпрему мањих комерцијалних авиона у пословне и туристичке сврхе.</p>
				<p class="clan">Функција и значај интермодалног саобраћаја</p>
				<p>Развојем интегралног транспорта, односно изградњом складишно-дистрибутивних или робно-транспортних центара успоставља се компатибилност саобраћајног система и омогућује рационализација транспортног процеса. Њихова изградња допринеће бољој координацији у ланцу производња-транспорт-продаја, чиме се успоставља компатибилност саобраћајног система и омогућује рационализација транспортног процеса. Допринос привреди се огледа и у решавању проблема уситњености складишних простора, рационализацији дистрибуције, могућности увођења савремене информатике, као и у смањењу загушења општинског центра теретним саобраћајем.</p>
				<p>Изградњом планираних аутопутских коридора омогућава се ефикаснији пласман производа на нова тржишта, што ће условити повећање тражње за производима, тако да ће постојање логистичких центара постати нужност.</p>
				<p class="bold">3. ПЛАНСКА РЕШЕЊА</p>
				<p class="italik">3.1. УТИЦАЈ НА ПРИРОДУ И ЖИВОТНУ СРЕДИНУ И МЕРЕ ЗАШТИТЕ</p>
				<p>Планска решења заштите и коришћења природних ресурса базирана су на принципима рационалне и контролисане експлоатације, у складу са циљевима концепта одрживог развоја, а у односу на коридор планираног аутопута који је предмет овог просторног плана. </p>
				<p class="spacija">3.1.1. ПРИРОДНИ РЕСУРСИ</p>
				<p class="clan">3.1.1.1. ПОЉОПРИВРЕДНО ЗЕМЉИШТЕ</p>
				<p>Утицај посебне намене на коришћење пољопривредног земљишта и развој пољопривреде. С обзиром на планирану изградњу аутопута долином Западне Мораве од Појата до Прељине, поред неопходног контролисаног планског коришћења садашњих пољопривредних површина за потребе изградње аутопута и њиховог претварања у грађевинско земљиште, омогућиће се не само савремена и добра саобраћајна веза и доступност локалних заједница у планском подручју, већ ће се побољшати и приступачност и омогућити бољи услови пласмана пољопривредних производа локалним заједницама планског подручја, али и суседним брдско – планинским општинама у којима су повољни услови за развој планинског сточарства, производњу биљних култура традиционално везаних за брдско-планинске крајеве (кромпир, воће, винова лоза у жупама, лековито биље и шумски плодови и сл.). Планско подручје ће се свакако јавити као приоритетна зона у којој ће се развијати и агропрерађивачки капацитети у планом дефинисаним радним зонама, као и њихово повезивање са осталим насељеним подручјима и веза са аутопутским коридором, односно утицајним подручјем у којем је могућ пласман пољопривредних производа. Приоритетно се јавља потреба обезбеђења доступности пољопривредних површина у појединим деловима планског подручја, како се аутопут не би јавио као ограничавајући фактор комуницирања и функционисања, а тиме и економског развоја. </p>
				<p>У просторном смислу ангажовања земљишта, планирани коридор аутопута користиће, у мери где је то могуће, постојеће путне правце, али на већем делу трасе (око 85%) води кроз пољопривредно и водно земљиште, те је неопходна заштита истих од неповољних ефеката функционисања саобраћаја на аутопуту. Изградња и проширење грађевинских површина под саобраћајницама сматра се негативном пропратном појавом развоја посебне намене. Такође, јавља се и могућност евентуалног загађења током експлоатације саме саобраћајнице, услед појачане фреквенције у виду штетних дејства на окружење и чак на угрожавање површинских подземних вода. </p>
				<p>С обзиром да изградња аутопута, осим што изузима значајне површине пољопривредног земљишта од своје примарне функције – пољопривредне производње, често има и негативне последице по околно земљиште и околину у целини, Просторним планом се прописује обавеза обезбеђења заштите обрадивог пољопривредног земљишта од прве до пете класе, нарочито оног које је уређено у поступку комасације, а земљиште слабијих бонитетних класа и необрадиво пољопривредно земљиште се може користити у непољопривредне сврхе. У складу са тим, Просторним планом је предвиђено максимално очување пољопривредног земљишта и ублажавање могућих конфликата који могу бити: </p>
				<p>– непосредно и посредно деловање коридора на очување, или деградацију пољопривредног земљишта, </p>
				<p>– деловање саме градње коридора на непосредно окружење. </p>
				<p>Упоредо са изградњом неопходно је предузети мере заштите пољопривредног земљишта и то: </p>
				<p>– подизањем система заштитног зеленила са циљем заштите од издувних гасова и умањење утицаја таложења аерозагађења на околном земљишту; </p>
				<p>– дефинисање и уређење мреже општинских и некатегорисаних путева са циљем очувања пољопривредног земљишта и могућношћу његове валоризације. </p>
				<p class="clan">3.1.1.2. ШУМЕ И ШУМСКО ЗЕМЉИШТЕ</p>
				<p>Иако коридор планираног аутопута минимално пролази кроз мање енклаве шумског земљишта, неопходно је обезбедити остваривање основних функциија шума и ваншумског земљишта на читавом планском подручју. У односу на планирани коридор пута, развој шумарства односи се на: </p>
				<p>– унапређење стања шума на територији обухвата Просторног плана, </p>
				<p>– повећање степена шумовитости и обраслости подручја, а поготово угрожених делова (подручја мање шумовитости и места изложена интензивном негативном утицају), </p>
				<p>– заштита шума од свих облика негативног деловања и стабилност шумских екосистема, </p>
				<p>– решавање потенцијалних конфликата везаних за пролазак коридора кроз шуме и шумско земљиште, </p>
				<p>– подизање заштитних имисионих шума у граничним зонама индустријских постројења и саобраћајница, </p>
				<p>– формирање заштитног зеленила уз радне површине у атару, на просторима за рекултивацију (напуштене депоније, деградирано земљиште) и у зонама кроз или поред насељених места, </p>
				<p>– успостављање мониторинга, очување стабилности и квалитета ловне дивљачи, </p>
				<p>– формирање прелаза за животиње кроз инфраструктурни коридор, ради смањења њиховог угинућа, </p>
				<p>– заштита ретких врста кроз очување станишта. </p>
				<p class="clan">3.1.1.3. ВОДЕ</p>
				<p class="clan">Утицај посебне намене на водопривредну/хидротехничку проблематику </p>
				<p>Вода и водотоци, као добра од општег интереса, за задовољење општих и појединачних интереса под посебном су заштитом и користе се под условима и на начин који одређује Закон о водама („Службени гласник РС”, бр. 30/10 и 93/12). С обзиром на циљеве заштите и коришћења водног ресурса (оптимизирање режима вода, праћења стања и анализе квалитета вода), као и потребе за рационалним и вишенаменским коришћењем водотокова и приобаља (водоснабдевање, мелиорације, пловидба, рекреативне и туристичке активности, порибљавање, хидроенергетски потенцијал и сл.), развој и значај водних ресурса зависиће од њихове заштите, очувања и уређења, наставка изградње мелиоративних система и антиерозивне заштите и заштите од штетног дејства вода, затим развоја привредног и спортског риболова, као и изградње одговарајуће туристичке инфраструктуре и развоја туризма. </p>
				<p>Водно земљиште се може користити на начин којим се не утиче штетно на воде и приобални екосистем и не ограничавају права других, и то за: </p>
				<p>– изградњу водних објеката и постављање уређаја намењених уређењу водотока и других вода; </p>
				<p>– одржавање корита водотока и водних објеката; </p>
				<p>– спровођење мера заштите вода; </p>
				<p>– спровођење заштите од штетног дејства вода; </p>
				<p>– остале намене, утврђене законом. </p>
				<p>Приобално земљиште јесте појас земљишта непосредно уз корито за велику воду водотока који служи одржавању заштитних објеката и корита за велику воду и обављању других активности које се односе на управљање водама. Ширина појаса приобалног земљишта је: </p>
				<p>– у подручју незаштићеном од поплава до 10 m; </p>
				<p>– у подручју заштићеном од поплава до 50 m (зависно од величине водотока, односно заштитног објекта), рачунајући од ножице насипа према брањеном подручју. </p>
				<p>Регулација Западне Мораве у функцији изградње аутопута. Иако су на посматраном потезу Западне Мораве, дуж њеног тока, делимично изграђени одбрамбени насипи ради контроле поплавних вода и заштите приобаља насеља и привредних активности од поплавних вода (насипи су изграђени парцијално у зони већих насељених места и зонама ниског приобалног терена где је утицај поплаве највећи), с обзиром да је траса планираног аутопута према томе, готово целом дужином у зони плављења Западне Мораве, нивелета пута се мора издићи изнад тог меродавног нивоа воде. </p>
				<p>Планирани коридор овог аутопута дакле, целом његовом дужином, садржи ток реке Западне Мораве. Осим тога, траса аутопута према Генералном пројекту, директно контактира са речним током. У том смислу се може рећи да ће будући аутопут са речним током бити у извесној интеракцији. </p>
				<p>Траса аутопута се на више места укршта са коритом Западне Мораве и на једном месту са коритом Јужне Мораве, а у појединим зонама се траса аутопута битно приближава кориту Западне Мораве. </p>
				<p>Регулациони радови за потребе изградње аутопута ће се обављати у складу са техничком документацијом за изградњу аутопута и регулацију Западне Мораве (у складу са Генералним пројектом уређења Западне Мораве – Институт за водопривреду „Јарослав Черни” АД, Београд, 2008. године), који су у функцији развоја простора првенствено градских подручја, као и сличних пројеката за Јужну Мораву и њихове притоке. </p>
				<p>Ограничења у ширем коридору аутопута са аспекта ерозије и бујица. Ерозиони процеси на подручју које гравитира пројектованом путу могу угрозити будућу саобраћајницу на два начина – директно и индиректно. Директно угрожавање аутопута може бити проузроковано ерозијом тла на падинама које се налазе непосредно уз саобраћајницу (нарочито на деоницама у усеку). С друге стране, индиректан ефекат ерозионих процеса односи се на подручја удаљена од аутопута, са којих ерозиони нанос стиже преко бујичних водотока до саобраћајнице. Проблем директног угрожавања пута мора се решавати у оквиру пројекта саобраћајнице, док се у овом поглављу указује само на потенцијални ефекат ерозионих и бујичних процеса у зонама укрштања водотока и аутопута.</p>
				<p>Као што је истакнуто, основни проблем у вези са утицајем ерозионих и бујичних процеса на саобраћајницу односи се на потенцијални ефекат речног наноса на објекте који се налазе на местима укрштања аутопута са бујичним водотоцима. Заустављање и таложење наноса у зонама мостова и пропуста може у великој мери смањити пропусну моћ ових објеката. У том случају, при наиласку великих вода може доћи до загушења отвора ових објеката и преливања саобраћајнице. То значи да се у оквиру пројектовања и изградње аутопута велика пажња мора посветити проблемима укрштања саобраћајнице са бујичним водотоцима. У процесу припреме техничке документације за изградњу аутопута, требало би урадити и пројекат антиерозионог уређења гравитирајућег подручја. Одређеним биолошким, биотехничким и техничким мерама могу се смањити ерозиона продукција и пронос наноса, а тиме и степен угрожености будуће саобраћајнице од ерозије и наноса.</p>
				<p>Поред антиерозионих и бујичарских мера и радова, постоји још један аспект решавања проблематике угрожености саобраћајнице од ерозије и наноса. Ради се о хидрауличком димензионисању објеката на местима укрштања аутопута са бујичним водотоцима. Са тог аспекта, посебно треба водити рачуна о опасности од заустављања наноса и формирања наносних наслага у зонама мостова и пропуста. То значи да се код хидрауличког димензионисања ових објеката мора имати у виду неопходност остварења адекватног транспортног капацитета за нанос.</p>
				<p class="clan">Обезбеђење заштите вода водотокова од утицаја приликом изградње и експлоатације аутопута </p>
				<p>Изградња и експлоатација аутопута у редовном функционисању и при акцидентним ситуацијама морају се планирати и спроводити на начин да се обезбеди заштита вода Западне и Велике Мораве, као и њихових притока од евентуалног загађења, угрожавања нормалног хидролошког режима, односно непланираних измена корита водотокова. </p>
				<p class="clan">Коришћење изворишта вода за снабдевање водом </p>
				<p>Код свих врста изворишта, а посебно код изворишта чије су воде намењене водоснабдевању становништва, морају се предузети све потребне мере развоја и превентивне заштите изворишта од случајног или намерног загађивања. Ово се, пре свега, односи на потребу увођења зона и појасева санитарне заштите и опште санитарно уређење изворишта у складу са Законом о водама и Правилником о начину одређивања и одржавања зона санитарне заштите изворишта водоснабдевања („Службени гласник РС”, број 92/08). </p>
				<p>Без обзира на чињеницу да ће се велики део становништва снабдевати водом из регионалног водовода, заштита постојећих изворишта за снабдевање водом (првенствено изворишта из којих се водом снабдевају Ћићевац, Трстеник и Врњачка Бања) и обезбеђење успостављања зона санитарне заштите, као и обезбеђење коришћења простора у складу са режимима који се утврде за поједине зоне санитарне заштите је приоритетни задатак, при чему се при изградњи и функционисању аутопута морају обезбедити услови за заштиту изворишта вода за пиће. Воде из плићих издани могу се користити за потребе појединих потрошача или индустрије, али углавном за техничке потребе и у условима где нису потребне хемијски и бактериолошки исправне воде, а за насеља која нису прикључена на регионални водовод или друга изворишта која су ван утицаја аутопута (првенствено она у брдским зонама) за која испитивања воде у подземним изданима у долини Западне Мораве и притока покажу да је она одговарајућег квалитета за пиће, неопходно је обезбедити заштиту тла и подземних вода од штетних загађења насталих са аутопута. </p>
				<p class="clan">Коришћење вода за изградњу малих хидроелектрана </p>
				<p>У складу са катастром малих хидроелектрана и другим прихваћеним пројектима који се односе на изградњу хидроенергетских објеката на Западној Морави и њеним притокама, могућа је њихова изградња зависно од режима коришћења простора у коридору планираног аутопута. </p>
				<p class="clan">3.1.1.4. МИНЕРАЛНЕ СИРОВИНЕ</p>
				<p>Утицај посебне намене на коришћење минералних сировина, термалних вода и минералних вода за флаширање. </p>
				<p class="italik"><span class="italik">Минералне сировине </span></p>
				<p>Налазишта каменог материјала и природног агрегата, која се налазе у коридору планираног аутопута и ближој околини, односно у појасу економски исплатљиве транспортне даљине (рачунато од налазишта до најближе тачке трасе), најдаље 30 km су следећа: </p>
				<p>Шљунак и песак. </p>
				<p>У коридору будуће саобраћајнице налази се више активних налазишта шљунка са сепарационим постројењима. Сва ова налазишта су везана за алувијалне наносе Западне и Велике Мораве. Резерве и експлоатационе могућности су велике. Поред природне мешавине, врши се и сепарација у агрегате стандардне фракције: 0-4, 4-8, 8-16 и 16-32 mm.</p>
				<p>Поред алувијалног шљунка, на пар локација експлоатише се шљунак и песак из језерских наслага, који се налази по ободу алувијона (око Трстеника и Сталаћа). Користи се само природна мешавина, која је више песковита и прашинаста. Пошто алувијалног шљунка има у великим количинама, активирање ових налазишта није неопходно.</p>
				<p>Камени материјал карбонатног и силикатног порекла </p>
				<p>Агрегати карбонатног порекла углавном се користе за израду горњих носећих слојева коловозне конструкције и бетона.</p>
				<p>Ближе коридора, налази се пет активних налазишта из којих се експлоатише кречњак. Налазишта представљају отворене површинске копове из којих се минирањем или пнеуматским чекићима ваде блокови различитих димензија. Камен се затим, у зависности од потреба, дроби и сепарише у различите фракције. Укупне резерве ове стенске масе су велике, а перспективност налазишта је добра. </p>
				<p>Површински коп „БЕЛА ВОДА” – Каменолом се налази са десне стране пута (стари пут) Крушевац – Трстеник у селу Брајковац, 4,5 km од села Белих Вода. Стенска маса је представљена плочастим и слојевитим пешчарима миоценске старости. Каменолом није у експлоатацији. Камен се може употребити као ломљен, за израду камених набачаја, насипа, испуна и др.; као ломљен или обрађен, камен се може употребити за сва зидања и облагања (нискоградња, хидроградња). </p>
				<p>Површински коп „ГАВРАНОВЕ СТЕНЕ” – Каменолом се налази са десне стране пута Крушевац – Трстеник у селу Бела Вода 20 km од Крушевца. Стенска маса је представљена банковитим и слојевитим пешчарима миоценске старости. Каменолом није у експлоатацији. Камен се може употребити као ломљен, за израду камених набачаја, насипа, испуна и др.</p>
				<p>На 20 km од коридора налазе се два активна каменолома силикатних стенских маса (андезита). Утврђене резерве андезита су велике, нарочито налазишта у селу Каменица, 15 km од Краљева. Перспективност лежишта је велика.</p>
				<p>Агрегати силикатног порекла углавном се користе за израду горњих слојева коловозног застора, односно везног и хабајућег слоја. На карти су приказани зеленом бојом.</p>
				<p class="italik"><span class="italik">Нафта и гас </span></p>
				<p>Планско подручје је у целини обуваћено истражним простором број 1915 на којем је, од стране Министарства рударства и енергетике (посл. број 310-02-05972010-06 од 1. априла 2010. године), одобрено извођење геолошких истраживања нафте и гаса до 2020. године. Наведени истражни простор обухвата подручје јужно од Саве и Дунава у Републици Србији, а крајњи источни део планског подручја (зона око Ћићевца) припада истражном региону „Моравски ров”, док је средишњи и западни део планског подручја у оквиру истражног подручја „Западна Морава” у којима ће се радити гравиметријска, геомагнетна и рефлективна сеизмичка испитивања и истражна бушења терена. </p>
				<p class="italik"><span class="italik">Термалне, минералне и воде за флаширање </span></p>
				<p>У околини Краљева најпознатије су Матарушка и Богутовачка бања, а познат је и извор са повишеном температуром воде на локацији Маглић у окружењу планског подручја. Воде су углавном везане за серпентините, о чему сведочи и повишен садржај магнезијума. </p>
				<p>У околини Врњачке Бање значајни колектори су палеозојски шкриљци који су у контакту са серпентинитима. Воде се, осим за балнеолошке потребе и флаширају и то као минерална („Вода Врњци”) и као вода са ниским садржајем растворених материја („Врело”).</p>
				<p>У близини Трстеника флашира се вода „Мивела” која је специфична по високом садржају магнезијума. </p>
				<p>У окружењу, бројни су извори воде која се често користи за флаширање или као термална и минерална вода у бањама које су на обронцима Копаоника, Јастрепца и других планина честе. </p>
				<p>Концепт коришћења минералних сировина заснива се на процесима њихове контролисане експлоатације и коришћења савремених технолошких поступака у експлоатацији. Експлоатација минералних сировина обављаће се на просторима за која су одобрени експлоатациони радови. </p>
				<p>Експлоатација, првенствено грађевинског камена и шљунка и песка, али и других металичних и неметаличних сировина, уколико се истраживањима покаже да би експлоатација била рентабилна и еколошки прихватљива, је перспективна активност за планско подручје, која се у будућности мора одвијати плански, уз поштовање захтева заштите животне средине, тј. уз дефинисање и поштовање предвиђеног начина експлоатације и рекултивације простора, као и транспорта и складиштења експлоатисаног материјала. </p>
				<p>Остваривање овог концепта обухвата следеће: </p>
				<p>– израда комплетне истражне, планске и техничке документације за просторе за које се приоритетно искаже интерес за експлоатацијом камена, шљунка и песка и др. </p>
				<p>– израда планске и техничке документације за просторе за којима се истраживањима докаже да је експлоатација лежишта рентабилна и прихватљива са аспекта утицаја на животну средину. </p>
				<p>– израда и спровођење пројеката рекултивације и простора који су напуштени или се напуштају као лежишта. </p>
				<p>При реализацији концепта обавезно је поштовање међусобних условљености коридора планираног аутопута и евентуалне експлоатације, односно обезбеђење приступачности и режима коришћења простора у складу са законом. </p>
				<p>У наредном планском периоду наставиће се са даљом експлоатацијом минералних сировина на експлоатационим пољима као истражним радовима на истражним просторима одобреним од надлежног министарства. </p>
				<p class="spacija">3.1.2. ЖИВОТНА СРЕДИНА, ПРЕДЕЛИ, ПРИРОДНА И КУЛТУРНА ДОБРА, ЗАШТИТА ОД ЕЛЕМЕНТАРНИХ НЕПОГОДА И ТЕХНИЧКО – ТЕХНОЛОШКИХ ХАЗАРДА И АСПЕКТ ОДБРАНЕ</p>
				<p class="italik"><span class="italik">Утицај посебне намене на животну средину </span></p>
				<p>Изградња и експлоатација инфраструктурних система у инфраструктурном коридору манифестоваће се повећаним нивоом еколошког оптерећења у односу на постојеће стање елемената животне средине у погледу следећих утицаја/ефеката:</p>
				<p>1) <span class="italik">загађивање и деградација земљишта</span> – у фази изградње аутопута до загађења и деградације земљишта може доћи услед неправилне манипулације нафтом и њеним дериватима која се користи за грађевинску механизацију, скидањем површинског слоја земљишта, формирањем привремених приступних путева који могу на појединим осетљивим деловима утицати на читав систем параметара земљишта (водопропустљивост, садржај ваздуха у тлу и сл.), формирањем депонија и позајмишта грађевинског материјала у току изградње и иницирањем ерозионих процеса у случају изградње аутопута на местима високих усека и засека. У фази експлоатације пута загађење земљишта може настати услед одвијања више процеса као што су: загађење од атмосферских вода са коловоза, таложењем издувних гасова возила, одбацивањем отпадака из возила, просипањем терета, таложењем из атмосфере честица донесених ветром, развејавањем прашине услед кретања возила и др. </p>
				<p>2) <span class="italik">загађивање вода</span> – у фази изградње загађења су привременог карактера, по обиму и интензитету ограничена, мада у случајевима појединих хаварија могу донети озбиљне последице; конфликти са воденом флором и фауном могу настати услед повећаног задржавања седимената током грађевинских радова. Измене режима подземних вода могу се манифестовати услед изградње стубова за мостове, слегањем тла испод високих насипа и сл. У фази експлоатације пута загађивање вода првенствено је последица следећих процеса: одбацивањем отпадака из возила у околне речне токове, таложењем загађујућих честица из атмосфере, спирањем загађујућих материја са коловозне подлоге, отицањем вода загађене натријум-хлоридом који се посипа по коловозној површини током зимских месеци, разливањем нафтних деривата и опасних материја у случају акцидентних ситуација у саобраћају и др. </p>
				<p>3) <span class="italik">загађивање ваздуха </span>– извођење грађевинских радова по својој природи представља значајан извор загађивања атмосфере због коришћења грађевинске механизације која за погон углавном користе фосилна горива. Покретање великих земљаних маса током израде трупа пута изазива подизање у атмосферу велике количине прашине која може да изазове негативне последице на становништво и вегетацију. Рад асфалтних база, као и уградња асфалтне масе на траси пута, доводе до емисије лако испарљивих органских једињења (VOC) која у свом саставу имају значајан проценат полицикличних ароматичних угљоводоника (PAH) чији утицај на појаву канцерогених обољења код становништва је потврђен. У фази експлоатације могући негативни утицаји настају као последица издувних гасова возила, чији се највећи утицај региструје у непосредниој зони аутопута (до 50 m од ивице коловоза), након чега опада интензитет загађења ваздуха као последица одвијања саобраћаја на аутопуту.</p>
				<p>4) <span class="italik">угроженост простора од буке</span> – у фази изградње прекорачења дозвољених нивоа буке настаће услед рада механизације и постројења лоцираних дуж саобраћајнице, при чему ће ови утицаји бити временски ограничени. У фази експлоатације, меродавни нивои буке на аутопуту биће већи за око 10-12 dB (A) у односу на дозвољени ниво. Рачунајући на слободно распростирање звука, може се очекивати да ће дозвољени ниво буке од 65 dB (A) бити достигнут на растојању од око 300 m лево и десно од аутопута. У зависности од динамике изградње заштитних система од негативног утицаје буке, потенцијално могу бити угрожени стамбени објекти чије се грађевинске парцеле наслањају на непосредни појас заштите аутопута. </p>
				<p>5) <span class="italik">флора и фауна</span> – утицај аерозагађења на флору је просторно ограничен на узак појас уз сам пут, као и утицаји загађења тла на флору подручја аутопута уз саму ивицу аутопута и у каналима за одводњавање, будући да се ради о малим концентрацијама полутаната. Одређени јачи утицаји у непосредном простору уз саобраћајницу могу се очекивати једино кроз ефекте заслањивања тла као последица зимског одржавања. Негативни утицаји на фауну огледају се првенствено кроз пресецања већ устаљених путева које животиње користе, као и могући удеси животиња на путу који су у таквим случајевима неизбежни, што је нарочито могуће у зонама шумарака, тршћака и водотока, које животиње користе. С обзиром да се планирана саобраћајница на многим местима наслања и/или пресеца водене екосистеме, могући су и негативни утицаји приликом регулације речних корита на ихтиофауну подручја. </p>
				<p>6) <span class="italik">хемијски удеси и акциденти</span> – у случају саобраћајних удеса цистерни које превозе опасне и токсичне материје, може доћи до изливања терета на или поред аутопута, што може проузроковати већи степен загађивања земљишта, водотокова и изворишта вода, као и угрожавање становништва у непосредној близини аутопута, услед могућих испарења токсичних гасова. </p>
				<p><span class="italik">Због специфичности подручја Западног Поморавља (густа изграђеност насеља, радних зона и постојећих комуникација, пољопривредно земљиште као вредан ресурс овог краја Србије, локалитети и зоне атрактивни за туризам, бројни водотоци и плавне зоне, зоне изворишта водоснабдевања, вредних и заштићених природних предела и локалитети заштићених и евидентираних културних добара и др.), обавеза је пројектанта да у фази израде техничке документације поступи према условима надлежних завода за заштиту природе, споменика културе (како државног, тако и регионалног нивоа), институција и државних и локалних предузећа у чијој су надлежности мреже и објекти инфраструктуре. Пројектовање положаја и техничких елемената трасе, пратеће инфраструктуре и пратећих садржаја аутопута, процена утицаја на животну средину и пројектовање одговарајућих мера заштите како у току изградње аутопута, тако и у току његове експлоатације у редовним и акцидентним условима, неопходно је усагласити са поменутим условима које пројекант добије у фази израде техничке документације. </span></p>
				<p><span class="italik">Посебно се наглашава да је на целокупној деоници, а посебно на деловима за које тек предстоји разрада Генералног пројекта и прецизније одређивање трасе, неопходно коридор аутопута од 700 метара (по 350 метара обострано од осовине аутопута) чувати од неадекватне и трајне пренамене, с обзиром на наведене специфичности, садржаје у простору и потенцијале подручја за различите активности (пољопривреда, туризам, снабдевање водом, изградња), природне и културне вредности и др. </span></p>
				<p class="italik"><span class="italik">Заштита и уређење животне средине и предела</span></p>
				<p>За заштиту животне средине и уређење предела утврђују се одговарајуће мере које ће се детаљније разрађивати приликом израде планских докумената јединица локалне самоуправе, урбанистичким плановима и техничке документације ради планирања инфраструктурних система у коридору у складу са очувањем и унапређем животне средине планског подручја, и то:</p>
				<p class="clan">Мере заштите земљишта, површинских и подземних вода</p>
				<p>– рационално користити простор приликом изградње аутопута, уз посебан осврт да се траса води најкраћим путем и по могућству на већ постојећим трасама уколико је то технички и функционално изводљиво, на начин да се у што већој мери заштите земљишта I до V катастарске класе која су уједно и најпогоднија за пољопривредне културе;</p>
				<p>– не препоручује се гајење воћа, поврћа и осталих биљака намењених за исхрану људи и животиња на растојању од 300 m од ивице коловоза са обе стране аутопута; </p>
				<p>– забрањено је планирање отварања позајмишта геолошког грађевинског материјала, као и узимање речног материјала (песка, шљунка и сл.). Неопходан агрегат и друге геолошке материјале за потребе изградње предметног инфраструктурног коридора потребно је обезбедити од за то овлашћених фирми; </p>
				<p>– дозвољено је користити геолошки грађевински материјал из просеченог дела трасе, засека или усека;</p>
				<p>– противерозиона заштита косина уз аутопут обезбедиће се спровођењем биоинжењерских мера заштите земљишта од ерозије, тако да се у случају великих нагиба шкарпи препоручује постављање жичаних мрежа, испод којих се сади трава и аутохтоно шибље; такође, ради учвршћивања тла и и смањивања ерозионих процеса, вршиће се пожбуњавање косина насипа партерним зеленилом;</p>
				<p>– спровођем биолошких, биотехничких и техничких мера за контролу ерозионих и транспортних процеса у сливовима, смањиће се ерозиона продукција и транспорт наноса, а тиме и степен угрожености планираног аутопута од неповољних дејстава ерозија и бујица;</p>
				<p>– приликом пројектовања система одвођења отпадних вода са коловозне површине посебну пажњу обратити на места укрштања аутопута са водотоковима (обезбедити одговорајуће сепараторе за прикупљање и контролисано одвођење зауљених и запрљаних атмосферских вода), ради спречавања директног изливања штетних материја у реципијенте;</p>
				<p>– препоручује се да се при извођењу радова на регулацији и уређењу водотокова у зони радова, примени принцип тзв. „натуралног уређења”, који подразумева примену природних материјала (камен, дрво и слични материјали) и избегавање бетонирања обала и корита;</p>
				<p>– одбрану од поплавних вода спроводити реализацијом линијских заштитних система, одржавањем и уређењем постојећих, тј. изградњом недостајућих насипа, приоритетно на реци Западној Морави, а у складу са Генералним пројектом уређења Западне Мораве (Институт за водопривреду „Јарослав Черни”, Београд, 2008. године); </p>
				<p>– извођењем регулационих радова на водотоковима не смеју да се изазову промене хидролошког режима водтокова; то подразумева да код извођења радова треба узети у обзир и минимални одрживи проток и регулацију планирати тако да у кориту увек буде остављена неопходна количина воде, односно да не буде угрожен опстанак и миграције риба и других водених организама, а све у складу са важећом законском регулативом;</p>
				<p>– неопходно је поштовати прописане режиме заштите изворишта водоснабдевања на планском подручју уз обезбеђивање потпуне изолације попречног профила аутопута од подлоге; приликом изградње аутопута препоручује се да се траса спроведе тако да се избегну подручја непосредне и уже санитарне зоне заштите и изворишта водоснабдевања појединих општина („Моравиште” код Ћићевца, „Звездан” и „Угљарево” код Трстеника, изворишта минералних вода код Врњачке Бање) кроз које пролази планирани аутопут;</p>
				<p>– у непосредној близини водотокова се мора избећи просипање било каквих опасних супстанци. У том смислу, од извођача радова треба захтевати да за своје машине користе биоразградива средства за подмазивање као и биоразградива уља за мењаче, како би се на минимум свело загађивање у току извођења радова;</p>
				<p>– сакупљање санитарних отпадних вода комплекса мотела одвијаће се интерном канализационом мрежом са уређајем за секундарно пречишћавање (аеробни поступак) и одвођењем пречишћене воде колектором до реципијента; санитарне отпадне воде одморишта, паркиралишта и наплатних рампи уколико нема локалне канализације, сакупљаће се у водонепропусној јами која би се периодично празнила од стране надлежних комуналних предузећа и организација;</p>
				<p>– за све објекте у планираним привредно-радним зонама препоручује се изградња мањих (пакетних) типова постројења за пречишћавање отпадних вода (Путокс, Биодиск), ради заштите водотокова од евентуалног загађења индустријским отпадним водама;</p>
				<p>– постојећа изворишта подземних вода од значаја за јавно водоснабдевање насеља, налазе се у непосредној близини трасе аутопута. С тим у вези, постоји опасност од њиховог угрожавања, те је неопходно да се приликом израде техничке документације поштују услови надлежних организација и спроводи одговарајућа заштита, а посебно у случају дефинисања и проглашавања зона санитарне заштите у (пост)планском периоду од стране надлежних организација;</p>
				<p>– на подручјима са високим нивоом подземних вода као и у подручјима са водопропусном литологијом, треба обратити пажњу на могућност продирања течности које угрожавају воду у току фазе извођења. Морају се узети у обзир напредна планирања хитних процедура у случају просипања опасних материја, као и пажљив избор локације градилишта.</p>
				<p class="clan">Мере заштите од буке и вибрација<span class="superscript">8</span></p>
				<p>Дуж трасе планираног путног правца лоцирано је више насеља која у планском периоду могу бити изложени прекомерним нивоима саобраћајне буке. Посебно се издвајају насеља: Сталаћ, Мрзеница, Сталаћ, Читлук, Грабовац, Трстеник, Ратина, Краљево, Грдица, Адрани, Балуга, Коњевићи и Прељина.</p>
				<p>Од техничких мера заштите предлажу се три типа мера за заштиту од буке:</p>
				<p>– пасивне мере заштите (атестирана столарија која се поставља на фасадама објеката) примењује се на мањим групама објеката које су изложене незнатним прекорачењима дозвољених нивоа буке. Такође своју примену могу наћи и у комбинацији са другим типовима заштите у колико се при оптимизацији мера заштите за то укаже потреба;</p>
				<p>– насипи за заштиту од буке налазе своју примену у зонама угрожених насеља где постоји довољно простора и конфигурација терена дозвољава примену овог типа заштите;</p>
				<p>– процена је да највећи удео у заштити од саобраћајне буке, због својих карактеристика, имају зидови за заштиту од буке. </p>
				<p>Узимајући у обзир просторне карактеристике трасе као и однос положаја постојећих насеља и новопројектоване трасе, утврђено је да се проблем саобраћајне буке јавља на више одсека. Дуж трасе планираног путног правца лоцирано је више насеља која у планском периоду могу бити изложени прекомерним нивоима саобраћајне буке. Посебно се издвајају насеља: Мрзеница, Читлук, Медвеђа, Грабовац, Ратина, Грдица, Адрани, Балуга и Прељина. Процењена дужина конструкција за заштиту од буке на посматраној траси је око 5 000 метара са распонима висине од 1.5 до 4.0 m. </p>
				<p>Изградњом конструкција за заштиту од буке у попречном профилу пута на дефинисаним позицијама оствариће се и повољни ефекти у домену аерозагађења. Истраживања показују да на спољашњој страни зида за заштиту од буке, посматрано у односу на извор, долази до опадања концентрација свих аерозагађивача за приближно 25 – 30%. На овај начин се постижу повољнији резултати у смислу ублажавања ових утицаја.</p>
				<p>За објекте који се налазе на растојању од 50 m десно и лево од ивице коловоза предвидеће се, посебним пројектима, одговарајуће мере заштите од вибрација. </p>
				<p class="f">–––––––––––––––</p>
				<p class="f">8 Мере заштите од буке и вибрација највећим делом су преузети из Генералног пројекта Аутопута Е-761, деоница Појате – (веза Е-75) – Крушевац – Краљево –Чачак (веза Е-763), Књига 6 – Претходна анализа утицаја на животну средину, Институт за путеве а.д., Београд, 2007. године </p>
				<p class="clan">&nbsp;</p>
				<p class="clan">Мере заштите од загађења ваздуха</p>
				<p>Заштита ваздуха од загађења оствариће се формирањем система зелених површина, прикључивањем домаћинстава на планиране гасоводне и топловодне системе (чиме се смањује негативан утицај примене фосилних горива за загревање стамбених и пословних објеката) и уградњом одговарајућих филтера за пречишћавање ваздуха на свим будућим привредним објектима за које се утврди да продукују загађујуће материје изнад законом прописаних вредности.</p>
				<p>Заштита од загађења ваздуха као последица одвијања саобраћаја на аутопуту оствариће се и применом следећих мера:</p>
				<p>– формирањем зелених заштитних шумских појасева од различитих аутохтоних врста засада отпорних на аерозагађење, ради заштите од негативних утицаја на контактне зоне пољопривредног и осталог земљишта. Појасеве лоцирати и на свим местима где аутопут тангира урбана и рурална насеља, што ће се ближе дефинисати израдом пројектне документације;</p>
				<p>– применом стимулативних финансијских мера за сва возила која користе еколошки прихватљива горива (нпр. биодизел);</p>
				<p>– израдом пројеката хортикултурних решења за заштиту од загађења ваздуха као последица коришћења пратећих садржаја аутопута (одморишта, станице за снабдевање горивом, мотели и др.);</p>
				<p>– санацијом и рекултивацијом свих површина која се користе за изградњу аутопута, ради смањења могућег развејања честица прашине на околна насеља.</p>
				<p class="italik"><span class="italik">Управљање отпадом</span></p>
				<p>Према Стратегији управљања отпадом за период 2010–2019.године, за општине планског подручја планирано је одлагање комуналног отпада на три регионалне депоније, при чему се регионални центри за управљање комуналним отпадом налазе у следећим општинама:</p>
				<p>– Краљево за општине: Краљево и Врњачка Бања;</p>
				<p>– Крушевац, за општине: Крушевац, Трстеник, Варварин и Ћићевац; и </p>
				<p>– Прикупљени отпад са територије општине Чачак одлагаће се на регионалну депонију „Дубоко” у Ужицу.</p>
				<p>Стратегијом управљања отпадом за период 2010–2019. године, на планском подручју планирана су три централна места за третман инфективног медицинског отпада, и то: у Чачку (Здравствени центар Чачак), Краљеву (Здравствени центар Краљево) и Крушевцу (Здравствени центар Крушевац). </p>
				<p>На локацијама пратећих садржаја аутопута (одморишта, паркиралишта, мотели, станице за снабдевање горивом) обавезно је прикупљање и одлагање чврстог отпада, уважавајући локалне услове за одлагање отпада, као и њихов третман. У склопу комплекса пратећих садржаја обезбедити посебне просторе за постављање контејнера који омогућавају примарну селекцију отпада (за папир, стакло, алуминијумске лименке и др.) чије ће периодично пражњење обављати локална комунална предузећа и/или регионална предузећа за управљање отпадом. </p>
				<p>Депоновање шута земље и осталог отпада дуж трасе аутопута и непосредно уз њу се забрањује током и по завршетку радова – осим на локацијама које ће се пројектом организације градилишта утврдити као привремене депоније. </p>
				<p class="italik"><span class="italik">Мере заштите од акцидентних ситуација и елементарних непогода</span></p>
				<p>Током транспорта цистерни и осталих возила могуће је акцидентно изливање нафте, нафтних деривата и осталих опасних и запаљивих материја, због чега је неопходно применити следеће мере заштите:</p>
				<p>– извршити хитну деконтаминацију и санацију земљишта загађеног нафтним дериватима и одлагање контаминираног земљишта;</p>
				<p>– затварање оштећених цистерни;</p>
				<p>– на пољопривредном земљишту које је угрожено разливањем нафте и њених деривата, гајити културе које имају способност деконтаминације терена;</p>
				<p>– у близини места изливања нафтних деривата неопходно је црпљење загађене подземне воде, ради спречавања коришћења загађене воде из локалних бунара.</p>
				<p>Привредни објекти у планираним привредно-радним зонама са повећаним нивоом хазарда и станице за снaбдевање горивом требало би да донесу План заштите од удеса, као оперативног документа у циљу превенције и минимизирања могућих акцидентних ситуација услед одвијања техничко-технолошких процеса. </p>
				<p>Приликом изградње аутопута посебну пажњу обратити на сва места где ће планирана траса пута прелазити преко потенцијално плавних површина и тангирати обале које су у стању урушавања. У том смислу, неопходно је спроводити инжењерско-техничке мере санације рушевних обала, и то у периоду пре почетка изградње аутопута, ради минимизирања опасности од могуће дестабилизације и подлокавања стубова. </p>
				<p>У случају формирања ледених наноса и на реци Западној Морави, које се могу појавити у условима изразито ниских температутра током зимских месеци, потребно је обезбедити просторне могућности, адекватан саобраћајни приступ возилима и механизацији у фунцкцији разбијања ледених чепова на речном току и онемогућавању стварања ледених успора, које у случају наглих отапања могу проузроковати велике материјалне штете по становништво, природне ресурсе и зону аутопута. Активности током појава ванредних ситуација спроводити према активностима дефинисаним у Општинским плановима одбране од поплава и ванредних ситуација, где је неопходна активна координација Општинских служби за ванредне ситуације и Сектора за цивилну заштиту Министарства унутрашњих послова Републике Србије.</p>
				<p>Заштита од утицаја земљотреса јачине 8° и 9° MCS подразумева строгу примену важећих техничких прописа за изградњу на сеизмичким подручјима при пројектовању и грађењу планиране саобраћајнице, као и свих осталих објеката дуж коридора. </p>
				<p>Ради заштите од стварања снежних наноса и поледице потребно је формирати појасеве заштитног зеленила, односно планирати заснивање ваншумског зеленила и пољозаштитних појасева дуж коридора, који ће бити реализовани на основу израде студије о оправданости подизања ових појасева и пројектне документације која ће се израдити за те потребе. </p>
				<p>Превентивне мере заштите од експлозије, пожара и акцидентних ситуација подразумевају строгу примену прописа који регулишу рад са експлозивним материјама, запаљивим течностима и гасовима, као и начин њиховог ускладиштења, превоза и промета. Поред тога, мере заштите обухватају и редовну контролу и одржавање резервоара и постројења, уградњу сигурносне опреме, добру обученост и опремљеност људи за пружање хитних интервенција на терену. </p>
				<p>Превентивне мере заштите од пожара подразумевају планске мере заштите које се разрађују кроз техничку документацију, а у насељским зонама и кроз планове нижег реда, а обухватају зонирање градова и насеља, изградњу нових саобраћајница и реконструкцију постојећих одговарајуће ширине, изградњу уличне хидрантске мреже, планирање уређења црпилишта воде за потребе гашења пожара и др. </p>
				<p class="italik"><span class="italik">Мере заштите и унапређења вегетације</span></p>
				<p>– приликом планирања траса инфраструктурних система обратити пажњу да се изградњом потпуно не униште већи шумски комплекси, приобаља водотокова, делови мочварних површина, напуштени делови корита и др.;</p>
				<p>– при одређивању локација пратећих садржаја аутопута узети у обзир таква функционална решења која ће у максималној мери очувати постојећу вегетацију, у првом реду поједнична стабла, шумарке, високо зеленило и сл.;</p>
				<p>– приликом подизања нових вегетационих форми, предност давати подизању шумских комплекса у односу на травне форме, при чему се не препоручује садња вегетације у прекинутим, издиференцираним низовима дуж аутопута, већ садња у повезаним шумским комплексима која даје специфичан утисак корисницима аутопута и омогућава лакши раст и одржавање биљака;</p>
				<p>– заштитни шумски појасеви ће се приоритетно подизати: у зони заштите подземних вода, ради ублажавања негативног дејства изливања запрљаних површинских вода са аутопута; на подручјима са ратарским културама на најквалитетнијем пољопривредном земљишту и уз саму ивицу аутопута; у заштитним зонама аутопута ка грађевинским подручјима насеља, туристичко-рекреативним и подручјима са природним и културним вредностима, као и у контактним зонама између планираних привредних зона и насељских структура; </p>
				<p>– заштитно зеленило подизаће се уз уважавање техничко-технолошких захтева инфраструктурних система за прегледношћу (петљи, мостова, денивелисаних укрштања и сл.) и заштитом од акцидената (ограничења за подизање зеленила у заштитним зонама гасовода и електроенергетских водова).</p>
				<p class="italik"><span class="italik">Мере заштите дивљачи </span></p>
				<p>– на планираној траси инфраструктурног коридора обезбедиће се тзв. „еколошки коридори”, тј. подвожњаци или надвожњаци за несметан пролаз дивљачи и осталих животињских врста као и пејзажни мостови, а све у складу са Законом о заштити природе и Правилником о специјалним техничко-технолошким решењима која омогућавају несметану и сигурну комуникацију дивљих животиња („Службени гласник РС”, број 72/10); </p>
				<p>– обавезна је строга заштита ретких и угрожених биљних и животињских врста које штити Правилник о проглашењу и заштити строго заштићених и заштићених дивљих врста биљака, животиња и гљива („Службени гласник РС”, бр. 5/10 и 47/11), нарочито на подручјима заштићених и планираних за заштиту природних добара.</p>
				<p class="italik"><span class="italik">Уређење предела</span></p>
				<p>Стратегија заштите и коришћења природних вредности подразумева постизање равнотеже између активности у простору и предеоних елемената, ради минимизирања оптерећења на заступљене типове предела и очување и унапређење предела и предеоне разноврсности у обухвату Просторног плана. </p>
				<p>У том смислу је потребно пејзажно обликовати путни појас, све инфраструктурне објекте и пратеће садржаје, ради санирања последица оштећења предела, естетског и визуелног вођења саобраћаја, заштите животне средине и стварања новог вегетацијског коридора кроз који ће бити омогућен проток врста. </p>
				<p>За озелењавање трасе пута се предлаже коришћење аутохтоних врста. Кроз формирање група садница и заштитног зеленила, оствариће се заштита земљишта, заштита од удара ветра и наноса снега на угроженим деоницама од буке и аерозагађења на деоницама пута које тангирају насеља. На просторима кроз које путна инфраструктура пролази кроз заштићена природна добра, озелењавање је потребно ускладити са условима заштите. </p>
				<p>У складу са Конвенцијом о биолошкој разноврсности, потребно је спречавати ширење, а по потреби предузимати мере за уништавање инвазивних врста. Потребно је заштитити и очувати биолошки диверзитет укупног простора и предео у целини. </p>
				<p>Ради заштите животиња је потребно је формирати пролазе за животиње кроз труп пута који ће омогућити не само кретање свих животињских врста, него и ублажити негативне утицаје одвијања саобраћаја на популацију животиња. Да би се смањила вероватноћа доспевања животиња на пут, потребно је моделирати терен са обе стране пута, посебно кроз формирање ремиза на местима где ће бити пројектовани пролази за животиње. </p>
				<p>За смањење негативног визуелног ефекта препоручују се следеће мере заштите:</p>
				<p>– планирати заштиту пејзажа адекватним озелењавањем насипа и планираних конструкција аутопута аутохтоним врстама; уклапањем усека и насипа у природни облик терена;</p>
				<p>– преобликавањем терена нарушеног морфолошког лика у складу са пејзажом;</p>
				<p>– поновним успостављањем трајног биљног покривача на свим местима на којима су престале активности грађења;</p>
				<p>– композиционим решењима зелених масива на усецима и насипима;</p>
				<p>– формирањем нових појасева заштитног зеленила са распоредом зелених масива који ће смањити утицај једноличности трасе, наизменичним затварањем и отварањем визура према околном пределу;</p>
				<p class="italik"><span class="italik">Мониторинг животне средине</span></p>
				<p>На планском подручју неопходно је успостављање система мониторинга свих параметара квалитета животне средине, ваздуха, воде, земљиште, биљни свет – културе (воће и поврће), и то:</p>
				<p>– мониторинг ваздуха обухвата периодично праћење емисије сумпордиоксида (SО2), оксида азота (NОx), суспендованих честица, чађи и редовно праћење имисије сумпордиоксида (SО2), азотдиоксида (NО2), суспендованих честица и чађи у ваздуху (посебно у коридору аутопута и у оквиру будућих привредних и свих других врста објеката за које се утврди повећана емисија загађујућих материја у атмосфери); </p>
				<p>– мониторинг вода подразумева периодично праћење вредности показатеља квалитета вода (приоритетно речног тока Западне Мораве и свих локалних изворишта водоснабдевања) и редовно праћење састава отпадних вода пре испуштања у реципијент;</p>
				<p>– мониторинг земљишта дефинише праћење аналитичких индикатора у области коришћења земљишта (променa намене), праћење концентрације тешких метала у земљишту и праћење концентрације азота у земљишту, посебно у непосредној близини аутопута;</p>
				<p>– мониторинг отпада подразумева праћење начина управљања отпадом у погледу укупне количине отпада, количине отпада по секторима, количине отпада који се рециклира и количине отпада који ће се депоновати на регионалне санитарне депонију на територији Града Крушевца и Града Краљева;</p>
				<p>– обезбеђивање биомониторинга ваздуха, воде и земљишта као комплементарна метода физичко-хемијским методама мониторинга;</p>
				<p>– обезбеђивање еколошких стандарда у будућим привредним објектима остварује се добијањем интегрисане дозволе за рад постројења која могу имати одређене негативне утицаје на стање животне средине, у складу са Законом о интегрисаном спречавању и контроли загађивања животне средине („Службени гласник РС”, број 135/04);</p>
				<p>– инвестирање у заштиту животне средине остваруje се применом принципа „загађивач плаћа” у складу са важећом регулативом, дефинисањем одговарајућих локалних фондова за заштиту животне средине и других локалних институција, као и инвестирање у програме заштите животне средине; и</p>
				<p>– примену Система управљања заштитом животне средине у постојећим и будућим привредним објектима (ЈУС-ИСО 14001, ЕМАС).</p>
				<p class="italik"><span class="italik">Заштита, уређење и коришћење природних добара</span></p>
				<p>У области заштите природних добара, даљи развој ће се заснивати на одржавању биолошке и предеоне разноврсности, и на томе заснованом газдовању обновљивим, а посебно необновљивим ресурсима. Неопходно је обезбеђивање услова за заштиту очуваних екосистема, потенцијално угрожених биљних и животињских врста, односно очување шумских површина од негативних последица (пожари, нелегална сеча, крчење шума на рачун изградње аутопута и осталих инфраструктурних система, итд.), израда катастра угрожених биљних и животињских врста и спровођење система мониторинга и израда карте биодиверзитета планског подручја (идентификација флоре, фауне и „старих записа”). </p>
				<p>На планском подручју у поступку заштите налазе се два природна добра – Предео изузетних одлика „Мојсињске планине и Сталаћка клисура Јужне Мораве” (општина Ћићевац) и Специјални резерват природе „Осредак” (Град Крушевац). За подручје Предела изузетних одлика „Мојсињске планине и Сталаћке клисуре Јужне Мораве” у току је израда Студије о заштити Мојсињских планина од стране Завода за заштиту природе Србије, при чему ће режими заштите накнадно бити дефинисани актом о заштити Предела изузетних одлика „Мојсињске планине и Сталаћке клисуре Јужне Мораве”, а у складу са одредбама Закона о заштити природе.</p>
				<p>Са друге стране, Осредак је једно од најбогатијих мочварних станишта у долини Западне Мораве (значајно станиште птица, водоземаца и гмизаваца) које се састоји од сплета старих рукаваца, мртваја и десетине новонасталих језера, а преко чијег подручја би прелазила траса планираног аутопута. У том смислу, Планом се обавезује вођење инфраструткурног коридора са трасом аутопута изван заштићеног подручја у складу са режимима заштите, што захтева делимично измештање трасе аутопута, ради избегавања мочварног дела старих рукаваца Западне Мораве, као и новонасталих језера који представљају највредније делове будућег заштићеног природног добра. </p>
				<p>На стаништима природних реткости у складу са позитивном регулативом којом је регулисана заштита природних реткости, потребно је уважити I степен режима заштите где је забрањено коришћење природних богатстава и искључен сваки други облик коришћења простора и активности, осим научног истраживања и контролисане едукације.</p>
				<p>Заштита и уређење простора на подручјима природних добара у поступку заштите спроводиће се сагласно успостављеном режиму заштите III степена којим је:</p>
				<p>– забрањено ломити и сећи заштићена стабла, сећи гране, кидати лишће и плодове и предузимати било које друге радње које би измениле његов изглед или угрозиле биолошки опстанак;</p>
				<p>– забрањена испаша стоке и ложење ватре;</p>
				<p>– забрањена садња других врста зеленила;</p>
				<p>– забрањена промена намене коришћења земљишта на простору заштићених природних добара;</p>
				<p>– забрањено градити објекте на заштићеном подручју;</p>
				<p>– забрањено депоновати комунални и индустријски отпад, шут, секундарне сировине и друге врсте отпадних материјала.</p>
				<p>Ако се у току извођења радова на траси аутопута наиђе на природно добро које је геолошко-палеонтолошког и минералошко-петрографског порекла, за које се претпоставља да има својства природног споменика, извођач радова је дужан да о томе обавести организацију за заштиту природе и преузме све мере заштите да се до доласка овлашћеног лица, природно добро не оштети и да се чува на месту и положају у коме је нађено.</p>
				<p>Простори од великог значаја, као репродуктивни центри различитих врста, а посебно риба, водоземаца и гмизаваца су плавна подручја реке Мораве (Западна, Јужна и Велика Морава). Посебну пажњу треба посветити очувању ових простора, обезбеђењем сталног дотока воде, спречавањем одлагања комуналног и другог отпада, омогућавањем несметане миграције животиња кроз строго контролисане коридоре и пролазе, а експлоатацију шљунка је неопходно спроводити на плански контролисан начин. Такође, неопходно је све значајније мртваје и новонастале акумулације (настале експлоатацијом шљунка), пописати, обележити и успоставити редован мониторинг у циљу њиховог опстанка и заштите.</p>
				<p>На предметном подручју постоји и велики број заштићених стабала, која због својих посебних вредности захтевају обезбеђење заштитне зоне око истог, као и усмеравање развоја и активности, које не би угрозиле овај простор у смислу уношења нових врста, уклањање и сеча грана, одлагање смећа, изградња високих објеката у близини заштићених стабала и сл.</p>
				<p>У обухвату предметног Плана налазе се и еколошки значајна подручја, еколошка мрежа (Уредба о еколошкој мрежи – „Службени гласник РС”, број 102/10), коју чине еколошки коридори од међународног значаја и то Јужна, Западна и Велика Морава, као и еколошка мрежа на простору Мојсињских планина и Сталаћке клисуре Јужне Мораве, Осредка, те мрежа потенцијално заштићених природних подручја NATURA 2000. Набројана подручја еколошке мреже и мрежу NATURA 2000, треба штитити у складу са Уредбом о еколошкој мрежи („Службени гласник РС”, број 102/10), а све у циљу очувања биолошке и предеоне разноврсности, те заштите типова станишта од посебног значаја за очување, обнављање и унапређивање нарушених станишта и очување одређених врста.</p>
				<p class="italik"><span class="italik">Заштита, уређење и коришћење непокретних културних добара</span></p>
				<p>Концепција развоја у области непокретних културних добара, поред њихове адекватне заштите, јесте и њихова даља афирмација, која ће се успоставити и развојем комплементарних активности у непосредној околини утврђених и евидентираних културних добара, при чему посебан значај треба да добију објекти народног градитељства. Такође, инсистира се на идентификовању и формирању културних стаза („интинерера”) дуж постојећих комуникација између значајних непокретних културних добара ширег подручја као специфичних туристичких мотива (нпр. манастир Љубостиња – манастир Жича – аутентични примерци народне руралне архитектуре). Имајући у виду да на планском подручју нису обављена комплексна истраживања на основу којих би се за поједине објекте установили степени заштите и режими коришћења, од посебног значаја је и спровођење детаљног рекогносцирања терена. </p>
				<p>Стара сеоска насеља, објекти народног градитељства и амбијенталне целине комплетираће туристичку понуду и отварају могућности формирања нових стаза ка сеоским насељима (организовање посебних етно – туристичких комплекса). Посебно се напомиње да изградњу свих нових објеката у сеоским насељима треба ускладити са специфичном архитектуром руралних простора ради адекватне заштите и очувања етно-наслеђа у руралним подручјима. </p>
				<p>Приоритет у заштити евидентираних и непокретних културних добара која уживају претходну заштиту имају објекти и локалитети у коридорима планираних инфраструктурних система. Пре извођења радова на трасама инфраструктурних система, обавеза инвеститора је да обезбеди услове за обављање стручне опсервације терена од стране надлежног Завода за заштиту споменика културе. Уколико извођач у току радова наиђе на објекте који указују на археолошко порекло, дужан је да прекине радове и о томе обавести надлежну службу за заштиту споменика културе. </p>
				<p>Опште мере и услови заштите и коришћења непокретних културних добара су:</p>
				<p>– на заштићеним културним добрима и њиховој заштићеној околини, не може се вршити раскопавање, рушење, преправљање, активности изградње и уређења простора или било какви радови који могу да наруше својства културног добра, без претходно утврђених услова и сагласности надлежне службе заштите културних добара;</p>
				<p>– ако се у току извођења грађевинских и других радова наиђе на археолошка налазишта или археолошке предмете, извођач радова је дужан да одмах, без одлагања прекине радове и обавести надлежни Завод за заштиту споменика културе и предузме мере да се налаз не уништи и не оштети и да се сачува на месту и у положају у коме је откривен; </p>
				<p>– добра која уживају претходну заштиту (евидентирана добра) не смеју се оштетити, уништити, нити се може мењати њихов изглед, својство или намена. </p>
				<p>– забрана привременог или трајног депоновања отпада и испуштање отпадних вода, отварања позајмишта земље и другог материјала;</p>
				<p>– забрана градње и постављања објеката трајног или привременог карактера, који својом архитектуром, габаритом и висином могу угрозити културно добро; и</p>
				<p>– забрана радова који могу пореметити статичку стабилност објекта.</p>
				<p>Остале мере заштите непокретних културних добара и добара под претходном заштитом су:</p>
				<p>– урадити посебну студију о валоризацији НКД и добара под претходном заштитом на планском подручју, која треба да садржи све релевантне податке о свим објектима или локалитетима, обрађене тако да се на основу њих могу утврдити појединачни услови и мере заштите;</p>
				<p>– остварити заштиту кроз документацију, као обавезни, примарни вид заштите, израдом потпуне детаљне стручне и техничке документације свих утврђених НКД и евидентираних добара под претходном заштитом;</p>
				<p>– корисници и други субјекти који располажу непокретним културним добрима дужни су да сваком заштићеном објекту посвећују пуну пажњу;</p>
				<p>– повећање габарита и спратности (доградњама, надградњама, изградња звонаре и сл.) на непокретним културним добрима планирати са највећом одговорношћу, а уређење површина црквених и манастирских порти изводити у непосредној консултацији са надлежним Заводом за заштиту споменика културе.</p>
				<p>Мере заштите, које обезбеђују очување аутентичности објеката заштићених и евидентираних споменика културе и простора око њих су:</p>
				<p>– очување изворног изгледа архитектуре, свих конструктивних и декоративних елемената, оригиналних материјала и стилских карактеристика;</p>
				<p>– забрањује се уградња и замена грађевинских елемената и материјала који нису примерени историјском и споменичком карактеру објекта (PVC столарија, кров непримереним црепом, и сл.);</p>
				<p>– ажурно праћење стања и одржавања, конструктивно-статичког система, кровног покривача, фасада и инсталација;</p>
				<p>– забрана извођења грађевинских радова, изградња инфраструктуре, промена облика терена и измена вегетационог склопа без претходне сагласности и надзора надлежне установе заштите;</p>
				<p>– наставак истраживања археолошких локалитета на планском подручју;</p>
				<p>– валоризација објеката народног градитељства и градске архитектуре;</p>
				<p>– забрана складиштења отпадног материјала и стварање депонија;</p>
				<p>– забрана градње објеката који својом архитектуром и габаритом непосредно угрожавају споменик културе; и</p>
				<p>– забрана градње објеката који нису у функцији споменика културе.</p>
				<p class="italik"><span class="italik">Коришћење и уређење простора од интереса за одбрану земље</span></p>
				<p>На планском подручју налази се већи број комплекса посебне намене са различитим статусом који подразумевају простор са објектима и садржајима у функцији система одбране земље. Највећи број комплекса посебне намене заступљен је на подручју Града Краљева (укупно 12), а у осталим општинама планског подручја он је сразмерно мањи (Крушевац – 3, Чачак – 2, Трстеник 1). Поједине Општине (Варварин, Ћићевац и Врњачка Бања) чији делови територије припадају планском подручју немају посебних услова у погледу заштите комплекса посебне намене, с обзиром да на истим нису заступљени објекти у надлежности Војске Србије.</p>
				<p>Уређење подручја Просторног плана за потребе одбране засниваће се на условима и захтевима Министарства одбране за прилагођавање Просторног плана потребама одбране земље, а у складу са Законом о одбрани („Службени гласник РС”, бр. 116/07, 88/09, 88/09 – др.закон, 104/09 – др.закон), Одлуком о објектима од посебног значаја за одбрану („Службени гласник РС”, бр. 112/08) и Одлуком о врстама инвестиционих објеката и просторних и урбанистичких планова значајних за одбрану земље („Службени лист СРЈ”, број 39/95).</p>
				<p>За обезбеђивање услова несметаног функционисања војних комплекса у подручју плана обавезно је да се појединачно утврде, поред услова за обезбеђење прикључака на магистралне и регионалне инфраструктурне системе и појединачни услови као што су дефинисање заштитних безбедносних зона, зона ограничене и контролисане изградње и планирање околних садржаја који неће угрозити њихову безбедност и функционисање.</p>
				<p>Око комплекса са статусом „перспективан” утврђују се зоне просторне заштите, које су условљене њиховом наменом и прописују се због безбедности околине од ових комплекса и активности у њима, у циљу заштите становништва и материјалних добара. Зоне третирати као простор са посебним режимом коришћења, уређења и изградње, а правилима уређења дефинишу се као:</p>
				<p>– зона забрањене изградње – са потпуном забраном било какве градње</p>
				<p>– зона контролисане градње – као зона у којој је за изградњу објеката обавезна претходна сагласност Министарства одбране</p>
				<p>– зона ограничене градње – као зона где је забрањена градња објеката високоградње и обавезна је претходна сагласност Министарства одбране</p>
				<p>– зона просторне заштите – у којој је за изградњу објекта обавезна претходна сагласност Министарства одбране.</p>
				<p>За комплексе са статусом „није перспективан” и „Мастер план” може се скинути статус посебне намене. Будућа намена ових комплекса одредиће се плановима нижег нивоа, након отуђења и регулисања имовинско правних односа. Планом се предлаже да приоритет има јавна намена ових објеката, а у складу са интересима локалне самоуправе, Републике и других заинтересованих субјеката. Реализација планских решења условљена је коначним регулисањем имовинско правних односа са будућим власником или корисником.</p>
				<p>За комплекс Аеродрома „Лађевци” дефинише се зона ограничене градње. Приликом планирања и изградње објеката у зони просторне заштите око аеродрома, обавезно је поштовати одредбе Закона о ваздушном саобраћају („Службени гласник РС”, бр. 73/10, 57/11 и 93/12), као и других законских и подзаконских аката која се односе на планирање, висину, изградњу и обележавање објеката, инсталација и препрека у зонама аеродрома. За део комплекса посебне намене аеродром Лађевци промена статуса односи се на могућност цивилног коришћења уз поштовање услова и ограничења изградње Директората цивилног ваздухопловства Републике Србије. Висина објеката у зони ограничене градње око аеродрома Лађевци, на аутопуту Е-761, у делу од раскрснице пута у рејону Ада, засеок Драгутиновићи (3 800 m јужно од села Мрчајевци) до засеока Пешкопеја (2 500 m североисточно од железничке стране Мрчајеваца) не сме да прелази дозвољене висине и на тај начин утиче на безбедност летења.</p>
				<p>Скелска места преласка третирати као перспективне објекте уређења територије за потребе система одбране, за које је предвиђена зона забрањене градње од 50 m, као и постављање пловних објеката на делу обале и воденог простора. </p>
				<p class="italik">3.2. УТИЦАЈ НА ФУНКЦИОНИСАЊЕ НАСЕЉА<br>(СОЦИЈАЛНИ, ЕКОНОМСКИ И ТЕХНИЧКИ АСПЕКТИ)</p>
				<p class="spacija">3.2.1. СТАНОВНИШТВО</p>
				<p>С обзиром на доста неповољна демографска обележја, која су карактеристична за ово подручје, потребно је применити одговарајуће мере демографске политике, како на глобалном, тако и на локалним нивоу са циљем успоравања и евентуалног заустављања негативних демографских тенденција. Изградњом инфраструктурног коридора аутопута очекиван је позитиван утицај на демографски развој у периоду од 2002. до 2025. године. Даљим улагањем, не само у инфраструктуру, већ и у привреду, биће омогућено отварање нових радних места, што би задржало становнике на овом подручју, а самим тим би утицало на подизање услова живота на виши ниво у свим насељима.</p>
				<p>Услед промена у методологији праћења статистичких података, као и недостатка података о миграцијама становништва, могу се урадити само индикативне процене будућег броја становника. Пројекција, тј. процена броја становника је урађена за први петогодишњи плански период, када се очекује реализација приоритетних планских решења, као и за крајњи плански хоризонт у коме би требало очекивати остваривање преосталих планских решења.</p>
				<p>На основу урађене демографске анализе, утврђених потенцијала, ограничења и основних циљева демографског развоја, а узимајући у обзир претпостављени позитиван утицај инфраструктурног коридора на демографски развој за поменути период процењени број становника би био следећи:</p>
				<p>Табела 31. Процена промене броја становника</p>
				<table class="tabela-sa-borderom">
					<thead>
						<tr>
							<td class="auto-style2">
							</td>
							<td class="auto-style2">
								<p>Број становника 1991. год.</p>
							</td>
							<td class="auto-style2">
								<p>Број становника 2002. год.</p>
							</td>
							<td class="auto-style2">
								<p>Број становника 2011. год. – </p>
								<p>прелиминарни резултати</p>
							</td>
							<td class="auto-style2">
								<p>Процена 2016. год.</p>
							</td>
							<td class="auto-style2">
								<p>Процена 2025. год.</p>
							</td>
						</tr>
					</thead>
					<tbody>
						<tr>
							<td>
								<p>Ћићевац (подручје ППППН)</p>
							</td>
							<td class="potpis">
								<p>10478</p>
							</td>
							<td class="potpis">
								<p>9856</p>
							</td>
							<td class="potpis">
								<p>8742</p>
							</td>
							<td class="potpis">
								<p>9117</p>
							</td>
							<td class="potpis">
								<p>8672</p>
							</td>
						</tr>
						<tr>
							<td>
								<p>Град Сталаћ</p>
							</td>
							<td class="potpis">
								<p>880</p>
							</td>
							<td class="potpis">
								<p>800</p>
							</td>
							<td class="potpis">
								<p>695</p>
							</td>
							<td class="potpis">
								<p>709</p>
							</td>
							<td class="potpis">
								<p>655</p>
							</td>
						</tr>
						<tr>
							<td>
								<p>Лучина</p>
							</td>
							<td class="potpis">
								<p>970</p>
							</td>
							<td class="potpis">
								<p>927</p>
							</td>
							<td class="potpis">
								<p>817</p>
							</td>
							<td class="potpis">
								<p>875</p>
							</td>
							<td class="potpis">
								<p>843</p>
							</td>
						</tr>
						<tr>
							<td>
								<p>Мрзеница</p>
							</td>
							<td class="potpis">
								<p>280</p>
							</td>
							<td class="potpis">
								<p>221</p>
							</td>
							<td class="potpis">
								<p>187</p>
							</td>
							<td class="potpis">
								<p>164</p>
							</td>
							<td class="potpis">
								<p>135</p>
							</td>
						</tr>
						<tr>
							<td>
								<p>Појате</p>
							</td>
							<td class="potpis">
								<p>1022</p>
							</td>
							<td class="potpis">
								<p>986</p>
							</td>
							<td class="potpis">
								<p>841</p>
							</td>
							<td class="potpis">
								<p>942</p>
							</td>
							<td class="potpis">
								<p>915</p>
							</td>
						</tr>
						<tr>
							<td>
								<p>Сталаћ</p>
							</td>
							<td class="potpis">
								<p>2010</p>
							</td>
							<td class="potpis">
								<p>1828</p>
							</td>
							<td class="potpis">
								<p>1521</p>
							</td>
							<td class="potpis">
								<p>1620</p>
							</td>
							<td class="potpis">
								<p>1499</p>
							</td>
						</tr>
						<tr>
							<td>
								<p>Ћићевац град</p>
							</td>
							<td class="potpis">
								<p>5316</p>
							</td>
							<td class="potpis">
								<p>5094</p>
							</td>
							<td class="potpis">
								<p>4681</p>
							</td>
							<td class="potpis">
								<p>4825</p>
							</td>
							<td class="potpis">
								<p>4659</p>
							</td>
						</tr>
						<tr>
							<td>
								<p>Варварин (подручје ППППН)</p>
							</td>
							<td class="potpis">
								<p>4582</p>
							</td>
							<td class="potpis">
								<p>4281</p>
							</td>
							<td class="potpis">
								<p>3795</p>
							</td>
							<td class="potpis">
								<p>3926</p>
							</td>
							<td class="potpis">
								<p>3714</p>
							</td>
						</tr>
						<tr>
							<td>
								<p>Бошњане</p>
							</td>
							<td class="potpis">
								<p>2107</p>
							</td>
							<td class="potpis">
								<p>1963</p>
							</td>
							<td class="potpis">
								<p>1702</p>
							</td>
							<td class="potpis">
								<p>1794</p>
							</td>
							<td class="potpis">
								<p>1693</p>
							</td>
						</tr>
						<tr>
							<td>
								<p>Варварин (Село)</p>
							</td>
							<td class="potpis">
								<p>1868</p>
							</td>
							<td class="potpis">
								<p>1779</p>
							</td>
							<td class="potpis">
								<p>1597</p>
							</td>
							<td class="potpis">
								<p>1672</p>
							</td>
							<td class="potpis">
								<p>1606</p>
							</td>
						</tr>
						<tr>
							<td>
								<p>Маскаре</p>
							</td>
							<td class="potpis">
								<p>607</p>
							</td>
							<td class="potpis">
								<p>539</p>
							</td>
							<td class="potpis">
								<p>496</p>
							</td>
							<td class="potpis">
								<p>463</p>
							</td>
							<td class="potpis">
								<p>420</p>
							</td>
						</tr>
						<tr>
							<td>
								<p>Крушевац (подручје ППППН)</p>
							</td>
							<td class="potpis">
								<p>22451</p>
							</td>
							<td class="potpis">
								<p>22103</p>
							</td>
							<td class="potpis">
								<p>20380</p>
							</td>
							<td class="potpis">
								<p>21668</p>
							</td>
							<td class="potpis">
								<p>21393</p>
							</td>
						</tr>
						<tr>
							<td>
								<p>Бела Вода</p>
							</td>
							<td class="potpis">
								<p>1491</p>
							</td>
							<td class="potpis">
								<p>1387</p>
							</td>
							<td class="potpis">
								<p>1206</p>
							</td>
							<td class="potpis">
								<p>1265</p>
							</td>
							<td class="potpis">
								<p>1192</p>
							</td>
						</tr>
						<tr>
							<td>
								<p>Бивоље</p>
							</td>
							<td class="potpis">
								<p>185</p>
							</td>
							<td class="potpis">
								<p>330</p>
							</td>
							<td class="potpis">
								<p>259</p>
							</td>
							<td class="potpis">
								<p>689</p>
							</td>
							<td class="potpis">
								<p>1107</p>
							</td>
						</tr>
						<tr>
							<td>
								<p>Гавез</p>
							</td>
							<td class="potpis">
								<p>139</p>
							</td>
							<td class="potpis">
								<p>140</p>
							</td>
							<td class="potpis">
								<p>117</p>
							</td>
							<td class="potpis">
								<p>141</p>
							</td>
							<td class="potpis">
								<p>142</p>
							</td>
						</tr>
						<tr>
							<td>
								<p>Глободер</p>
							</td>
							<td class="potpis">
								<p>1767</p>
							</td>
							<td class="potpis">
								<p>1656</p>
							</td>
							<td class="potpis">
								<p>1369</p>
							</td>
							<td class="potpis">
								<p>1525</p>
							</td>
							<td class="potpis">
								<p>1446</p>
							</td>
						</tr>
						<tr>
							<td>
								<p>Дедина</p>
							</td>
							<td class="potpis">
								<p>2753</p>
							</td>
							<td class="potpis">
								<p>2775</p>
							</td>
							<td class="potpis">
								<p>2613</p>
							</td>
							<td class="potpis">
								<p>2803</p>
							</td>
							<td class="potpis">
								<p>2822</p>
							</td>
						</tr>
						<tr>
							<td>
								<p>Јасика</p>
							</td>
							<td class="potpis">
								<p>2025</p>
							</td>
							<td class="potpis">
								<p>2040</p>
							</td>
							<td class="potpis">
								<p>1781</p>
							</td>
							<td class="potpis">
								<p>2059</p>
							</td>
							<td class="potpis">
								<p>2072</p>
							</td>
						</tr>
						<tr>
							<td>
								<p>Коњух</p>
							</td>
							<td class="potpis">
								<p>1299</p>
							</td>
							<td class="potpis">
								<p>1139</p>
							</td>
							<td class="potpis">
								<p>1000</p>
							</td>
							<td class="potpis">
								<p>964</p>
							</td>
							<td class="potpis">
								<p>865</p>
							</td>
						</tr>
						<tr>
							<td>
								<p>Кукљин</p>
							</td>
							<td class="potpis">
								<p>1994</p>
							</td>
							<td class="potpis">
								<p>1794</p>
							</td>
							<td class="potpis">
								<p>1516</p>
							</td>
							<td class="potpis">
								<p>1568</p>
							</td>
							<td class="potpis">
								<p>1438</p>
							</td>
						</tr>
						<tr>
							<td>
								<p>Лазарица</p>
							</td>
							<td class="potpis">
								<p>1285</p>
							</td>
							<td class="potpis">
								<p>1521</p>
							</td>
							<td class="potpis">
								<p>1884</p>
							</td>
							<td class="potpis">
								<p>1885</p>
							</td>
							<td class="potpis">
								<p>2164</p>
							</td>
						</tr>
						<tr>
							<td>
								<p>Макрешане</p>
							</td>
							<td class="potpis">
								<p>1754</p>
							</td>
							<td class="potpis">
								<p>1618</p>
							</td>
							<td class="potpis">
								<p>1402</p>
							</td>
							<td class="potpis">
								<p>1460</p>
							</td>
							<td class="potpis">
								<p>1367</p>
							</td>
						</tr>
						<tr>
							<td>
								<p>Мачковац</p>
							</td>
							<td class="potpis">
								<p>1338</p>
							</td>
							<td class="potpis">
								<p>1295</p>
							</td>
							<td class="potpis">
								<p>1079</p>
							</td>
							<td class="potpis">
								<p>1242</p>
							</td>
							<td class="potpis">
								<p>1210</p>
							</td>
						</tr>
						<tr>
							<td>
								<p>Пепељевац</p>
							</td>
							<td class="potpis">
								<p>2230</p>
							</td>
							<td class="potpis">
								<p>2101</p>
							</td>
							<td class="potpis">
								<p>2119</p>
							</td>
							<td class="potpis">
								<p>1948</p>
							</td>
							<td class="potpis">
								<p>1855</p>
							</td>
						</tr>
						<tr>
							<td>
								<p>Читлук</p>
							</td>
							<td class="potpis">
								<p>2912</p>
							</td>
							<td class="potpis">
								<p>3154</p>
							</td>
							<td class="potpis">
								<p>3061</p>
							</td>
							<td class="potpis">
								<p>3491</p>
							</td>
							<td class="potpis">
								<p>3727</p>
							</td>
						</tr>
						<tr>
							<td>
								<p>Шанац</p>
							</td>
							<td class="potpis">
								<p>1279</p>
							</td>
							<td class="potpis">
								<p>1153</p>
							</td>
							<td class="potpis">
								<p>974</p>
							</td>
							<td class="potpis">
								<p>1010</p>
							</td>
							<td class="potpis">
								<p>928</p>
							</td>
						</tr>
						<tr>
							<td>
								<p>Трстеник (подручје ППППН)</p>
							</td>
							<td class="potpis">
								<p>35482</p>
							</td>
							<td class="potpis">
								<p>33586</p>
							</td>
							<td class="potpis">
								<p>29909</p>
							</td>
							<td class="potpis">
								<p>31319</p>
							</td>
							<td class="potpis">
								<p>29943</p>
							</td>
						</tr>
						<tr>
							<td>
								<p>Богдање</p>
							</td>
							<td class="potpis">
								<p>1194</p>
							</td>
							<td class="potpis">
								<p>1055</p>
							</td>
							<td class="potpis">
								<p>977</p>
							</td>
							<td class="potpis">
								<p>901</p>
							</td>
							<td class="potpis">
								<p>814</p>
							</td>
						</tr>
						<tr>
							<td>
								<p>Бресно Поље</p>
							</td>
							<td class="potpis">
								<p>767</p>
							</td>
							<td class="potpis">
								<p>725</p>
							</td>
							<td class="potpis">
								<p>648</p>
							</td>
							<td class="potpis">
								<p>675</p>
							</td>
							<td class="potpis">
								<p>644</p>
							</td>
						</tr>
						<tr>
							<td>
								<p>Велика Дренова</p>
							</td>
							<td class="potpis">
								<p>2952</p>
							</td>
							<td class="potpis">
								<p>2719</p>
							</td>
							<td class="potpis">
								<p>2349</p>
							</td>
							<td class="potpis">
								<p>2449</p>
							</td>
							<td class="potpis">
								<p>2290</p>
							</td>
						</tr>
						<tr>
							<td>
								<p>Горњи Рибник</p>
							</td>
							<td class="potpis">
								<p>577</p>
							</td>
							<td class="potpis">
								<p>596</p>
							</td>
							<td class="potpis">
								<p>564</p>
							</td>
							<td class="potpis">
								<p>621</p>
							</td>
							<td class="potpis">
								<p>638</p>
							</td>
						</tr>
						<tr>
							<td>
								<p>Грабовац</p>
							</td>
							<td class="potpis">
								<p>119</p>
							</td>
							<td class="potpis">
								<p>125</p>
							</td>
							<td class="potpis">
								<p>131</p>
							</td>
							<td class="potpis">
								<p>133</p>
							</td>
							<td class="potpis">
								<p>139</p>
							</td>
						</tr>
						<tr>
							<td>
								<p>Доњи Рибник</p>
							</td>
							<td class="potpis">
								<p>609</p>
							</td>
							<td class="potpis">
								<p>624</p>
							</td>
							<td class="potpis">
								<p>534</p>
							</td>
							<td class="potpis">
								<p>644</p>
							</td>
							<td class="potpis">
								<p>657</p>
							</td>
						</tr>
						<tr>
							<td>
								<p>Лозна</p>
							</td>
							<td class="potpis">
								<p>396</p>
							</td>
							<td class="potpis">
								<p>380</p>
							</td>
							<td class="potpis">
								<p>335</p>
							</td>
							<td class="potpis">
								<p>361</p>
							</td>
							<td class="potpis">
								<p>349</p>
							</td>
						</tr>
						<tr>
							<td>
								<p>Лопаш</p>
							</td>
							<td class="potpis">
								<p>860</p>
							</td>
							<td class="potpis">
								<p>800</p>
							</td>
							<td class="potpis">
								<p>682</p>
							</td>
							<td class="potpis">
								<p>730</p>
							</td>
							<td class="potpis">
								<p>688</p>
							</td>
						</tr>
						<tr>
							<td>
								<p>Медвеђа</p>
							</td>
							<td class="potpis">
								<p>2966</p>
							</td>
							<td class="potpis">
								<p>2694</p>
							</td>
							<td class="potpis">
								<p>2282</p>
							</td>
							<td class="potpis">
								<p>2384</p>
							</td>
							<td class="potpis">
								<p>2203</p>
							</td>
						</tr>
						<tr>
							<td>
								<p>Осаоница</p>
							</td>
							<td class="potpis">
								<p>7</p>
							</td>
							<td class="potpis">
								<p>37</p>
							</td>
							<td class="potpis">
								<p>30</p>
							</td>
							<td class="potpis">
								<p>308</p>
							</td>
							<td class="potpis">
								<p>1203</p>
							</td>
						</tr>
						<tr>
							<td>
								<p>Оџаци</p>
							</td>
							<td class="potpis">
								<p>1629</p>
							</td>
							<td class="potpis">
								<p>1562</p>
							</td>
							<td class="potpis">
								<p>1375</p>
							</td>
							<td class="potpis">
								<p>1481</p>
							</td>
							<td class="potpis">
								<p>1431</p>
							</td>
						</tr>
						<tr>
							<td>
								<p>Почековина</p>
							</td>
							<td class="potpis">
								<p>954</p>
							</td>
							<td class="potpis">
								<p>838</p>
							</td>
							<td class="potpis">
								<p>756</p>
							</td>
							<td class="potpis">
								<p>711</p>
							</td>
							<td class="potpis">
								<p>639</p>
							</td>
						</tr>
						<tr>
							<td>
								<p>Прњавор</p>
							</td>
							<td class="potpis">
								<p>302</p>
							</td>
							<td class="potpis">
								<p>318</p>
							</td>
							<td class="potpis">
								<p>318</p>
							</td>
							<td class="potpis">
								<p>340</p>
							</td>
							<td class="potpis">
								<p>354</p>
							</td>
						</tr>
						<tr>
							<td>
								<p>Селиште</p>
							</td>
							<td class="potpis">
								<p>1047</p>
							</td>
							<td class="potpis">
								<p>928</p>
							</td>
							<td class="potpis">
								<p>858</p>
							</td>
							<td class="potpis">
								<p>796</p>
							</td>
							<td class="potpis">
								<p>721</p>
							</td>
						</tr>
						<tr>
							<td>
								<p>Стари Трстеник</p>
							</td>
							<td class="potpis">
								<p>779</p>
							</td>
							<td class="potpis">
								<p>733</p>
							</td>
							<td class="potpis">
								<p>636</p>
							</td>
							<td class="potpis">
								<p>678</p>
							</td>
							<td class="potpis">
								<p>645</p>
							</td>
						</tr>
						<tr>
							<td>
								<p>Стопања</p>
							</td>
							<td class="potpis">
								<p>1387</p>
							</td>
							<td class="potpis">
								<p>1325</p>
							</td>
							<td class="potpis">
								<p>1197</p>
							</td>
							<td class="potpis">
								<p>1250</p>
							</td>
							<td class="potpis">
								<p>1204</p>
							</td>
						</tr>
						<tr>
							<td>
								<p>Трстеник</p>
							</td>
							<td class="potpis">
								<p>18094</p>
							</td>
							<td class="potpis">
								<p>17180</p>
							</td>
							<td class="potpis">
								<p>15329</p>
							</td>
							<td class="potpis">
								<p>16083</p>
							</td>
							<td class="potpis">
								<p>15415</p>
							</td>
						</tr>
						<tr>
							<td>
								<p>Угљарево</p>
							</td>
							<td class="potpis">
								<p>538</p>
							</td>
							<td class="potpis">
								<p>478</p>
							</td>
							<td class="potpis">
								<p>449</p>
							</td>
							<td class="potpis">
								<p>411</p>
							</td>
							<td class="potpis">
								<p>373</p>
							</td>
						</tr>
						<tr>
							<td>
								<p>Чаири</p>
							</td>
							<td class="potpis">
								<p>305</p>
							</td>
							<td class="potpis">
								<p>469</p>
							</td>
							<td class="potpis">
								<p>459</p>
							</td>
							<td class="potpis">
								<p>811</p>
							</td>
							<td class="potpis">
								<p>1153</p>
							</td>
						</tr>
						<tr>
							<td>
								<p>Врњачка Бања (подручје ППППН)</p>
							</td>
							<td class="potpis">
								<p>12915</p>
							</td>
							<td class="potpis">
								<p>14013</p>
							</td>
							<td class="potpis">
								<p>15046</p>
							</td>
							<td class="potpis">
								<p>15546</p>
							</td>
							<td class="potpis">
								<p>16620</p>
							</td>
						</tr>
						<tr>
							<td>
								<p>Вранеши</p>
							</td>
							<td class="potpis">
								<p>1487</p>
							</td>
							<td class="potpis">
								<p>1418</p>
							</td>
							<td class="potpis">
								<p>1400</p>
							</td>
							<td class="potpis">
								<p>1335</p>
							</td>
							<td class="potpis">
								<p>1284</p>
							</td>
						</tr>
						<tr>
							<td>
								<p>Врњци</p>
							</td>
							<td class="potpis">
								<p>1784</p>
							</td>
							<td class="potpis">
								<p>2025</p>
							</td>
							<td class="potpis">
								<p>2268</p>
							</td>
							<td class="potpis">
								<p>2379</p>
							</td>
							<td class="potpis">
								<p>2639</p>
							</td>
						</tr>
						<tr>
							<td>
								<p>Грачац</p>
							</td>
							<td class="potpis">
								<p>1983</p>
							</td>
							<td class="potpis">
								<p>2011</p>
							</td>
							<td class="potpis">
								<p>1824</p>
							</td>
							<td class="potpis">
								<p>2047</p>
							</td>
							<td class="potpis">
								<p>2071</p>
							</td>
						</tr>
						<tr>
							<td>
								<p>Ново Село</p>
							</td>
							<td class="potpis">
								<p>3557</p>
							</td>
							<td class="potpis">
								<p>3952</p>
							</td>
							<td class="potpis">
								<p>4430</p>
							</td>
							<td class="potpis">
								<p>4519</p>
							</td>
							<td class="potpis">
								<p>4925</p>
							</td>
						</tr>
						<tr>
							<td>
								<p>Подунавци</p>
							</td>
							<td class="potpis">
								<p>1347</p>
							</td>
							<td class="potpis">
								<p>1446</p>
							</td>
							<td class="potpis">
								<p>1495</p>
							</td>
							<td class="potpis">
								<p>1583</p>
							</td>
							<td class="potpis">
								<p>1677</p>
							</td>
						</tr>
						<tr>
							<td>
								<p>Руђинци</p>
							</td>
							<td class="potpis">
								<p>1771</p>
							</td>
							<td class="potpis">
								<p>2019</p>
							</td>
							<td class="potpis">
								<p>2452</p>
							</td>
							<td class="potpis">
								<p>2385</p>
							</td>
							<td class="potpis">
								<p>2656</p>
							</td>
						</tr>
						<tr>
							<td>
								<p>Штулац</p>
							</td>
							<td class="potpis">
								<p>986</p>
							</td>
							<td class="potpis">
								<p>1142</p>
							</td>
							<td class="potpis">
								<p>1177</p>
							</td>
							<td class="potpis">
								<p>1377</p>
							</td>
							<td class="potpis">
								<p>1553</p>
							</td>
						</tr>
						<tr>
							<td>
								<p>Краљево (подручје ППППН)</p>
							</td>
							<td class="potpis">
								<p>76304</p>
							</td>
							<td class="potpis">
								<p>76521</p>
							</td>
							<td class="potpis">
								<p>82251</p>
							</td>
							<td class="potpis">
								<p>76798</p>
							</td>
							<td class="potpis">
								<p>76977</p>
							</td>
						</tr>
						<tr>
							<td>
								<p>Адрани</p>
							</td>
							<td class="potpis">
								<p>2029</p>
							</td>
							<td class="potpis">
								<p>2198</p>
							</td>
							<td class="potpis">
								<p>2198</p>
							</td>
							<td class="potpis">
								<p>2434</p>
							</td>
							<td class="potpis">
								<p>2598</p>
							</td>
						</tr>
						<tr>
							<td>
								<p>Бапско Поље</p>
							</td>
							<td class="potpis">
								<p>263</p>
							</td>
							<td class="potpis">
								<p>260</p>
							</td>
							<td class="potpis">
								<p>247</p>
							</td>
							<td class="potpis">
								<p>256</p>
							</td>
							<td class="potpis">
								<p>254</p>
							</td>
						</tr>
						<tr>
							<td>
								<p>Витановац</p>
							</td>
							<td class="potpis">
								<p>1734</p>
							</td>
							<td class="potpis">
								<p>1649</p>
							</td>
							<td class="potpis">
								<p>1510</p>
							</td>
							<td class="potpis">
								<p>1547</p>
							</td>
							<td class="potpis">
								<p>1485</p>
							</td>
						</tr>
						<tr>
							<td>
								<p>Врба</p>
							</td>
							<td class="potpis">
								<p>1303</p>
							</td>
							<td class="potpis">
								<p>1286</p>
							</td>
							<td class="potpis">
								<p>1360</p>
							</td>
							<td class="potpis">
								<p>1265</p>
							</td>
							<td class="potpis">
								<p>1251</p>
							</td>
						</tr>
						<tr>
							<td>
								<p>Грдица</p>
							</td>
							<td class="potpis">
								<p>667</p>
							</td>
							<td class="potpis">
								<p>730</p>
							</td>
							<td class="potpis">
								<p>805</p>
							</td>
							<td class="potpis">
								<p>819</p>
							</td>
							<td class="potpis">
								<p>882</p>
							</td>
						</tr>
						<tr>
							<td>
								<p>Заклопача</p>
							</td>
							<td class="potpis">
								<p>941</p>
							</td>
							<td class="potpis">
								<p>971</p>
							</td>
							<td class="potpis">
								<p>1149</p>
							</td>
							<td class="potpis">
								<p>1011</p>
							</td>
							<td class="potpis">
								<p>1037</p>
							</td>
						</tr>
						<tr>
							<td>
								<p>Краљево (градско насеље)</p>
							</td>
							<td class="potpis">
								<p>56831</p>
							</td>
							<td class="potpis">
								<p>57411</p>
							</td>
							<td class="potpis">
								<p>63030</p>
							</td>
							<td class="potpis">
								<p>58158</p>
							</td>
							<td class="potpis">
								<p>58643</p>
							</td>
						</tr>
						<tr>
							<td>
								<p>Милочај</p>
							</td>
							<td class="potpis">
								<p>1106</p>
							</td>
							<td class="potpis">
								<p>1085</p>
							</td>
							<td class="potpis">
								<p>1008</p>
							</td>
							<td class="potpis">
								<p>1059</p>
							</td>
							<td class="potpis">
								<p>1042</p>
							</td>
						</tr>
						<tr>
							<td>
								<p>Мрсаћ</p>
							</td>
							<td class="potpis">
								<p>1440</p>
							</td>
							<td class="potpis">
								<p>1350</p>
							</td>
							<td class="potpis">
								<p>1307</p>
							</td>
							<td class="potpis">
								<p>1244</p>
							</td>
							<td class="potpis">
								<p>1180</p>
							</td>
						</tr>
						<tr>
							<td>
								<p>Обрва</p>
							</td>
							<td class="potpis">
								<p>763</p>
							</td>
							<td class="potpis">
								<p>720</p>
							</td>
							<td class="potpis">
								<p>651</p>
							</td>
							<td class="potpis">
								<p>669</p>
							</td>
							<td class="potpis">
								<p>638</p>
							</td>
						</tr>
						<tr>
							<td>
								<p>Опланићи</p>
							</td>
							<td class="potpis">
								<p>937</p>
							</td>
							<td class="potpis">
								<p>911</p>
							</td>
							<td class="potpis">
								<p>901</p>
							</td>
							<td class="potpis">
								<p>879</p>
							</td>
							<td class="potpis">
								<p>859</p>
							</td>
						</tr>
						<tr>
							<td>
								<p>Поповићи</p>
							</td>
							<td class="potpis">
								<p>340</p>
							</td>
							<td class="potpis">
								<p>300</p>
							</td>
							<td class="potpis">
								<p>305</p>
							</td>
							<td class="potpis">
								<p>256</p>
							</td>
							<td class="potpis">
								<p>231</p>
							</td>
						</tr>
						<tr>
							<td>
								<p>Ратина</p>
							</td>
							<td class="potpis">
								<p>2664</p>
							</td>
							<td class="potpis">
								<p>2715</p>
							</td>
							<td class="potpis">
								<p>3190</p>
							</td>
							<td class="potpis">
								<p>2781</p>
							</td>
							<td class="potpis">
								<p>2825</p>
							</td>
						</tr>
						<tr>
							<td>
								<p>Сирча</p>
							</td>
							<td class="potpis">
								<p>1440</p>
							</td>
							<td class="potpis">
								<p>1347</p>
							</td>
							<td class="potpis">
								<p>1318</p>
							</td>
							<td class="potpis">
								<p>1237</p>
							</td>
							<td class="potpis">
								<p>1172</p>
							</td>
						</tr>
						<tr>
							<td>
								<p>Стубал</p>
							</td>
							<td class="potpis">
								<p>1399</p>
							</td>
							<td class="potpis">
								<p>1314</p>
							</td>
							<td class="potpis">
								<p>1198</p>
							</td>
							<td class="potpis">
								<p>1213</p>
							</td>
							<td class="potpis">
								<p>1153</p>
							</td>
						</tr>
						<tr>
							<td>
								<p>Цветке</p>
							</td>
							<td class="potpis">
								<p>1139</p>
							</td>
							<td class="potpis">
								<p>1070</p>
							</td>
							<td class="potpis">
								<p>990</p>
							</td>
							<td class="potpis">
								<p>988</p>
							</td>
							<td class="potpis">
								<p>939</p>
							</td>
						</tr>
						<tr>
							<td>
								<p>Чукојевац</p>
							</td>
							<td class="potpis">
								<p>1308</p>
							</td>
							<td class="potpis">
								<p>1204</p>
							</td>
							<td class="potpis">
								<p>1084</p>
							</td>
							<td class="potpis">
								<p>1084</p>
							</td>
							<td class="potpis">
								<p>1013</p>
							</td>
						</tr>
						<tr>
							<td>
								<p>Чачак (подручје ППППН)</p>
							</td>
							<td class="potpis">
								<p>15545</p>
							</td>
							<td class="potpis">
								<p>15246</p>
							</td>
							<td class="potpis">
								<p>14872</p>
							</td>
							<td class="potpis">
								<p>14874</p>
							</td>
							<td class="potpis">
								<p>14639</p>
							</td>
						</tr>
						<tr>
							<td>
								<p>Балуга (Љубићска)</p>
							</td>
							<td class="potpis">
								<p>437</p>
							</td>
							<td class="potpis">
								<p>434</p>
							</td>
							<td class="potpis">
								<p>405</p>
							</td>
							<td class="potpis">
								<p>430</p>
							</td>
							<td class="potpis">
								<p>428</p>
							</td>
						</tr>
						<tr>
							<td>
								<p>Балуга (Трнавска)</p>
							</td>
							<td class="potpis">
								<p>769</p>
							</td>
							<td class="potpis">
								<p>733</p>
							</td>
							<td class="potpis">
								<p>727</p>
							</td>
							<td class="potpis">
								<p>690</p>
							</td>
							<td class="potpis">
								<p>663</p>
							</td>
						</tr>
						<tr>
							<td>
								<p>Вапа</p>
							</td>
							<td class="potpis">
								<p>715</p>
							</td>
							<td class="potpis">
								<p>691</p>
							</td>
							<td class="potpis">
								<p>696</p>
							</td>
							<td class="potpis">
								<p>662</p>
							</td>
							<td class="potpis">
								<p>643</p>
							</td>
						</tr>
						<tr>
							<td>
								<p>Горичани</p>
							</td>
							<td class="potpis">
								<p>875</p>
							</td>
							<td class="potpis">
								<p>780</p>
							</td>
							<td class="potpis">
								<p>698</p>
							</td>
							<td class="potpis">
								<p>674</p>
							</td>
							<td class="potpis">
								<p>613</p>
							</td>
						</tr>
						<tr>
							<td>
								<p>Доња Горевница</p>
							</td>
							<td class="potpis">
								<p>913</p>
							</td>
							<td class="potpis">
								<p>904</p>
							</td>
							<td class="potpis">
								<p>867</p>
							</td>
							<td class="potpis">
								<p>893</p>
							</td>
							<td class="potpis">
								<p>885</p>
							</td>
						</tr>
						<tr>
							<td>
								<p>Заблаће</p>
							</td>
							<td class="potpis">
								<p>1264</p>
							</td>
							<td class="potpis">
								<p>1226</p>
							</td>
							<td class="potpis">
								<p>1169</p>
							</td>
							<td class="potpis">
								<p>1179</p>
							</td>
							<td class="potpis">
								<p>1150</p>
							</td>
						</tr>
						<tr>
							<td>
								<p>Катрга</p>
							</td>
							<td class="potpis">
								<p>1056</p>
							</td>
							<td class="potpis">
								<p>1042</p>
							</td>
							<td class="potpis">
								<p>865</p>
							</td>
							<td class="potpis">
								<p>1024</p>
							</td>
							<td class="potpis">
								<p>1013</p>
							</td>
						</tr>
						<tr>
							<td>
								<p>Коњевићи</p>
							</td>
							<td class="potpis">
								<p>814</p>
							</td>
							<td class="potpis">
								<p>788</p>
							</td>
							<td class="potpis">
								<p>862</p>
							</td>
							<td class="potpis">
								<p>756</p>
							</td>
							<td class="potpis">
								<p>736</p>
							</td>
						</tr>
						<tr>
							<td>
								<p>Кукићи</p>
							</td>
							<td class="potpis">
								<p>648</p>
							</td>
							<td class="potpis">
								<p>574</p>
							</td>
							<td class="potpis">
								<p>485</p>
							</td>
							<td class="potpis">
								<p>492</p>
							</td>
							<td class="potpis">
								<p>445</p>
							</td>
						</tr>
						<tr>
							<td>
								<p>Љубић</p>
							</td>
							<td class="potpis">
								<p>77</p>
							</td>
							<td class="potpis">
								<p>61</p>
							</td>
							<td class="potpis">
								<p>57</p>
							</td>
							<td class="potpis">
								<p>45</p>
							</td>
							<td class="potpis">
								<p>37</p>
							</td>
						</tr>
						<tr>
							<td>
								<p>Мојсиње</p>
							</td>
							<td class="potpis">
								<p>865</p>
							</td>
							<td class="potpis">
								<p>869</p>
							</td>
							<td class="potpis">
								<p>831</p>
							</td>
							<td class="potpis">
								<p>874</p>
							</td>
							<td class="potpis">
								<p>877</p>
							</td>
						</tr>
						<tr>
							<td>
								<p>Мрчајевци</p>
							</td>
							<td class="potpis">
								<p>2675</p>
							</td>
							<td class="potpis">
								<p>2676</p>
							</td>
							<td class="potpis">
								<p>2761</p>
							</td>
							<td class="potpis">
								<p>2677</p>
							</td>
							<td class="potpis">
								<p>2678</p>
							</td>
						</tr>
						<tr>
							<td>
								<p>Мршинци</p>
							</td>
							<td class="potpis">
								<p>1330</p>
							</td>
							<td class="potpis">
								<p>1359</p>
							</td>
							<td class="potpis">
								<p>1262</p>
							</td>
							<td class="potpis">
								<p>1397</p>
							</td>
							<td class="potpis">
								<p>1422</p>
							</td>
						</tr>
						<tr>
							<td>
								<p>Прељина</p>
							</td>
							<td class="potpis">
								<p>1727</p>
							</td>
							<td class="potpis">
								<p>1801</p>
							</td>
							<td class="potpis">
								<p>1830</p>
							</td>
							<td class="potpis">
								<p>1900</p>
							</td>
							<td class="potpis">
								<p>1966</p>
							</td>
						</tr>
						<tr>
							<td>
								<p>Ракова</p>
							</td>
							<td class="potpis">
								<p>823</p>
							</td>
							<td class="potpis">
								<p>778</p>
							</td>
							<td class="potpis">
								<p>864</p>
							</td>
							<td class="potpis">
								<p>724</p>
							</td>
							<td class="potpis">
								<p>692</p>
							</td>
						</tr>
						<tr>
							<td>
								<p>Соколићи</p>
							</td>
							<td class="potpis">
								<p>234</p>
							</td>
							<td class="potpis">
								<p>182</p>
							</td>
							<td class="potpis">
								<p>161</p>
							</td>
							<td class="potpis">
								<p>132</p>
							</td>
							<td class="potpis">
								<p>108</p>
							</td>
						</tr>
						<tr>
							<td>
								<p>Станчићи</p>
							</td>
							<td class="potpis">
								<p>323</p>
							</td>
							<td class="potpis">
								<p>348</p>
							</td>
							<td class="potpis">
								<p>332</p>
							</td>
							<td class="potpis">
								<p>383</p>
							</td>
							<td class="potpis">
								<p>407</p>
							</td>
						</tr>
						<tr>
							<td>
								<p>ПОДРУЧЈЕ ПЛАНА</p>
							</td>
							<td class="potpis">
								<p>177757</p>
							</td>
							<td class="potpis">
								<p>175606</p>
							</td>
							<td class="potpis">
								<p>174995</p>
							</td>
							<td class="potpis">
								<p>172906</p>
							</td>
							<td class="potpis">
								<p>171192</p>
							</td>
						</tr>
						<tr>
							<td>
								<p>Чачак</p>
							</td>
							<td class="potpis">
								<p>115401</p>
							</td>
							<td class="potpis">
								<p>117072</p>
							</td>
							<td class="potpis">
								<p>114809</p>
							</td>
							<td class="potpis">
								<p>119</p>
							</td>
							<td class="potpis">
								<p>121</p>
							</td>
						</tr>
						<tr>
							<td>
								<p>Ћићевац</p>
							</td>
							<td class="potpis">
								<p>11546</p>
							</td>
							<td class="potpis">
								<p>10755</p>
							</td>
							<td class="potpis">
								<p>9446</p>
							</td>
							<td class="potpis">
								<p>10</p>
							</td>
							<td class="potpis">
								<p>10</p>
							</td>
						</tr>
						<tr>
							<td>
								<p>Краљево</p>
							</td>
							<td class="potpis">
								<p>122987</p>
							</td>
							<td class="potpis">
								<p>121707</p>
							</td>
							<td class="potpis">
								<p>124554</p>
							</td>
							<td class="potpis">
								<p>127</p>
							</td>
							<td class="potpis">
								<p>128</p>
							</td>
						</tr>
						<tr>
							<td>
								<p>Крушевац</p>
							</td>
							<td class="potpis">
								<p>133911</p>
							</td>
							<td class="potpis">
								<p>131368</p>
							</td>
							<td class="potpis">
								<p>127429</p>
							</td>
							<td class="potpis">
								<p>137</p>
							</td>
							<td class="potpis">
								<p>137</p>
							</td>
						</tr>
						<tr>
							<td>
								<p>Трстеник</p>
							</td>
							<td class="potpis">
								<p>52796</p>
							</td>
							<td class="potpis">
								<p>49043</p>
							</td>
							<td class="potpis">
								<p>42989</p>
							</td>
							<td class="potpis">
								<p>51</p>
							</td>
							<td class="potpis">
								<p>51</p>
							</td>
						</tr>
						<tr>
							<td>
								<p>Варварин</p>
							</td>
							<td class="potpis">
								<p>21917</p>
							</td>
							<td class="potpis">
								<p>20122</p>
							</td>
							<td class="potpis">
								<p>17772</p>
							</td>
							<td class="potpis">
								<p>22</p>
							</td>
							<td class="potpis">
								<p>22</p>
							</td>
						</tr>
						<tr>
							<td>
								<p>Врњачка Бања</p>
							</td>
							<td class="potpis">
								<p>25275</p>
							</td>
							<td class="potpis">
								<p>26492</p>
							</td>
							<td class="potpis">
								<p>27.332</p>
							</td>
							<td class="potpis">
								<p>28</p>
							</td>
							<td class="potpis">
								<p>29</p>
							</td>
						</tr>
						<tr>
							<td>
								<p>Окружење планираног аутопута</p>
							</td>
							<td class="potpis">
								<p>483833</p>
							</td>
							<td class="potpis">
								<p>476559</p>
							</td>
							<td class="potpis">
								<p>464.331</p>
							</td>
							<td class="potpis">
								<p>495</p>
							</td>
							<td class="potpis">
								<p>497</p>
							</td>
						</tr>
						<tr>
							<td>
								<p>Нови Пазар</p>
							</td>
							<td class="potpis">
								<p>82767</p>
							</td>
							<td class="potpis">
								<p>85996</p>
							</td>
							<td class="potpis">
								<p>92.766</p>
							</td>
							<td class="potpis">
								<p>99</p>
							</td>
							<td class="potpis">
								<p>109</p>
							</td>
						</tr>
						<tr>
							<td>
								<p>Ужице</p>
							</td>
							<td class="potpis">
								<p>82303</p>
							</td>
							<td class="potpis">
								<p>83022</p>
							</td>
							<td class="potpis">
								<p>78.018</p>
							</td>
							<td class="potpis">
								<p>84</p>
							</td>
							<td class="potpis">
								<p>85</p>
							</td>
						</tr>
						<tr>
							<td>
								<p>Рашка</p>
							</td>
							<td class="potpis">
								<p>28294</p>
							</td>
							<td class="potpis">
								<p>26981</p>
							</td>
							<td class="potpis">
								<p>24.680</p>
							</td>
							<td class="potpis">
								<p>26</p>
							</td>
							<td class="potpis">
								<p>26</p>
							</td>
						</tr>
						<tr>
							<td>
								<p>Уже утицајно подручје</p>
							</td>
							<td class="potpis">
								<p>193364</p>
							</td>
							<td class="potpis">
								<p>195999</p>
							</td>
							<td class="potpis">
								<p>195.464</p>
							</td>
							<td class="potpis">
								<p>209</p>
							</td>
							<td class="potpis">
								<p>220</p>
							</td>
						</tr>
						<tr>
							<td>
								<p>Расински управни округ</p>
							</td>
							<td class="potpis">
								<p>272834</p>
							</td>
							<td class="potpis">
								<p>259441</p>
							</td>
							<td class="potpis">
								<p>240.463</p>
							</td>
							<td class="potpis">
								<p>263</p>
							</td>
							<td class="potpis">
								<p>259</p>
							</td>
						</tr>
						<tr>
							<td>
								<p>Рашки управни округ</p>
							</td>
							<td class="potpis">
								<p>293311</p>
							</td>
							<td class="potpis">
								<p>291230</p>
							</td>
							<td class="potpis">
								<p>300.102</p>
							</td>
							<td class="potpis">
								<p>305</p>
							</td>
							<td class="potpis">
								<p>314</p>
							</td>
						</tr>
						<tr>
							<td>
								<p>Моравички управни округ</p>
							</td>
							<td class="potpis">
								<p>228093</p>
							</td>
							<td class="potpis">
								<p>224772</p>
							</td>
							<td class="potpis">
								<p>212.149</p>
							</td>
							<td class="potpis">
								<p>221</p>
							</td>
							<td class="potpis">
								<p>218</p>
							</td>
						</tr>
						<tr>
							<td>
								<p>Златиборски управни округ</p>
							</td>
							<td class="potpis">
								<p>332470</p>
							</td>
							<td class="potpis">
								<p>313396</p>
							</td>
							<td class="potpis">
								<p>284.929</p>
							</td>
							<td class="potpis">
								<p>291</p>
							</td>
							<td class="potpis">
								<p>277</p>
							</td>
						</tr>
						<tr>
							<td>
								<p>Шире утицајно поручје</p>
							</td>
							<td class="potpis">
								<p>1126708</p>
							</td>
							<td class="potpis">
								<p>1088839</p>
							</td>
							<td class="potpis">
								<p>1.037.643</p>
							</td>
							<td class="potpis">
								<p>1078598</p>
							</td>
							<td class="potpis">
								<p>1067638</p>
							</td>
						</tr>
					</tbody>
				</table>
				<p>На основу приказане пројекције становништва из Табеле 31, која је рађена на основу података из Пописа 1991. и 2002. године, могуће је закључити да је у наредном периоду на подручју Плана реално очекивати незнатан пад броја становника. У периоду од 2002. до 2016. године се очекује опадање броја становника за око 1,5%, а до 2025. године даљи пад броја становника. Демографски пад се очекује у скоро свим општинама на територији Плана, осим у општинама Врњачка Бања и Краљево где се очекује благи демографски раст.</p>
				<p>У окружењу планираног аутопута, као и у ужем утицајном подручју, у којима је позитиван утицај изградње аутопута осетнији, могуће је очекивати пораст броја становника у периоду од 2002. до 2025. године, док се у ширем утицајном подручју очекује смањење броја становника.</p>
				<p>У табели су такође приказани први прелиминарни резултати Пописа из 2011. године, који нису кориштени у изради саме процене с обзиром да резултати тог пописа још нису званични.</p>
				<p class="spacija">3.2.2. НАСЕЉА</p>
				<p>На основу већ остварених просторних односа између насеља могуће је формирати јединствену мрежу центара која ће у исто време узети у обзир изградњу планираног аутопута. Дефинисањем мреже насеља ће се омогућити већа узајамна повезаност насеља, као и његово боље функционисање. </p>
				<p>Детаљном анализом просторних планова општина понаособ примењивана је различита категоризација центара у оквиру мреже насеља, те се наилази на термине, секундарни центар, центар заједнице насеља, сеоска насеља, итд. С тим у вези, у оквиру новоформиране мреже насеља потребно је узети у обзир класификације из свих просторних планова и објединити их у једну хијерархијску раван.</p>
				<p>У односу на то се предвиђа следећа хијерархија центара у мрежи насеља:</p>
				<p>– Центри националног значаја (центар ФУП-а<span class="superscript">9</span>): Крушевац, Краљево, Чачак;</p>
				<p>– Општински центри (унутар ФУП-а): Врњачка Бања, Трстеник; Варварин, Ћићевац;</p>
				<p>– Локални центри (центри заједнице насеља): Мршинци, Мрчајевци, Прељина, Сталаћ, Витановац, Коњух, Јасика, Велика Дренова, Медвеђа, Почековина, Стопања, Вранеши, Грачац, Ново Село, Подунавци, Штулац.</p>
				<p>Центру националног значаја Крушевцу гравитирају општине Александровац, Брус, Варварин, Ћићевац, Трстеник и Ражањ; Краљеву гравитирају општине Врњачка Бања и Рашка, док Лучани, Горњи Милановац и Ивањица гравитирају Чачку.</p>
				<p>Врњачка Бања, Трстеник, Ћићевац и Варварин представљају општинске центре унутар ФУП-а, али по различитим основама. Поред тога ове две општине су у исто време и центри од посебног значаја за подручје Плана. </p>
				<p>Врњачку Бању карактерише константан пораст броја становника, а извршеном проценом броја становника се очекује исти тренд и у периоду до 2025. године. Разлог за константан пораст броја становника се огледа у чињеници да је Врњачка Бања главни туристички центар овог региона. </p>
				<p>Општина Трстеник због своје изражене привредне активности, првенствено из подручја металске индустрије поред постојећих индустријских центара као што су Краљево, Крушевац и Чачак, који запошљавају између 5.000 и 10.000 људи, спада у центре средње величине (1 000-5 000 запослених).</p>
				<p>Ћићевац и Варварин су карактеристични због свог привредног развоја, који није толико изражен у односу на Крушевац, Краљево, Чачак или Трстеник, али у исто време омогућава формирање индустријских зона и индустријских паркова, бизнис центара, па би на тај начин у будућности ова два центра могла да постану окосница развоја.</p>
				<p>Локални центри, тј центри заједнице насеља су четврта категорија центара на подручју Плана. У њу спадају како градска, тако и сеоска насеља која у општинским плановима припадају категорији општинских, секундарних, приградских насеља, потом центара заједнице насеља са општим или посебним функцијама, као и насељима са развијеним центром итд.</p>
				<p class="f">–––––––––––––––</p>
				<p class="f">9 УП – функционално урбано подручје према ППРС.</p>
				<p class="spacija">3.2.3. ЈАВНЕ ДЕЛАТНОСТИ И СЛУЖБЕ </p>
				<p>У односу на планирану мрежу насеља у неким општинама је потребно проширити, али и унапредити квалитет јавних служби како би се остварио њихов повољнији просторни распоред, а тиме и повећао квалитет живота у насељима. </p>
				<p>У складу с тим планирано је:</p>
				<p>– проширење постојећих капацитета објеката за средњешколско образовање, као и реконструкција пocтojeћих и изградња нових основних школа;</p>
				<p>– реконструкција већине здравствених објеката у сеоским насељима, као и изградња здравствених пунктова у насељима без основне здравствене заштите;</p>
				<p>– изградња геронтолошких центара у оним општинама у којима постоји потреба; и</p>
				<p>– изградња и реконструкција cпopтскo-peкpeaтивних комплекса.</p>
				<p>Такође је потребно стварање услова и побољшање просторне доступности за коришћење услуга од јавног интереса. </p>
				<p>Један од начина је организовање комплементарних садржаја који повећавају гравитационо подручје корисника установе/услуге (могућност да се услуга користи ван места становања). Смисао организовања оваквих садржаја је да се повећа подручје са кога долазе корисници и тиме повећа број/концентрација корисника услуга, а да се истовремено обезбеде потребни услови за квалитетно обављање услуге (ђачки домови, интернати, недељни боравак и сл.). </p>
				<p>Други пример је и употреба мобилних услуга (приближавање услуге месту становања – „услуга ка кориснику”), којима се повећава понуда и побољшава квалитет. Мобилне услуге и службе се прилагођавају потребама мањег броја корисника који живе у мањим и удаљеним насељима и могу да покрију велики спектар услуга у основном образовању, програмима доквалификације и преквалификације, превентивној и примарној здравственој заштити, социјалној заштити, култури и другим областима.</p>
				<p class="spacija">3.2.4. УТИЦАЈ АУТОПУТА НА ФУНКЦИОНИСАЊЕ НАСЕЉА И ЈАВНИХ СЛУЖБИ</p>
				<p>Изградња инфраструктурног коридора Е-761 (Појате-Прељина) ће умногоме утицати на даљи развој нивоа центара у оквиру мреже насеља. Утицај се огледа у укидању/преусмеравању појединих постојећих комуникација и успостављању нових, али и у скраћивању, односно продужавању времена путовања између насеља. </p>
				<p>Коридор аутопута ће углавном имати позитиван утицај на функционисање насеља, посебно са леве стране аутопута гледано из правца петље Појате. Повезаност насеља ће се, поред постојећим путевима, омогућити и у случају насеља којима би планирани аутопут пресекао досадашњу путну доступност, и то преко денивелисаних укршатаја и пропуста. Денивелисане раскрснице су планиране у близини главних центара и ни на који начин неће негативно утицати на функционисање мреже насеља, нити ће условити прекид комуникација између насеља.</p>
				<p>На насеља у оквиру општине Ћићевац (Појате, Ћићевац, Лучина, Сталаћ, Мрзеница и град Сталаћ) сам аутопут неће утицати с обзиром да су сва насеља смештена са исте стране аутопута, па ће као и до сада веза бити остваривана преко државног пута I реда бр. 5. Када је реч о објектима јавних служби, карактеристична је веома добро развијена мрежа предшколског, основног, али и средњег образовања, као и мрежа здравствених, културних и спортско-рекреативних установа на чије функционисање аутопут неће имати утицај.</p>
				<p>У општини Варварин веза између насеља се остварује углавном преко државног пута II реда бр. 217, док су општински центри Варварин и Ћићевац повезани државним путем II реда бр. 220. Веза између насеља општине неће бити угрожена, док ће постојеће везе са суседним Ћићевцем бити угрожене што ће бити превазиђено изградњом петље. Изградња аутопута неће утицати на функционисање објеката јавних служби, с обзиром да Варварин Село, Маскаре и Бошњане гравитирају насељу Варварин које се налази са исте стране аутопута.</p>
				<p>Негативан утицај изградње аутопута ће се осетити у насељима Шанац, Гавез и Јасика, чије ће везе са општинским центром Крушевцем бити прекинуте. Извесна ограничења ће имати и насеља Кукљин, Бела Вода и Коњух, што ће се решити изградњом надвожњака у насељу Велика Дренова. На насеља са друге стране реке изградња аутопута неће имати никакав утицај. Насеља општине Крушевац карактерише добро развијена мрежа објеката основног образовања, док ће доступност објектима средњег образовања, али и Дому здравља у Крушевцу, појединим насељима бити остварена преко денивелисаних укрштаја постојећих путева са аутопутем. Мрежа објеката здравствених установа, установа културе и социјалне заштите је добро развијена.</p>
				<p>Локалним центрима Велика Дренова и Медвеђа, као и другим насељима са те стране реке, изградњом аутопута неће доћи до великих промена у комуникацији са Трстеником, с обзиром да ће им и даље бити доступни државни путеви I и II реда. На општински центар Трстеник, уз локалне центре Стопању и Почековину, као и осталим насељима са те стране аутопута, неће бити угрожене досадашње везе са самим Трстеником. Самим тим доступност већ добро развијеној мрежи објеката образовне, здравствене и социјалне заштите није угрожена. </p>
				<p>С обзиром да будући аутопут само делимично тангира територију општине Врњачка Бања његова изградња неће имати никакав утицај на функционисање општине, а веза са Краљевом ће и даље бити државни пут I реда бр. 5, као и једноколосечна железничка пруга број 55: Сталаћ – Краљево – Пожега. Сва насеља, па самим тим и све јавне службе, су смештене са исте стране аутопута па његова изградња неће утицати на њихово функционисање.</p>
				<p>У градском подручју Краљева изградња аутопута неће много утицати на везу између насеља, с обзиром да ће и даље функционисати постојећи државни путеви, а изградња петљи „Ратина”, „Камиџора” и „Адрани” ће утицати на евентуално скраћење времена пута из појединих насеља ка Краљеву. Функционисање објеката јавних служби ће бити непромењено.</p>
				<p>Изградња аутопута ће негативно утицати на један део општине Чачак, и то од насеља Балуга (Трнавска) до Вапског Поља (граничне краљевачке општине). То ће се манифестовати кроз прекинуте везе са насељима са друге стране аутопута до којих ће уместо локалним путевима (као до сада) морати да иду користећи тзв. пропусте. Веза са Чачком, али и суседним Краљевом ће бити отежана, а и време путовања ће се продужити. Остала насеља у оквиру градског подручја Чачка углавном неће имати негативне последице након изградње поменутог коридора аутопута. Без обзира на негативан утицај у појединим насељима, изградњом аутопута неће доћи до престанка функционисања објеката основне образовне и здравствене заштите у тим насељима с обзиром да у насељу Заблаће постоји основна школа и амбуланта.</p>
				<p class="spacija">3.2.5. ПРИВРЕДНЕ ДЕЛАТНОСТИ</p>
				<p>На основу анализе стања и SWOT анализе изведени су закључци који су били основа за дефинисање визије, циљева и концепције развоја и просторне организације привреде као битног фактора анализе утицаја изградње аутопута на насеља у окружењу (социјални и економски).</p>
				<p>Међу закључцима од посебног значаја су следећи: </p>
				<p>– у привредној структури истичу се индустрија, посебно прерађивачка, пољопривреда односно повртарство, воћарство, виноградарство и сточарство, као и туризам; </p>
				<p>– наведене привредне области и гране су и од републичког значаја и учествују и у спољно-трговинској размени; </p>
				<p>– формирани привредни/индустријски центри средње величине, са 5 000 – 10 000 запослених, спадају међу најзначајније у Републици; </p>
				<p>– бањски туризам и најважнији бањски центри – Врњачка, Матарушка, Богутовачка и Горња Трепча су од националног значаја, док су центри планинског туризма у ужем подручју утицаја најзначајнији републички центри ове врсте; </p>
				<p>– за развој наведених привредних области и грана планско и утицајно подручје располаже таквим потенцијалом, било природним (пољопривредно и шумско земљиште, минерални и термоминерални извори и други ресурси за развој различитих видова и туристичких производа) и створеним (центри са индустријским или радним зонама са слободним локацијама, браунфилд локације и др.) и </p>
				<p>– велики значај планских решења из ППРС која треба да се имплементирају на предметном подручју – почев од изградње Аутопута Е – 761 са пратећим садржајима, формирања индустријских зона и индустријских паркова, робно транспортних и логистичких центара. </p>
				<p class="italik"><span class="italik">Концепција привредног развоја (гранска и просторна) – утицај изградње аутопута на насеља и развој простора</span></p>
				<p>Унапређењем система транспорта људи и добара кроз изградњу/унапређење инфраструктуре, има за резултат раст привреде. Главни ефекти таквог раста везују се за краткорочне (током изградње отврају се нова радна места) и дугорочне ефекте. </p>
				<p>Дугорочни ефекти настају услед директних уштеда због ефикаснијег транспорта људи и добара. То даље има утицаја на економију обима (кроз шири приступ тржиштима производа и услуга и радне снаге, ефикаснију логистику (испорука роба на време и сл.), као и на диверсификацију производа и услуга.</p>
				<p>Индиректни, или индуковани ефекти настају услед привлачења инвестиција под утицајем побољшане приступачности подручја Плана и такође се манифестују у повећању обима производње роба и услуга.</p>
				<p>Дугорочно посматрано, за анализу утицаја изградње аутопута на функционисање насеља, односно, на концепт привредног развоја три фактора су од највећег значаја:</p>
				<p>– стање – постојећа изграђеност привреде и расположиви ресурси,</p>
				<p>– политика и планска решења дата у ППРС која се односе на планско подручје, и</p>
				<p>– утицај коридора Аутопута Е – 761 на непосредно привредно окружење. </p>
				<p>Анализа формиране структуре, потенцијала (природних и створених) и ограничења (одрживост, конкурентност) упућује да ће и у будућој структури привреде окосницу развоја чинити постојећи носиоци развоја – индустрија, пољопривреда и туризам.</p>
				<p>Планска решења везана су за индустрију, туризам и пољопривреду која су дата у ППРС имаће знатан утицај на развој привреде предметног подручја (детаљније су образложена у тачки 1 – Изводи из планске и друге документације).</p>
				<p>Изградња Аутопута Е – 761 може допринети диверзификацији постојеће привредне структуре, бржем развоју појединих области и грана, а посебно интензивирању развоја саобраћајно – прометне функције. Истовремено овај инфраструктурни коридор представља фактор који у одређеној мери може да поспеши дисперзију привредне активности у једном броју насеља дуж коридора.</p>
				<p>На тај начин поспешиће се полицентричан развој, што би допринело одрживости привредног развоја и смањењу неповољних миграторних кретања.</p>
				<p>Интензивирање развоја пољопривреде и агрокомплекса, у складу са пољопривредном рејонизацијом треба искористити за већу производњу повртарских (кромпир, пасуљ, и др.) и воћарских култура (пре свега, шљиве и јабуке), као и одређене гране сточарства (говеда и свиња). У производњи наведених пољопривредних производа планско подручје има значајно учешће у републичким оквирима, а истовремено и у спољно-трговинској размени (извозу). На одређеним локалитетима постоје добри услови за обнову површина под виноградима (виногорја), као и за организовање производње „здраве”, тј. органске хране, цвећарства и пчеларства, за којима расте тражња на домаћем и страном тржишту. Развој МСП, предузетништва и породичних фирми су пожељни облици организовања прехрамбено-прерађивачког сектора.</p>
				<p>За диверзификацију индустријске структуре највише услова има прерађивачки сектор интензивнијим развојем прехрамбене, хемијске, металске, дрвнопрерађивачке, електро и индустрије неметала. Поред постојећих великих капацитета наведених индустријских грана, биће неопходно да се подстакне развој малих и средњих предузећа (у даљем тексту: МСП) и предузетништва обезбеђивањем одговарајућих локација односно инфраструктурним опремањем постојећих зона, формирањем индустријских зона и паркова, нових мањих радних зона, бизнис паркова, активирањем браунфилд локација и објеката, као и финансијским подстицајима и едукативним активностима. Овај сектор је посебно погодан за развој МСП и предузетништва, нарочито у диверзификацији прехрамбене индустрије, с обзиром на сировинску основу (сточарску, повртарску, воћарску), у металопрерађивачкој индустрији, имајући у виду традицију, постојање великих носилаца и пропулзивни карактер ове гране, у дрвнопрерађивачкој индустрији, сакупљању и преради шумских плодова и лековитог биља чиме ово подручје обилује.</p>
				<p>Планско подручје располаже условима за комплекснији и интензивнији развој туристичке привреде, с обзиром на постојање значајних потенцијала за формирање различите туристичке понуде. Поред изворишта минералних и термоминералних извора на основу којих су се формирали најпознатији бањски центри, на планском подручју постоје извори који још увек нису искоришћени за проширење бањске понуде. Највећи део туристичког потенцијала још увек није максимизиран, што је случај са развојем планинског, водног, ловног, риболовног, сеоског, етно и туризма од посебног интересовања. Поред бањског, одређени потенцијали су високо вредновани (планински, сеоски, а изградњом Аутопута Е-761 и транзитни) и представљају основу за јачање међуопштинске и међурегионалне сарадње. Туристички сектор је важан и због свог утицаја на развој других грана (пољопривреде, услуга, саобраћаја и др.), развој предузетништва и породичног бизниса, што је битно за отварање нових радних места и задржавање становништва, нарочито у руралном подручју.</p>
				<p>Сектор услуга данас заостаје, а врло је важан за побољшање пословног амбијента и промену привредне структуре Планског подручја. У оквиру овог сектора посебне потребе су изражене за развој саобраћајно-транспортних, складишно-дистрибутивних, прометно-финансијских, информатичких и маркетиншких, услуга у функцији развоја индустрије, пољопривреде и туризма, као и задовољења потреба становништва. У овом сектору постоје повољни услови за развој различитих видова сарадње (партнерства) између јавног и приватног сектора.</p>
				<p>Секторска/гранска и просторна структура су међусобно повезане, а та условљеност доћи ће до изражаја на Планском подручју, где ће одређени природни ресурси (пољопривредни, шумски, водни и др.) и изграђена структура (велики центри, инфраструктура и др.) у великој мери утицати на формирање будуће просторне структуре привреде.</p>
				<p>Поред наведених утицаја, изградњом аутопута подиже вредност и атрактивност околног земљишта за смештај мањих привредних капацитета. Добре услове за развој (у транзитним подручјима) имају насеља, као што су: Прељина, Љубић, Коњешевица, Мрчајевци, Мојсиње и др. са подручја Града Чачка; Адрани, Ратина, Стубал, Подунавци са подручја Града Краљева; Стопања, Рибари, Почековина, Грабовац, Велика Дренова са подручја Општине Трстеник; Читлук, Јасика, Бивоље, Макрешане са подручја Града Крушевца; Појате, Сталаћ, Мрзеница са подручја Општине Ћићевац, као и насеље Бошњане са подручја Општине Варварин и Врњци са подручја Врњачке Бање.</p>
				<p class="clan">Пољопривреда</p>
				<p>Пољопривредна рејонизација извршена у складу са природним предиспозицијама (морфолошким, педолошким, климатским, водним и др.) значила би постепено напуштање „сваштарске” производње и дефинисање будуће производне и просторне структуре примарне пољопривредне производње. То би уједно био основ за гранску и просторну диверзификацију прехрамбене прерађивачке индустрије, као и за развој сеоског/етно туризма и формирање агротехничке понуде Планског подручја. </p>
				<p>Примарна пољопривредна производња у складу са природним предусловима је и основ за пораст продуктивности – вишеструко повећање приноса и обима производње, што је од великог значаја за развој не само пољопривреде и прерађивачке индустрије, већ и за привредни развој овог и ширег подручја, јер је овај сектор један од најважнијих извозних сектора. Повећањем обима производње, бољом организацијом откупа, складиштења и пласмана, имајући при томе у виду и планиране садржаје (робно-транспортне, складишно-дистрибутивне и др.) омогућило би да привреда планског подручја економски валоризује утицај изградње аутопута. </p>
				<p class="clan">Просторна организација индустрије, МСП и предузетништво</p>
				<p>Постојећа индустријска структура ће и даље представљати окосницу обликовања будуће просторне структуре. Поред постојећих индустријских центара – Краљева, Крушевца, Чачка који у републичким размерама спадају у центре средње величине (са 5 000 – 10 000 запослених) и Трстеника, који спада у групу центара мале величине (са 1 000 – 5 000 запослених), формирање индустријских зона и индустријских паркова, бизнис центара је предвиђено у Ћићевцу и Варварину, који су данас мањег значаја. У највећим центрима су, поред традиционалних грана, заступљене и пропулзивне гране (хемијска, металска, и др.). У наведеним центрима, такође, постоје браунфилд локације. Поред наведених, у већем броју насеља постоје мање радне зоне или појединачне локације (Прељина, Велика Дренова, Мрчајевци, Мојсиње, Љубић, Обреж, Осаоница, Адрани, Грабовац, Велики Шиљеговац, Каоник, Кобиље, Јасика и др.), углавном са традиционалним индустријским гранама (прехрамбена, дрвнопрерађивачка, грађевинског материјала и др.), са добрим условима за проширење индустријске матрице.</p>
				<p class="clan">Туризам</p>
				<p>Просторна организација туризма је у највећој мери условљена природним ресурсима и већ изграђеном структуром, у којој доминирају бањски центри – Врњачка, Матарушка, Богутовачка и Горња Трепча, који ће и у будућности представљати бање међународног односно националног значаја. Поред наведених постоји још неколико бања које су мањег значаја (Рибарска, Овчар, Сирчевска и др.). Налазишта и капацитети минералних и термоминералних извора омогућују да се развој бањског туризма интензивира, проширењем постојећих, али и отварањем нових бања (на подручју општина Варварин и Трстеник и града Крушевца). </p>
				<p>Потенцијал планинских подручја усмерава ка развоју различитих видова туризма (зимски, пешачење, спортско-рекреативни, ловни и др.) на пределима Гоча, Жељина, Мојсиња, Столова и Јастребца. На ужем подручју утицаја, туристички центар „Копаоник” постаће доступан у међународним размерама (са становишта његове приступачности ваздушним саобраћајем, веза аутопутем од Ниша преко Крушевца и Бруса утицаће на скраћење времена путовања, а тиме и на укупну доступност овог центра у међународним размерама)<span class="superscript">10</span>. </p>
				<p>Поморавље располаже потенцијалима за развој излетничког, спортско – рекреативног, риболовног и сл. видова туризма. У појединим зонама постоје локалне вредности (нарочито зоне уз Западну Мораву – „Подунавачке баре” у општини Врњачка Бања нпр., зона Западне и Јужне Мораве са Моравиштем код Варварина и Ћићевца и др.). Ове зоне представљају постојеће и потенцијалне туристичке локалитете и њихов развој планиран је просторним и урбанистичким плановима јединица локалних самоуправа. </p>
				<p>Транзитни туризам који је данас од мањег значаја за целокупан туристички промет и обликовање укупне просторно – туристичке структуре, ће са изградњом аутопута која за собом повлачи изградњу пратећих садржаја (смештајних, угоститељских, спортско-рекреативних, прометних, финансијских и сервисних), добити на значају. </p>
				<p>Поред наведених, услове за развој имају и бициклистички (због проласка коридора међународне бициклистичке стазе EUROVELO 11), сеоски туризам (подручја са очуваном природном средином), манифестациони, у сврхе културе (подручја са непокретним природним добрима – манастирима, црквама и црквиштима, археолошким налазиштима) и туризам слободног времена. </p>
				<p class="f">–––––––––––––––</p>
				<p class="f">10 Од већине главних европских градова до Копаоника моћи ће да се стигне за 4 – 5 сати узимајући у обзир путовање авионом у трајању 2,5 – 3,5 сата и превоз од аеродрома „Константин велики” у Нишу до циља за око 1,5 сати. </p>
				<p>&nbsp;</p>
				<p class="clan">Саобраћајна привреда</p>
				<p>Да би се искористили позитивни утицаји изградње аутопута на развој привреде окружења неопходно је да постоје одговарајући саобраћајни инфраструктурни садржаји, који би допринели економској валоризацији ефеката. На планском подручју је предвиђено формирање: робно-транспортних центара у Краљеву, Крушевцу, Варварину и Ћићевцу; складишно-дистрибутивних центара у насељима Појате, Врњачка Бања и др., и логистичких центара у Чачку и Краљеву.</p>
				<p class="italik">3.3. ОДНОС ПРЕМА ДРУГИМ ТЕХНИЧКИМ СИСТЕМИМА</p>
				<p class="spacija">3.3.1. ОСТАЛИ ВИДОВИ САОБРАЋАЈА</p>
				<p class="clan">3.3.1.1. ЖЕЛЕЗНИЧКА ИНФРАСТРУКТУРА</p>
				<p>Развојем железничке инфраструктуре ће се повећати степен саобраћајне доступности у односу на суседне регионе. С тим циљем се предвиђа:</p>
				<p>– ревитализација и модернизација (респективно електрификација) регионалне железничке пруге број 55: Сталаћ – Краљево – Пожега, са изградњом капацитета за повезивање значајних корисника железничких услуга;</p>
				<p>– ревитализација и модернизација железничке пруге број 20 односно Е-85: Лапово – Крагујевац – Краљево – Косово Поље – Ђенерал Јанковић – државна граница, при чему се планира двоколосечна деоница Лапово – Крагујевац – Краљево;</p>
				<p>– ревитализација и модернизација железничке пруге (Београд) – Ресник – Пожега – Врбница – државна граница, како би се створили услови за несметано одвијање контејнерског и свих технологија интермодалног транспорта железницом, са доградњом неопходних капацитета; и</p>
				<p>– изградња једноколосечне електрифициране железничке пруге нормалног колосека Чачак – Горњи Милановац – Топола – Младеновац, на којој се планира организација саобраћаја путничких возова и теретног саобраћаја. Траса планиране пруге би се водила у највећој могућој мери по постојећој траси укинуте пруге узаног колосека на подручју Чачка, што ће се дефинисати кроз израду техничке документације.</p>
				<p>Поред горе наведеног, овим планом се пружа могућност и реконструкције комплекса железничке станице Ћићевац са доградњом двоколосечне деонице од Сталаћа до Ђуниса у дужини од 17 km, уз замену елемената горњег строја и обнову доњег строја пруге, како би се омогућила брзина на прузи по споразуму AGC и SEECP и обезбедио слободни профил UIC-C који би омогућавао интермодални транспорт робе железницом који се планира на коридору Х. Такође се пружа могућност реконструкције железничке станице Краљево у циљу њеног прерастања у терминал за робни рад. </p>
				<p>Претходни став је у сагласности са условима АД „Железнице Србије” издатих за потребе израде Просторних планова јединица локалне самоуправе које се налазе на територији предметног Плана.</p>
				<p>Приоритетна активност у планском периоду је обезбеђивање свих путно-пружних прелаза на свим пругама и њихова евентуална денивелација у зонама насеља. Такође је потребно свођење броја путних прелаза на најнеопходније, имајући у виду да је растојање између појединих прелаза ван урбаног подручја мање од 2 000 m. </p>
				<p>Према ППРС железница задржава сво земљиште на којем право коришћења има АД „Железнице Србије”, као и коридоре свих раније укинутих пруга са циљем обнове уз претходно утврђену оправданост.</p>
				<p class="clan">План веза пруга са окружењем</p>
				<p>Везе железничких пруга са окружењем у гравитационој зони Аутопута Е-761 ће се у путничком саобраћају остваривати у железничким станицама и стајалиштима, а у робној размени у оквиру робно – транспортних центара, претоварно манипулативних пунктова и у оквиру железничких станица у оквиру урбаних простора која су већа изворишта и одредишта роба.</p>
				<p> Број и локације железничких капацитета ће се ближе дефинисати разрадом стратешки утврђених решења са детаљном урбанистичком разрадом, с тим што се морају задовољити готово сви локацијски, саобраћајни и техничко-технолошки услови, као и услови заштите животне средине.</p>
				<p> Планирана траса аутопута се укршта са следећом железничком инфраструктуром:</p>
				<p>– са магистралном међународном електрифицираном железничком пругом број 3 односно Е-70 и Е-85: Београд-Ниш, и то у зони Јовановачке реке (km: 169+524 железничке пруге, km: 1+320 аутопута);</p>
				<p>– са магистралном неелектрифицираном железничком пругом број 20 односно Е-85: Лапово – Крагујевац – Краљево – Косово Поље – Ђенерал Јанковић – државна граница, и то на подручју града Краљева у зони моста преко реке Западне Мораве (km: 73+230 аутопута); и</p>
				<p>– са постојећим коридором укинуте пруге узаног колосека Чачак – Горњи Милановац – Топола – Младеновац, и то у зони Прељине (km: 108+618 аутопута).</p>
				<p>Наведена укрштања железничке инфраструктуре и Аутопута Е-761 морају бити денивелисана, при чему је потребно да угао укрштања буде већи од 60°, а повољно је планирати укрштање под углом од око 90°. Обавезно узети у обзир планирану ширину планума железничке пруге на местима укрштања, док је елементе објекта на аутопуту потребно ускладити са елементима железничке пруге на којој се ови објекти планирају, што ће бити дефинисано у оквиру посебних Техничких услова АД „Железнице Србије”. </p>
				<p>Приликом реализације укрштаја неопходно је поштовати одредбе Закона о железници („Службени гласник РС”, број 45/13) и Закона о безбедности у железничком саобраћају („Службени лист СРЈ”, бр. 60/98, 36/99 – исправка и „Службени гласник РС”, број 101/05 – др. закон), услове АД „Железнице Србије” за израду Просторног плана, Техничке услове АД „Железнице Србије” за израду техничке документације Аутопута Е-761, као и услове Просторног плана.</p>
				<p class="clan">3.3.1.2. ИНФРАСТРУКТУРА ВАЗДУШНОГ САОБРАЋАЈА</p>
				<p>Основна концепција просторног развоја аеродромске инфраструктуре заснива се на реализацији пројеката који стимулишу развој мреже ради повезивања аеродрома унутар Републике Србије и са окружењем, реконструкцији и рехабилитацији мреже локалног карактера, формирању квалитетних база података и стандардизацији и модернизацији аеродрома и пратећих система, уз интегрално повезивање са осталим видовима саобраћаја.</p>
				<p>Реконструкцијом и модернизацијом постојеће инфраструктуре за ваздушни саобраћај оствариће се већи степен регионалне приступачности Планског подручја. У ту сврху се планира реконструкција и модернизација следећих аеродрома/летелишта:</p>
				<p>– аеродрома „Морава” (Лађевци), што подразумева: превођење у цивилни и реконструкцију полетно–слетне стазе, изградњу одговарајућих путничких и робних терминала и изградњу аеродромске зграде и контролног торња;</p>
				<p>– спортског аеродрома у Трстенику који се претежно користи за обуку пилота и падобранаца и нема значајнију улогу у ваздушном саобраћају Републике Србије. Техничка опремљеност и стање инфраструктуре омогућавају његово коришћење и у комерцијалне сврхе у смислу прихвата и отпреме мањих туристичких авиона;</p>
				<p>– аеродрома у Крушевцу, уз изградњу асфалтиране полетно-слетне стазе у насељу Росуље;</p>
				<p>– спортског аеродрома „Краљево”, што подразумева реконструкцију постојећих или изградњу нових објеката у функцији аеродрома; и</p>
				<p>– спортско – рекреативног аеродрома у насељу Прељина, који се налази на изузетно повољној локацији, имајући у виду близину ДП бр. 5, бр. 22, бр. 23 и планираних аутопутева Е-761 и Е-763. Предвиђа се изградња полетно-слетне стазе и пратећих објеката.</p>
				<p class="clan">3.3.1.3. РЕЧНИ САОБРАЋАЈ</p>
				<p>ППРС није предвиђена изградња пловног пута од Београда до Ниша до 2020. године. План развоја пловних путева за дужи период дефинише пловни коридор који би водио рекама Великом Моравом, Јужном Моравом и Вардаром, и на тај начин повезивао реку Дунав са Солуном. Претходним Просторним планом Републике Србије („Службени гласник РС”, број 13/96) предвиђало се пловидбено коришћење тока реке Западне Мораве до Сталаћа, чиме би се индустријски центри Краљева и Крушевца повезали са најважнијим европским пловидбеним системом Дунав – Мајна – Рајна. У ППРС се одустало од овог опредељења, али је став обрађивача да се настави са даљим истраживањем коридора пловног пута.</p>
				<p>Речни саобраћај на реци Западној Морави остаје локалног карактера. У ту сврху је потребно изградити пристане и марине малог капацитета и функционално их повезати са мрежом друмских саобраћајница. Планом се предвиђа изградња одговарајуће наутичке инфраструктуре за прихват и чување пловних средстава у близини општинског центра и на свим осталим локацијама на којима се укаже потреба, што ће се детаљније разрађивати Просторним плановима јединица локалне самоуправе. У складу са развојем речног саобраћаја развијаће се и пристани у смислу пружања компатибилних услуга.</p>
				<p class="clan">3.3.1.4. ИНТЕРМОДАЛНИ САОБРАЋАЈ</p>
				<p>Како би се искористили позитивни утицаји изградње аутопута на развој привреде окружења неопходно је да постоје одговарајући саобраћајни инфраструктурни садржаји, који би допринели економској валоризацији ефеката. На Планском подручју не постоје услови за формирање логистичких центара интермодалног транспорта у правом смислу те речи. Имајући у виду близину железничке пруге, може се говорити о формирању терминала „копно-копно”, тј. повезивању железнице са друмом на регионалном новоу. У том смислу је предвиђено формирање робно-транспортних центара (РТЦ) у Краљеву и Крушевцу, док се у Ћићевцу и Трстенику предвиђа формирање складишно – дистрибутивних центара мањег значаја.</p>
				<p>Планиране РТЦ је потребно развијати као логистичке центре, који би опслуживли, у транспортно-дистрибутивно-складишном систему, много веће подручје од територија на којима се налазе. Развој центара ове намене би допринео рационализацији микро и макро дистрибуције, што би у великој мери допринело смањењу дистрибутивних трошкова. </p>
				<p>Детаљна организација и величина потребног простора за објекте ове намене утврдиће се кроз израду потребне студијске и техничке документације, након детаљне анализе привредних потенцијала и потреба.</p>
				<p class="clan">3.3.1.5. БИЦИКЛИСТИЧКИ И ПЕШАЧКИ САОБРАЋАЈ</p>
				<p>Бициклистички саобраћај је у експанзији у целом свету са намером да се умање непогодни ефекти које са собом носе остали видови саобраћаја. Под покровитељством Европске Уније, Европска бициклистичка федерација (ECF) је 1998. године покренула пројекат мреже бициклистичких стаза кроз Европу (EVP). Територијом Плана је предвиђен пролазак коридора источно – европске бициклистичке трансверзале EuroVelo 11. Коначан коридор трасе још увек није утврђен, али се предвиђа да на овом делу води долинама река Велике и Јужне Мораве, како би даље наставио ка БЈР Македонији. </p>
				<p>На Планском подручју је предвиђена реализација мреже бициклистичких стаза у функцији презентације амбијенталних, природних и културних вредности и рекреације, али и са циљем раздвајања немоторног од моторног саобраћаја. Због својих одлика, али и због величине простора који обухвата, територија Плана је погодна за развој циклотуризма, одрживом виду екотуризма и идеалном компромису између могућности за савладавање већих растојања, уз истовремено очување дубине доживљаја околине какву пружа пешачење. Траса ће пратити коридор планираног аутопута и повезиваће се са локалним бициклистичким стазама у циљу формирања јединственог система.</p>
				<p class="spacija">3.3.2. ХИДРОТЕХНИЧКА / ВОДОПРИВРЕДНА ИНФРАСТРУКТУРА</p>
				<p>У погледу дугорочног водоснабдевања територија обухваћена планом припада Ибарско-шумадијском и Расинско-поморавском регионалном систему водоснабдевања. А предметна територија обухваћена планом припада Западноморавском систему и систему Велика Морава.</p>
				<p class="italik">Планска решења </p>
				<p class="clan">Водоснабдевање</p>
				<p>Процењене потребне количине воде до краја планског периода одређене су на основу планираног броја становника и процењене специфичне потрошње воде. Према подацима из Водопривредне основе Републике Србије („Службени гласник РС”, број 11/02, у даљем тексту: ВОС), процењена специфична потрошња на крају планског периода износи 600 л/стан/дан у градским подручјима и 400 л/стан/дан у сеоским подручјима. Ове количине нису препоруке за пројектовање конкретних водоводних система, већ служе да се резервишу водни ресурси за будуће коришћење вода.</p>
				<p>Планиране потребе за водом по ВОС дате су у следећој табели.</p>
				<p>Табела 32. Потребе за водом</p>
				<table class="tabela-sa-borderom">
					<tbody>
						<tr>
							<td class="auto-style2">
								<p>Општина</p>
							</td>
							<td class="auto-style2">
								<p>Висококвалитетна</p>
								<p>вода 10<span class="superscript">6 </span>m<span class="superscript">3</span>/sec</p>
							</td>
							<td class="auto-style2">
								<p>Индустрија</p>
								<p>10<span class="superscript">6 </span>m<span class="superscript">3</span>/sec</p>
							</td>
							<td class="auto-style2">
								<p>Укупно</p>
								<p>10<span class="superscript">6 </span>m<span class="superscript">3</span>/sec</p>
							</td>
						</tr>
						<tr>
							<td>
								<p>Краљево</p>
							</td>
							<td class="potpis">
								<p>32,2</p>
							</td>
							<td class="potpis">
								<p>29,6</p>
							</td>
							<td class="potpis">
								<p>61,8</p>
							</td>
						</tr>
						<tr>
							<td>
								<p>Врњачка Бања</p>
							</td>
							<td class="potpis">
								<p>11,5</p>
							</td>
							<td class="potpis">
								<p>1,7</p>
							</td>
							<td class="potpis">
								<p>13,2</p>
							</td>
						</tr>
						<tr>
							<td>
								<p>Крушевац</p>
							</td>
							<td class="potpis">
								<p>39,2</p>
							</td>
							<td class="potpis">
								<p>41,8</p>
							</td>
							<td class="potpis">
								<p>81,0</p>
							</td>
						</tr>
						<tr>
							<td>
								<p>Варварин</p>
							</td>
							<td class="potpis">
								<p>3,0</p>
							</td>
							<td class="potpis">
								<p>0,9</p>
							</td>
							<td class="potpis">
								<p>3,9</p>
							</td>
						</tr>
						<tr>
							<td>
								<p>Трстеник</p>
							</td>
							<td class="potpis">
								<p>15,3</p>
							</td>
							<td class="potpis">
								<p>8,3</p>
							</td>
							<td class="potpis">
								<p>23,6</p>
							</td>
						</tr>
						<tr>
							<td>
								<p>Ћићевац</p>
							</td>
							<td class="potpis">
								<p>3,1</p>
							</td>
							<td class="potpis">
								<p>1,6</p>
							</td>
							<td class="potpis">
								<p>4,7</p>
							</td>
						</tr>
					</tbody>
				</table>
				<p>У табели су дате планиране потребе за сва насеља наведених општина. За конкретно подручје обухваћено планом може се рећи да условно располаже високо квалитетним водама јер представља део два регионална система за снабдевање насеља водом. </p>
				<p>Концепција водоснабдевања општина у оквиру појединих система је следећа:</p>
				<p>Табела 33. Снабдевање општина водом</p>
				<table class="tabela-sa-borderom">
					<tbody>
						<tr>
							<td class="auto-style2">
								<p>Организациона јединица</p>
							</td>
							<td class="auto-style2">
								<p>Начин водоснабдевања и потребни радови</p>
							</td>
						</tr>
						<tr>
							<td>
								<p>Краљево</p>
							</td>
							<td>
								<p>– Заштита и доградња изворишта Жичко поље и Конарево</p>
								<p>– Довођење воде из система „Гружа” до изградње подсистема Студеница – Лопатница</p>
								<p>– Довођење воде из подсистема Студеница – Лопатница</p>
							</td>
						</tr>
						<tr>
							<td>
								<p>Врњачка Бања</p>
							</td>
							<td>
								<p>– Максимално коришћење локалних изворишта</p>
								<p>– Развој локалног система – брана „Селиште”</p>
								<p>– Довођење воде из подсистема Студеница – Лопатница</p>
							</td>
						</tr>
						<tr>
							<td>
								<p>Крушевац</p>
							</td>
							<td>
								<p>– Акумулација „Ћелије”</p>
								<p>– Проширење ППВ</p>
							</td>
						</tr>
						<tr>
							<td>
								<p>Варварин</p>
							</td>
							<td>
								<p>– Акумулација „Ћелије”</p>
							</td>
						</tr>
						<tr>
							<td>
								<p>Трстеник</p>
							</td>
							<td>
								<p>– Развој изворишта „Звездан” и „Старо корито”</p>
								<p>– Довођење воде из подсистема Студеница – Лопатница</p>
								<p>– Акумулација „Ћелије”</p>
							</td>
						</tr>
						<tr>
							<td>
								<p>Ћићевац</p>
							</td>
							<td>
								<p>– Акумулација „Ћелије”</p>
							</td>
						</tr>
					</tbody>
				</table>
				<p>Развој регионалних система водоснабдевања и водоизворишта, подразумева и очување постојећих локалних изворишта за водоснабдевање и у евентуалним хаваријским ситуацијама. Неопходно је за изворишта водоснабдевања оформити зоне и спровести мере санитарне заштите.</p>
				<p class="clan">Одвођење отпадних вода</p>
				<p>Одвођење отпадних вода ће се обављати по сепарационом систему, тј. посебно се одводе санитарне и технолошке а посебно атмосферске воде. Потребно је укинути све парцијалне изливе колектора отпадних вода у водотокове и довести их до ППОВ. У долинским насељима градити групне системе, спајањем канализација више насеља. До краја планског периода треба тежити да се ураде комплетни системи за сакупљање , одвођење и пречишћавање отпадних вода за градске и општинске центре (Чачак, Краљево, Врњачка Бања, Крушевац, Варварин, Трстеник и Ћићевац). За сва насеља у приобаљу река Западне, Јужне и Велике Мораве потребно је изградити канализацију и ППОВ. У сеоским насељима, где није могуће формирати канализациону мрежу, санитарне отпадне воде одводити у прописне водонепропусне септичке јаме.</p>
				<p class="clan">Уређење, коришћење и заштита вода </p>
				<p>Територија обухваћена планом припада западноморавском систему и систему Велика Морава. У оквиру западноморавског речног система изграђене су акумулације: „Ћелије” на Расини, „Туцачки напер” на Гружи и „Газиводе” на Ибру. Планирана је изградња, система каскадних акумулација на Западној Морави, које не би излазиле из површина предвиђених за велику воду. Предвиђени су регулациони радови на Ибру (Краљево), Врњачкој реци (Врњачка Бања), насипи поред Западне Мораве (Краљево, Трстеник, Крушевац), као и уређење бујичних водотокова у свим насељима. Предвиђа се регулација Јовановачке реке (Ћићевац), Каленићке реке (Варварин).</p>
				<p>Антиерозиону заштиту треба спроводити као део мера интегралног коришћења и уређења простора и благовремене заштите акумулација од засипања наносом. У складу са стратегијом да се пољопривредна земљишта нижих бонитетних класа претварају у шумска, приоритет се даје биолошким мерама заштите: пошумљавању, обнављању деградираних шума, затравњивању и мелиорацији пашњака.</p>
				<p>Заштита вода ће се одвијати у оквиру речних система, уз интегрално коришћење технолошких, водопривредних и организационо-економских мера. Технолошке мере: изградња ППОВ за сва насеља која имају више од 5.000 ЕС (и за мања насеља која се налазе у заштитним зонама изворишта водоснабдевања), приоритет имају насеља у зонама заштите постојећих и планираних акумулација за водоснабдевање и насеља која својим отпадним водама угрожавају алувијална изворишта; изградња предтретмана у индустријама прикљученим на канализације насеља или комплетних ППОВ ако се отпадне воде испуштају у водотокове. Водопривредне мере: каналисање насеља сепарационим системима; канализационе системе завршавати ППОВ; побољшавање режима малих вода испуштањем воде из акумулација; заштита изворишта водоснабдевања успостављањем све три зоне санитарне заштите. Организационо-економске мере: забрана стављања у промет опасних материја за квалитет воде; економски стимуланси за промену „прљавих технологија” и смањење потрошње воде у производњи; спровођење принципа „загађивач плаћа” ( трошкови накнада већи од пречишћавања отпадних вода).</p>
				<p class="clan">Приоритети и правила уређења</p>
				<p>Вода и водотоци, као добра од општег интереса, за задовољење општих и појединачних интереса под посебном су заштитом и користе се под условима и на начин који одређује Закон о водама. </p>
				<p>У домену водопривреде урадити студију усаглашавања постојећих и планираних водопривредних система са трасом и објектима планираног Аутопута Е-761, деоница Појате-Прељина. Посебну пажњу посветити бујичним водотоцима, деградираним алувијалним равнима поред Западне и Велике Мораве експлоатацијом шљунка, еродираним, нестабилним и плављеним површинама. Водопривредним решењима спречити угрожавање будућег аутопута, али и минимизирати његово негативно деловање на водотоке, изворишта, мреже и објекте водне инфраструктуре.</p>
				<p>Такође, у зони планираног аутопута Појате-Прељина хидроенергетски потенцијал Западне Мораве ће се искористити изградњом шест степеника са падовима од 7 m до 8,2 m, снагама од 20 МW до 21 МW и просечном годишњом производњом од 61 kWh/год до 65 kWh/год. Једна од варијанти је изградња следећих степеница: Витановац, Стубал, Трстеник, Медвеђа, Куљан I и II. Идеја је да се путем каскада Западне Мораве формира пловни пут од почетка Велике Мораве до Краљева, при чему би се коначно решење нашло у склопу комплексног решења искоришћавања вода, узимајући у обзир потребе водоснабдевања становништва и комплексног коришћења и заштите воде Западне Мораве. Техничка документација за наведене пројекте није урађена, тако да се мора урадити након ове фазе пројектовања аутопута на потезу Појате-Прељина.</p>
				<p>Посебно се наглашава да, како током израде плана нису добијени сви услови по питању изграћених водних објеката и формирања зона заштите, уколико током времена настану околности које нису третиране планом, потребно је пројектном документацијом предвидети евентуалне мере заштите или измештања трасе.</p>
				<p class="clan">Водоснабдевање</p>
				<p>При планирању будућег снабдевања становништва водом, у домену избора изворишта, предност добијају она изворишта која су економски повољнија и која су изложена мањим ризицима угрожавања квалитета вода, па их релативно лако можемо адекватно заштитити, односно свести ризике на прихватљиви ниво. Неопходно је сва изворишта висококвалитетних подземних и површинских вода адекватним мерама заштитити и унапредити (пошумљавање сливова, санирање извора загађивања, итд.). То подразумева:</p>
				<p>– Заштиту свих изворишта водоснабдевања, а посебно, у зони постојећих локалних водоизворишта на територији општина Ћићевац (извориште „Моравиште”) и Трстеник, која тангира траса аутопута;</p>
				<p>– Смањење губитака у водоводним системима;</p>
				<p>– Обнова и доградња ППВ у Мајдеву (Крушевац);</p>
				<p>Код свих врста изворишта, а посебно код изворишта чије су воде намењене водоснабдевању становништва, морају се предузети све потребне мере развоја и превентивне заштите изворишта од случајног или намерног загађивања. Ово се пре свега односи на потребу увођења зона и појасева санитарне заштите и опште санитарно уређење изворишта у складу са Законом о водама и Правилнику о начину одређивања и одржавања зона санитарне заштите изворишта водоснабдевања. </p>
				<p>Воде из плићих издани могу се користити за потребе појединих потрошача или индустрије, али углавном за техничке потребе и у условима где нису потребне хемијски и бактериолошки исправне воде. </p>
				<p>У снабдевању насеља водом, приоритетно и максимално биће коришћена локална изворишта подземних и површинских вода, а недостајуће количине ће се обезбеђивати из регионалних система, са ослањањем на изворишта законом заштићена од загађења, која се димензионишу за обезбеђеност од 97%. Дугорочне потребе за водоснабдевањем засниваће се на изградњи интегралних водопривредних система, с посебним ослонцем на вишенаменске акумулације. Приоритет у коришћењу вода има планска рационализација потрошње, вишекратно коришћење вода у технолошким процесима (рециркулација) и унапређење технолошких процеса производње и прераде. </p>
				<p>Оптималну дугорочну оријентацију снабдевања водом становништва представља изградња регионалних и међурегионалних водоводних система у који би били интегрисани и постојећи водоводни системи. Ови системи треба да допуне недостајуће количине воде са локалних изворишта и повећају укупну сигурност рада система. Постоје насеља за која није рационално повезивати их на регионалне водоводне системе, односно где је повољније коришћење само локалних изворишта. </p>
				<p>До реализације регионалних система, даљи развој водоснабдевања одвијаће се у правцу који је сада у функцији, уз повећање броја црпних бушотина на постојећим или новим извориштима, са изградњом ППВ за добијање квалитетне воде за пиће по захтеваним критеријумима, као и изградњом неопходних елемената у системима (резервоари, црпне станице, коморе итд.). </p>
				<p class="clan">Одвођење отпадних вода</p>
				<p>Површинске воде, природни и вештачки водотокови изложени су перманентној деградацији, упуштањем отпадних индустријских и насељских вода. На простору обухваћеним Просторним планом, развијаће се сепарациони канализациони системи, којима ће се посебно одводити фекалне отпадне воде, а посебно атмосферске отпадне воде. </p>
				<p>Основни задатак канализационог система је потпуна хидротехничка санитација урбаних простора, индустријских и других радних зона, као и туристичких локалитета и центара. Фекални канализациони системи треба да прикупе и одведу ван територије све отпадне воде формиране при употреби и коришћењу. Канализациони системи су у врло уској вези са водоснабдевањем и представљају функционалну и органску целину са њим. Због тога се канализациони системи морају развијати упоредо са развојем система водоснабдевања. </p>
				<p>Пре упуштања отпадних вода у реципијент предвиђа се њихово пречишћавање на централном ППОВ. Карактер реципијента предвиђа, односно захтева одговарајући степен пречишћавања. После пречишћавања на уређајима за пречишћавање отпадних вода, пре испуштања у реципијент концентрација појединих загађујућих материја у ефлуенту мора задовољавати услове које прописује надлежно водопривредно предузеће. </p>
				<p>Где год је могуће, користити тзв. групне системе, којима се једним ППОВ пречишћавају отпадне воде из више оближњих насеља, повезаних магистралним колекторима са одговарајућим канализационим црпним станицама. До изградње канализационих система, за прихват и евакуацију отпадних вода могућа је примена прелазних решења, тј. изградња бетонских водонепропусних септичких јама, које ће се празнити према потребама аутоцистернама, ангажовањем надлежне комуналне организације. </p>
				<p>Развој атмосферске канализације има задатак заштите урбанизованих површина унутар насеља и индустријских погона од плављења атмосферским водама. Кишну канализацију конципирати за меродавне услове (временски пресек, урбанизованост простора, рачунска киша итд.), а етапно реализовати тако да се изграђени делови рационално уклапају у будуће решење. </p>
				<p>Приликом израде плана који предвиђа израду концепта атмосферске канализације, потребно је претходно дефинисати укупне количине упуштених вода и сходно томе уз консултацију надлежних органа водопривреде проценити могућност прихвата предвиђених количина. У случају да су процењене количине упуштених вода веће од оних на које су димензионисани делови каналске мреже у које се предвиђа упуштање, потребно је предвидети могућност реконструкције. </p>
				<p>Атмосферске и отпадне воде сакупљати постојећом већ изграђеном канализацијом мешовитог типа. По могућству вршити раздвајање кишне од фекалне канализације непосредно пре уласка у ППОВ. Уколико на неким подручјима не постоји изграђена канализација или она није сепаратног типа, потребно је предвидети изградњу колектора у којем би се посебно одводиле отпадне воде. </p>
				<p>Атмосферске и условно чисте технолошке воде (расхладне и сл.), чији квалитет одговара IIb класи квалитета воде могу се без пречишћавања упуштати у мелиорационе канале. За атмосферске воде које ће се евакуисати са површине аутопута и са замуљених и запрљаних површина (бензинска пумпа и сл.) пре улива у атмосферску канализацију или отворене канале предвидети одговарајући предтретман (сепаратор уље, таложник). На простору обухваћеном предметним Планом неопходна је реконструкција и проширење канализационих система као припрема за изградњу ППОВ.</p>
				<p class="clan">Уређење, коришћење и заштита вода </p>
				<p>Циљеви заштите и коришћења водног ресурса су: оптимизирање режима вода, праћења стања и анализе квалитета вода. Овим ће се омогућити рационално и вишенаменско коришћења реке (рекреативне и туристичке активности, порибљавање, хидроенергетски потенцијал и сл.) </p>
				<p>Развој и значај водних ресурса зависиће од њихове заштите, очувања и уређења, наставка изградње заливних система, затим развоја привредног и спортског риболова, као и изградња одговарајуће туристичке инфраструктуре и развоја туризма. </p>
				<p>Водно земљиште се може користити на начин којим се не утиче штетно на воде и приобални екосистем и не ограничавају права других, и то за: </p>
				<p>– изградњу водних објеката и постављање уређаја намењених уређењу водотока и других вода; </p>
				<p>– одржавање корита водотока и водних објеката; </p>
				<p>– спровођење мера заштите вода; </p>
				<p>– спровођење заштите од штетног дејства вода; </p>
				<p>– остале намене, утврђене законом. </p>
				<p>Приобално земљиште је појас земљишта непосредно уз корито за велику воду водотока који служи одржавању заштитних објеката и корита за велику воду и обављању других активности које се односе на управљање водама. </p>
				<p>Ширина појаса приобалног земљишта је: </p>
				<p>– у подручју незаштићеном од поплава до 10 m; </p>
				<p>– у подручју заштићеном од поплава до 50 m (зависно од величине водотока, односно заштитног објекта), рачунајући од ножице насипа према брањеном подручју. </p>
				<p>На подручју обухваћеном Планом развијаће се вишенаменски хидротехнички системи, којима се интегрално решавају проблеми коришћења и заштите вода, уређења водних режима и одбране од поплава и то: </p>
				<p>– регионални системи за обезбеђивање вода највишег квалитета, за насеља и оне индустрије које захтевају воду тог квалитета, </p>
				<p>– регионални системи за коришћење, уређење и заштиту речних вода (тзв. речни системи), којима се подмирују остали корисници, уређују и штите воде. </p>
				<p>То подразумева, следеће активност у оквиру:</p>
				<p>Регулација водотокова:</p>
				<p>– Лева обала Ибра у Краљеву;</p>
				<p>– Регулација Врњачке реке у Врњачкој Бањи;</p>
				<p>– Регулација Каленићке реке у Варварину,</p>
				<p>– Нерегулисаног корита Јовановачке реке;</p>
				<p>– Одржавање и изградњу заштитних насипа, посебно насипа уз Мусину реку.</p>
				<p>Коришћење вода:</p>
				<p>– Почетак израде каскада/степеника на Западној Морави и Ибру у функцији искоришћавања хидропотенцијала у енергетске сврхе.</p>
				<p>Заштита вода:</p>
				<p>– Реализација ППОВ насеља у зони заштите изворишта водоснабдевања (Трстеник, Ћићевац, Варварин);</p>
				<p>– Реализација ППОВ у насељима са највећим утицајима на водотокове (Краљево, Крушевац, Врњачка Бања, Чачак).</p>
				<p>Хидротехничке мелиорације наводњавање и одводњавање: </p>
				<p>Највеће потребе за одводњавањем су на најнижим површинама приобаља Западне Мораве. За све објекте који се буду градили на овим системима дефинисаће се водопривредни услови и ускладити изградња са потребама конкретних водопривредних захтева. </p>
				<p>За све тачке прелаза трасе пута са хидролошко неизученим водотоцима извршено је хидрауличко димензионисање пропуста и мостова. Сва димензионисања су извршена на стогодишње велике воде. У вези са овим усвојено је да се за мање водотоке и потоке користе цевасти пропусти Ø 200 mm, а за веће, до распона 10 метара, плочасти пропусти, односно мостови за распоне веће од 10 метара. </p>
				<p>Бране и акумулације: </p>
				<p>У непосредној зони трасе посматраног аутопута не постоји изграђена значајна акумулација, али је према ППРС и ВОС предвиђено да се у широј зони коридора аутопута Појате-Прељина хидроенергетски потенцијал Западне Мораве искористи изградњом шест степеника.</p>
				<p>Заштита од спољних и унутрашњих вода (одбрана од поплава), регулациони радови: </p>
				<p>Траса аутопута већим делом пролази кроз потенционално плављени простор слива Западне Мораве и према њој се управно спуштају леве и десне притоке, углавном бујични потоци Западне Мораве. Неопходно је комплетно спровођење антиерозионих мера у оквиру сливова бујичних потока и заштите од великих вода од истих и у плавном појасу Западне Мораве.</p>
				<p>С обзиром на велику угроженост насеља атмосферским водама, одбрану од поплава треба реализовати у садејству са решавањем унутрашњих вода насеља. Реконструкцијом постојећих насипа на водотоцима, као и регулационим радовима у коритима потока, оствариће се висок степен заштите урбаног подручја, као и потпуна заштита пољопривредних површина. </p>
				<p>Одржавати објекте у функцији заустављања и спречавања ерозионих процеса у сливовима бујичних водотокова. Ови објекти су ван трасе планираног аутопута, јер су изграђени у горњем делу слива водотока, како би се зауставила продукција наноса.</p>
				<p>Законом о водама регулисати експлоатацију речних наноса у алувиону дуж корита и приобаља Западне Мораве, где се налазе спрудови и лежишта квалитетног шљунка и песка. Експлоатација ових материјала обавезно се обавља уз посебно издата акта која су дефинисана Законом о водама, као и документацијом којом се доказује да се експлоатацијом неће погоршати морфолошке карактеристике реке и њеног приобаља, а самим тим угрозити будући објекти и траса аутопута. </p>
				<p class="spacija">3.3.3. ЕНЕРГЕТСКА ИНФРАСТРУКТУРА</p>
				<p class="italik">Електроенергетска инфраструктура </p>
				<p class="clan">Концепт основних планских решења</p>
				<p>Развој енергетске инфраструктуре на подручју Просторног плана засниваће се на успостављању ефикасног система планског управљања и експлоатацији изграђених енергетских ресурса, уз примену савремених решења и модернизације постојећих система преноса, изградње нових и дистрибуције енергије према међународним стандардима; стварање услова за континуирано, поуздано и рационално напајање електричном енергијом за период 2011. до 2020. године:</p>
				<p>– у области трансформације електричне енергије;</p>
				<p>– Растерећење система 35 kV, пребацивање неких надлежности система 35 kV на систем 110 kV изградњом нових трафостаница 110/10 kV, Оптимизација система 35 kV изградњом нових трафостаница 35/10 kV уградњом трансформатора оптималне снаге 8MVA или 2x8 MVA. Побољшање квалитета електроенергетских система даљинским управљањем;</p>
				<p>– изградња нових трафостаница 110/35 kV и 110/10 kV;</p>
				<p>– изградња нове трафостанице 400/220/110 kV у Краљеву;</p>
				<p>– у области преноса електричне енергије, изградња далековода 400 kV Крагујевац 2 – Краљево 3;</p>
				<p>– побољшање просторне расподеле снаге изградњом нових двоструких далековода 110 kV ради повећања поузданости постојећих и напајање новопланираних ТС110/10 kV; </p>
				<p>– дуплирање постојећег далековода 35 kV од постојеће ТС 110/35 kV „Чачак 1” преко постојеће ТС 35/10 kV „Заблаће” до постојеће ТС 110/35 kV „Бресница”;</p>
				<p>– изградња трафостанице 400/110 kV, 110/”x”, и 35/10 kV у Крушевцу;</p>
				<p>– изградња ТС 110/x kV – Варварин;</p>
				<p>– реконструкција далековода 110 kV Крушевац – Јагодина (увод у ТС 110/”x” kV Варварин);</p>
				<p>– изградња нове ТС 35/10 kV у близини нове ТС 110/35 kV;</p>
				<p>– у планираном периоду предвиђено је уградња новог трансформатора 110/35 kV снаге 31,5 MVA у ТС110/35/10 kV „Трстеник 1” и премештање постојећег у ТС 110/35 kV „Трстеник 2”;</p>
				<p>– у Ћићевцу се планира проширење капацитета у наредном периоду у ТС 35/10 kV;</p>
				<p>– у планском периоду предвиђена је реконструкција у трафостаници 110/20/10 kV Врњачка Бања уградњом нових трансформатора 31,5/31,5/20 MVA;</p>
				<p>– постојећи далеководи 110 kV и 220 kV се задржавају, а у плану је и постепен прелазак са напона 220 kV на напон 400 kV на потезу ТС Пожега – ТС Краљево 3 – ТС Ниш 2, планираним далеководима 400 kV по траси постојећих далековода 220 kV. </p>
				<p class="clan">Утицај планираног аутопута на мрежу далековода 35, 110 и 220 kV </p>
				<p>Са планираним аутопутем се укрштају или се налазе у његовом коридора следећи електроенергетски водови: ДВ 35 kV Ћићевац – Варварин, ДВ 35 kV Стопања – В. Дренова, ДВ 35 kV Трстеник – В. Дренова, ДВ 35 kV Краљево – Витановац, ДВ 35 kV Краљево – Витановац, ДВ 35 kV Чачак – Бресница, ДВ 110 kV Чачак – Г. Милановац и ДВ 35 kV Чачак – Брђани. Уколико буде потребно, вршиће се измештање делова њихових траса у зонама укрштања или на деловима где се делови траса поклапају или укрштају са трасом планираног аутопута на непрописан начин, у складу са Правилником о техничким нормативима за изградњу надземних електроенергетских водова од 1 до 400 kV („Службени лист СФРЈ”, број 65/88 и „Службени лист СРЈ”, број 18/92).</p>
				<p class="clan">Локална електроенергетска мрежа која служи за напајање потрошача у планском подручју</p>
				<p>Ова мрежа обрадиће се у плановима нижег рада у мањој размери као што су: јавна расвета, бензинска пумпа, ресторан, продавнице, напонска рампа, киоск, администрација, мотел, асвалтна база. У овом елаборату даћемо параметре за димензионисање електроенергетске мреже на делу пута Појате – Прељина. </p>
				<p>Параметри за деминзионисање електричне мреже:</p>
				<p>1. Јавна расвета:</p>
				<p>– аутопут 2 х 250 W/cтyбy </p>
				<p>– Главне приступнице 1 х 250 W/cтyбy </p>
				<p>– Паркинг саобраћајнице 150 W/cтyбy</p>
				<p>2. Бензинска пумпа:</p>
				<p>– истакачка места 400 W/пo месту</p>
				<p>– општа потрошња 5 KW</p>
				<p>3. Ресторан:</p>
				<p>– општа потрошња 50 W/m² </p>
				<p>– ентилација и климатизација 100 W/m²</p>
				<p>– кухиња 10 KW</p>
				<p>4. Продавница (трговина)</p>
				<p>– општа потрошња 50 W/m² </p>
				<p>– вентилација и климатизација 100 W/m² </p>
				<p>– расхладни уређаји и топла вода 8 KW</p>
				<p>5. Наплатна рампа: </p>
				<p>– наплатно место 3 КW/месту</p>
				<p>6. Киоск:</p>
				<p>– 100 W/m²</p>
				<p>7. Киоск за храну</p>
				<p>– општа потрошња 50 W/m² </p>
				<p>– вентилација и климатизација 100 W/m² </p>
				<p>– расхладни уређаји и топла вода 8 KW</p>
				<p>8. Администрација</p>
				<p>– општа потрошња 50 W/m² </p>
				<p>– вентилација и климатизација 100 W/m²</p>
				<p>9. Мотел</p>
				<p>– 100 W/лежају</p>
				<p>10. Асфалтна база 250 KW/бази</p>
				<p class="clan">Остали услови </p>
				<p>Јавном предузећу које се стара о електроенергетској мрежи и објектима треба обезбедити несметан приступ и остале услове за нормално одржавање и функционисање далековода од 110-400 kV у складу са Законом о енергетици (,,Службени гласник РС”, бр. 57/11, 80/11 – исправка, 93/12 и 124/12). Ово укључује и повремене веће радове на замени опреме на далеководима приликом којих се може појавити и потреба за заустављањем саобраћаја. </p>
				<p class="clan">Гасоводна инфраструтктура </p>
				<p>Простор између Појата и Прељине је најзначајнији гасоводни коридор у централном делу Србије, јер спаја источни и западни део Републике Србије и представља деоницу сигурносног гасоводног система. Предметна деоница ће имати још већи знаћај у повећању транзитних капацитета обзиром да је код Параћина планирана и веза са интернационалним гасоводом ,,Јужни ток”. </p>
				<p>Нема посебних планова за даљи развој гасовода високог радног притиска на овом простору, осим што што се планира изградња паралелног гасовода високог радног притиска, од Баточине, преко Крагујевца до Бреснице, што је изван граница овог Плана, али је веома значајно због сигурнијег снабдевања простора према Чачку, Краљеву и даље према Ужицу, Златибору и Прибоју, нарочито у условима снабдевања природним гасом из једног правца снабдевања, из правца Мађарске, што је данас присутно.</p>
				<p>На простору од Појата до Прељине могуће је изградити и више нових ГМРС станица како би се формирале нове дистрибуције у овом простору. У најави су ГМРС Мрчајевци, Трстеник 2 и др.</p>
				<p class="clan">Утицај планираног аутопута на гасоводну мрежу </p>
				<p>Обзиром да су сви разводни гасоводи и гасоводни објекти изграђени и у експлоатацији, потребно их је третирати у складу са Правилником&nbsp;о условима за несметан и безбедан транспорт природног гаса гасоводима притиска већег од 16&nbsp;bar (,,Службени гласник РС”, број&nbsp;37/13), па је ради заштите истих потребно, обезбедити хоризонтално растојање између постојећих гасовода и планираног аутопута које не сме бити мање од 20 m, рачунајући од спољне ивице путног појаса. </p>
				<p>Постојећи магистрални гасовод који води од Појата ка Прељини се на више места укршта или се налази у коридору трасе планираног аутопута. Уколико буде потребно, вршиће се измештање делова њихових траса у зонама укрштања или на деловима где се делови траса поклапају или укрштају са трасом планираног аутопута на непрописан начин, или не потребно обезбедити безбедну експлоатацију гасоводне мреже и објеката. </p>
				<p>На неколико места аутопутски коридор пресеца гасоводе, а обзиром да угао укрштања гасовода са саобраћајницом треба да буде 90° уз дозвољена одступања до угла од 60°, на местима укрштања гасовода са планираним аутопутем, потребно је извршити заштиту, кориговање или измештање гасовода у складу са чланом 31. поменутог правилника. Хоризонтално растојање између изграђених објеката ГМРС и крајње ивице путног појаса – уколико је пут у категорији аутопута износи минимум 30 m, што је такође у складу са поменутим правилником.</p>
				<p class="spacija">3.3.4. ТЕЛЕКОМУНИКАЦИОНА ИНФРАСТРУКТУРА</p>
				<p class="clan">Концепт основних планских решења</p>
				<p>Концептом развоја телекомуникационе инфраструктуре, у складу са развојним документима и програмима на нивоу Републике Србије и надлежних оператера, предвиђа изградњу телекомуникационе инфраструктуре у планском подручју, којом ће се омогућити повезивање на националном, регионалном, прекограничном нивоу, као преко телекомуникационе мреже у коридорима осталих саобраћајница, постојећих и планираних са локалним нивоом. </p>
				<p>У коридору пута планирана је траса за телекомуникационе каблове телекомуникационих система везаних за функционисање аутопута (СОС телефони, видео надзор и управљање осветљењем петљи, међусобна телефонска веза база за одржавање, наплатних рампи, диспечерских центара..., пренос података рачунарском мрежом...) као и за потребе осталих имаоца система веза (мобилни оператери, војска, ЕПС, МУП итд. </p>
				<p>Планирана је и изградња приводних оптичких каблова од оптичког кабла у коридору пута дуж свих саобраћајница у обухвату Просторног плана за повезивање са насељима, садржајима ван насеља, базним радиостаницама. </p>
				<p>Оптички каблови у магистралној равни налазе се на следећим релацијама: </p>
				<p>– Краљево 3 – Крагујевац</p>
				<p>– Краљево 3 (II) – Крагујевац</p>
				<p>– Краљево 3 – Чачак</p>
				<p>– Краљево 3 – Крушевац</p>
				<p>– Краљево 3 – Рашка</p>
				<p>– Врњачка Бања – Ново село</p>
				<p>– Чачак – Горњи Милановац</p>
				<p>– Краљево – Крушевац</p>
				<p>– Крушевац – Појате</p>
				<p>– Јагодина-Ниш (Појате)- Ражањ</p>
				<p>– Краљево-Крушевац-Почековина</p>
				<p>– Краљево-Трстеник-Крушевац</p>
				<p>– Краљево-Чачак (ПЕ цеви постављене поред пруге)</p>
				<p>– Мрчајевци-Коњевићи.</p>
				<p>Оптички каблови у локалној равни нису наведени зато што немају утицаја на аутопут и не укрштају се са истим.</p>
				<p>За потребе мобилних телекомуникација, у складу са плановима развоја надлежних оператера, планиран је већи број базних радиостаница за покривање целокупног подручја. Планска решења обухватају: </p>
				<p>– побољшање постојећег стања односно замена аналогних постојећих аналогних централа дигиталним;</p>
				<p>– изградња нових комутационих објеката у насељима у којима се укаже потреба;</p>
				<p>– изградња оптичких каблова од централе до претплатника;</p>
				<p>– изградња РР мрежа у деловима насеља где је тешко градити фиксну телефонску мрежу;</p>
				<p>– изградња нових базних станица мобилне телефоније.</p>
				<p>Развој поштанске мреже предвиђа:</p>
				<p>– побољшање просторне дистрибуције и опремљености поштанских јединица уз увођење нових услуга у поштанском саобраћају;</p>
				<p>– могућност функционисања дела поштанских јединица као система сталних, односно сезонских уговорних пошти;</p>
				<p>– отварање одговарајућег броја шалтера поштанске службе у субопштинским центрима, центрима заједнице насеља, као и у насељима са специфичним функцијама;</p>
				<p>– реализација поштанских јединица у зонама туристичког развоја, у већим туристичким насељима и туристичким селима.</p>
				<p class="clan">Развој телекомуникационих система радио и ТВ мреже</p>
				<p>Пренос, емитовање и дистрибуција радио и ТВ програма и додатних сервиса обавља се преко радио релејних мрежа и мрежа предајника и репетитора.</p>
				<p>Процес преласка са аналогне на дигиталну земаљску телевизију спроводи се у складу са стратешким актима Владе и то: </p>
				<p>– Стратегијом за прелазак са аналогног на дигитално емитовање радио и телевизијског програма у Републици Србији („Службени гласник РС”, број 52/09), и </p>
				<p>– Одлуком о изменама Стратегије за прелазак са аналогног на дигитално емитовање радио и телевизијског програма у Републици Србији („Службени гласник РС”, број 18/12), са Акционим планом као њеним саставним делом којима је предвиђена изградња, санација и емитовање и дистрибуцију дигиталног телевизијског канала.</p>
				<p class="clan">Утицај планираног аутопута на мрежу телекомуникационих водова</p>
				<p>Са планираним аутопутем се укрштају или се налазе у његовом коридору следећи оптички каблови: Краљево 3 – Крагујевац, Краљево 3 (II) – Крагујевац, Краљево 3 – Чачак, Чачак – Горњи Милановац, Јагодина-Ниш (Појате)- Ражањ, Мрчајевци-Коњевићи. Уколико буде потребно, вршиће се измештање делова њихових траса у зонама укрштања или на деловима где се делови траса поклапају или укрштају са трасом планираног аутопута на непрописан начин. </p>
				<p class="spacija">3.3.5. КОМУНАЛНА ИНФРАСТРУКТУРА</p>
				<p class="clan">Комунални отпад</p>
				<p>Основно концептуално опредељење у погледу третмана комуналног отпада јесте затварање постојећих несанитарних депонија на територији свих општина. Неопходно је зауставити досадашњи тренд просторне дисперзије депонија дуж путева, речних токова и у близини сеоских и градских насеља имплементацијом пројеката изградње две нове регионалне санитарне депоније и установљавањем децентрализованог система управљања отпадом, који би сеоским насељима омогућио индивидуално прикупљање органског и неорганског отпада, прераду органског отпада на локалном нивоу и даљу дистрибуцију неорганског отпада крајњим корисницима, тј. откупљивачима секундарних сировина. У том смислу, неопходно је утврдити механизме санација постојећих депонија које се затварају у градским насељима и ван њих, као и начине рекултивације земљишта ради привођења новим наменама (а према планској и пројектној документацији). </p>
				<p>Рекултивација сваке појединачне депоније (заједно са хидрогеолошким истраживањима) би требало да се обави у периоду од прве до треће године након затварања.</p>
				<p>Основни циљ јесте ургентна санација постојећих градских депонија и минимизирање штетних утицаја у будућем периоду, путем коришћења и примене свих савремених достигнућа и искустава у области санације и ремедијације. Под минимизирањем штетног утицаја депоније подразумева се предузимање најнужнијих мера заштите животне средине, тј. максималне могуће интервенције које ће, пре свега, заштитити становништво и околне објекте од директних узрочника заразе и загађења, и то: </p>
				<p>– гасова који се издвајаjу из тела депоније, што може довести до самозапаљивања и развејавања густог, штетног дима;</p>
				<p>– ширења непријатног мириса отпада, који се при хемијским и биолошким реакцијама, а под дејством топлоте и атмосферских падавина распада, јер није прекривен довољном количином инертног материјала;</p>
				<p>– директног контакта људи, домаћих животиња и птица са отпадом који је сигуран извор заразе.</p>
				<p>У оквиру граница локације депоније се очекује и изградња постројења за прераду отпадних вода које настају као секундарни продукти третмана и одлагања комуналног отпада. Целокупан систем заснован је на дефинисању мреже трансфер станица у свакој појединачној општини/граду, из којих би се отпад превозио на место прераде и коначног одлагања. Локалне управе самостално одређују локације трансфер станица на својим територијама плановима нижег реда, које ће бити у складу са постојећим пројектима за депоније. </p>
				<p>После изградње регионалних депонија предвиђа се затварање свих градских депонија и њихова ремедијација и санација у складу са пратећим пројектима. </p>
				<p>Локације трансфер станица морају да задовоље основне услове да буду:</p>
				<p>– лоциране на ободима градова или села, на приступним путевима ка регионалној депонији;</p>
				<p>– удаљене најмање 2 km од здравствених станица и других медицинских центара са стационарним пацијентима, бања или прехрамбене индустрије;</p>
				<p>– удаљене најмање 500 m од најближе зоне стамбених насеља, зона заштите културно-историјских споменика или зона заштите животне средине, као и од аутобуских и железничких станица, складишта запаљивих материја и војних објеката;</p>
				<p>– удаљене најмање 100 m од станица за снабдевање нафтом и гасом; и</p>
				<p>– да се не налазе изнад инсталација за иригацију, хидромелиорационих система, било каквих објеката подземне инфраструктуре и др.</p>
				<p>Најефикасније је потенцијалне сировине (стакло, метал, папире и пластику) сепаративно одвајати и укључивати у производни процес одређених индустрија, органске материје (лишће, отпаци од дрвета и траве) компостирати и прерађивати у органско ђубриво, а несагориве и неразградиве отпатке (шут, пепео, отпаци камена, опеке и сл.) користити за насипање путева или друге грађевинске потребе.</p>
				<p class="clan">Остали комунални објекти </p>
				<p>Приликом пројектовања и извођења аутопута неопходно је обезбедити саобраћајну доступност гробљима, а уколико је потребно, и обезбеђење измештања делова или целих појединих гробаља због изградње аутопута и пратећих садржаја. </p>
				<p class="italik">3.4. УПОТРЕБА ЗЕМЉИШТА</p>
				<p>Основна намена простора одређена је важећим просторним плановима јединица локалне самоуправе на целом подручју Просторног плана. У односу на то, измена тих планова и њихових намена у простору ће се односити искључиво на подручје посебне намене, односно коридора планираног аутопута. </p>
				<p>Обзиром на утицај коридора планираног аутопута на околно подручје, евентуалне измене у наменама простора могу да се односе на повећану привредну активност, изградњу или реконструкцију комуникација нижег нивоа, потребу обезбеђења зона заштите делова постојећих и планираних намена од штетног утицаја аутопута и због потребе обезбеђења приступа и несметаног функционисања саобраћаја у коридору. </p>
				<p>Реализацијом Плана, односно изградњом аутопута и пратећих објеката у коридору, доћи ће до повећања површине под грађевинским земљиштем. У оквиру пољопривредног земљишта доћи ће до смањења површина због изградње аутопута. Шумско земљиште ће се и поред смањења потребног за изградњу планираног аутопута, повећати на деловима терена у коридору који ће бити под заштитним зеленилом. У оквиру водног земљишта због потребе изградње и заштите аутопута и околних терена градиће се насипи и остали објекти за мелиорације и заштиту од поплава, као и објекти за регулацију речних токова. </p>
				<p>Проблематика заузимања површина неопходних за изградњу пута као и свих пратећих садржаја који су значајни за остваривање комплетног програма изградње представља један од битних параметара меродаван за дефинисање односа пута и животне средине, поготово због чињенице да су обрадиве површине, лимитиране у смислу расположивих количина. У процесу дефинисања могућих утицаја, потребе за заузимањем површина се морају сагледати и са еколошког становишта и предузети одговарајуће мере у смислу могућих свођења утицаја на најмању могућу меру. </p>
				<p>Заузимање површина за потребе изградње пута може се поделити у две основне категорије. Ради се о површинама које се бесповратно ангажују за потребе пута и површинама које се најчешће ангажују привремено у току саме изградње. У површине које се неповратно ангажују спадају:</p>
				<p>Површине које обухвата планум пута:</p>
				<p>– возне траке,</p>
				<p>– зауставне траке,</p>
				<p>– разделни појас,</p>
				<p>– траке за убрзање и успорење,</p>
				<p>– банкине.</p>
				<p>Површине елемената трупа пута:</p>
				<p>– косине усека и насипа,</p>
				<p>– површине система за одводњавање (канали),</p>
				<p>– површине пројектоване за обезбеђивање прегледности,</p>
				<p>– површине које обухватају разне заштитне и потпорне конструкције.</p>
				<p>Површине пратећих садржаја:</p>
				<p>– денивелисане раскрснице и површински укрштаји са свим својим елементима,</p>
				<p>– паркиралишта и одморишта,</p>
				<p>– услужни центри,</p>
				<p>– базе за одржавање пута,</p>
				<p>– разни пратећи путеви и стазе</p>
				<p>– и други функцинални садржаји и садржаји за потребе корисника аутопута.</p>
				<p>Остале површине:</p>
				<p>– путно земљиште у оквиру појаса експропријације. </p>
				<p>У оквиру простора предвиђеног за изградњу, извођач поставља градилишну базу у оквиру које се налазе привремени објекти који ће служити за потребе изградње обилазнице. </p>
				<p>Положај градилишне базе треба предвидети на локацији која није у непосредној близини насељених места и на довољној удаљености је од постојећих водотокова. </p>
				<p>Површине које се ангажују привремено у току саме изградње биће дате извођачким пројектом.</p>
				<p>С обзиром на елементе попречног профила пута, усвојене за анализирану деоницу, површине које су обухваћене планумом пута, са по две коловозне и једном зауставном траком по смеру и разделним острвом и банкинама, одређене су ширином од 30,0 m у коју су укључени сви елементи што преведено на јединицу дужине од једног километра износи 3,0 ha<span class="italik">. </span>Површине, обухваћене косинама усека и насипа представљају у првом реду функцију пројектованог нагиба, положаја нивелете и топографских карактеристика подручја кроз које траса пролази. Појас експропријације у укупној ширини од око 70 метара, поред планума пута обухвата косине насипа, односно усека и заштитну ограду и одређен је на основу испројектованих попречних профила.</p>
				<p>У складу са наведеним оријентационо је срачуната укупна површина земљишта обухваћена експропријацијом.</p>
				<p>Табела 34. Заузимање земљишта за потребе посебне намене изградње и функционисања планираног аутопута и пратећих садржаја у функцији аутопута</p>
				<table class="tabela-sa-borderom">
					<tbody>
						<tr>
							<td class="auto-style2">
								<p>површине</p>
							</td>
							<td class="auto-style2">
								<p>Обрадиво земљиште</p>
							</td>
							<td class="auto-style2">
								<p>Шуме</p>
							</td>
							<td class="auto-style2">
								<p>Урбанизовано</p>
							</td>
							<td class="auto-style2">
								<p>Ливаде</p>
							</td>
							<td class="auto-style2">
								<p>Воћњаци и виногради</p>
							</td>
							<td class="auto-style2">
								<p>Укупно</p>
							</td>
						</tr>
						<tr>
							<td>
								<p>Укупна површина у ha</p>
							</td>
							<td>
								<p>588,30</p>
							</td>
							<td>
								<p>129,05</p>
							</td>
							<td>
								<p>5,78</p>
							</td>
							<td>
								<p>123,71</p>
							</td>
							<td>
								<p>43,17</p>
							</td>
							<td>
								<p>890,1</p>
							</td>
						</tr>
						<tr>
							<td>
								<p>% од укупне површине под посебном наменом</p>
							</td>
							<td>
								<p>66,1</p>
							</td>
							<td>
								<p>14,5</p>
							</td>
							<td>
								<p>0,65</p>
							</td>
							<td>
								<p>13,9</p>
							</td>
							<td>
								<p>4,85</p>
							</td>
							<td>
								<p>100,00</p>
							</td>
						</tr>
					</tbody>
				</table>
				<p>Закључује се да се за потребе изградње посебне намене планираног аутопута потребно ангажовање 890,01 хектара, односно 0,92% територије планског подручја. </p>
				<p class="bold">4. ПРАВИЛА УРЕЂЕЊА И ПРАВИЛА ГРАЂЕЊА</p>
				<p class="italik">4.1. ПРАВИЛА УРЕЂЕЊА И ОРГАНИЗАЦИЈЕ ЗЕМЉИШТА</p>
				<p class="spacija">4.1.1. РЕГУЛАЦИОНИ И ЗАШТИТНИ ПОЈАСЕВИ</p>
				<p>Појас регулације јесте растојање између регулационих линија јавног пута, што се утврђује у зависности од функције и ранга саобраћајнице. Просторним планом утврђује се оријентациона ширина пуног појаса регулације за:</p>
				<p>– аутопут ширине око 70 m;</p>
				<p>– државни пут I реда ширине око 25 m;</p>
				<p>– државни пут II реда ширине око 20 m; и</p>
				<p>– општински пут ширине око 15 m.</p>
				<p class="italik"><span class="italik">Врсте и ширине заштитних појасева</span></p>
				<p>Одређују се следећи обострани заштитни појасеви траса и објеката постојећих и планираних коридора саобраћајне инфраструктуре на подручју Просторног плана:</p>
				<p>1) непосредни заштитни појас – простор заштитног појаса од ивице земљишног појаса пута ширине 40 m за аутопут, 20 m за државни пут I реда, 10 m за државни пут II реда, 5 m за јавни општински и некатегорисан пут; и</p>
				<p>2) појас контролисане изградње – простор контролисане изградње се пружа од границе непосредног заштитног појаса ширине 40 m за аутопут, 20 m за државни пут I реда, 10 m за државни пут II реда и 5 m за јавни општински пут.</p>
				<p>Сви путеви утврђени Планом су јавни путеви и морају се пројектовати по прописима за јавне путеве и уз примену одговарајућих стандарда на основу Закона о јавним путевима. Такође, морају да се планирају, пројектују и граде тако да се планска и техничка решења ускладе са најновијим знањима технике пројектовања и изградње јавних путева, са захтевима безбедности саобраћаја, са економским начелима и мерилима за оцену оправданости њихове изградње и са прописима о заштити животне средине, тако да штетни утицаји на средину због очекиваног саобраћаја буду што мањи. Процедуре и акције на пројектовању и грађењу саобраћајне инфраструктуре, инсталација техничке инфраструктуре и регулација водотокова, морају се обједињавати.</p>
				<p>У заштитном појасу поред јавног пута ван насеља, забрањена је изградња грађевинских или других објеката, као и постављање постројења, уређаја и инсталација, осим изградње саобраћајних површина пратећих садржаја јавног пута, као и постројења, уређаја и инсталација које служе потребама јавног пута и саобраћаја на јавном путу.</p>
				<p>У заштитном појасу јавног пута је дозвољена градња, односно постављање, водовода, канализације, топловода, железничке пруге и других сличних објеката, као и телекомуникационих и електроводова, инсталација, постројења и сл, по претходно прибављеној сагласности управљача јавног пута која садржи саобраћајно-техничке услове.</p>
				<p>Заштитни појас, са сваке стране јавног пута, има следеће ширине:</p>
				<p>– државни путеви I реда – аутопутеви 40 m;</p>
				<p>– остали државни путеви I реда 20 m;</p>
				<p>– државни путеви II реда 10 m;</p>
				<p>– општински путеви 5 m.</p>
				<p>Ограде, дрвеће и засади поред јавних путева требало би подизати тако да не ометају прегледност јавног пута и не угрожавају безбедност одвијања саобраћаја.</p>
				<p>Рекламне табле, рекламни панои, уређаји за сликовно или звучно обавештавање или оглашавање могу се постављати поред државног пута на минималној удаљености од 7 m, односно поред општинског пута на минималној удаљености од 5 m, мерено са спољне стране од ивице коловоза.</p>
				<p class="spacija">4.1.2. ПРАВИЛА ЗА УСАГЛАШАВАЊЕ ИНФРАСТРУКТУРНИХ СИСТЕМА У КОРИДОРУ</p>
				<p>Основна правила за усаглашавање инфраструктурних система произилазе из важећих закона, техничких прописа, услова заштите животне средине, као и њиховог међусобног односа у простору. Овим просторним планом утврђују се правила за инфраструктурне системе и објекте: </p>
				<p class="bold">Водопривредна инфраструктура </p>
				<p class="italik"><span class="italik">Правила уређења за зоне водозахвата </span></p>
				<p>За изворишта подземних вода у заштитној зони забрањена је свака градња. Елвентуална изградња инфраструктуре у близини условљена је режимом заштите изворишта, у складу са Правилником о начину одређивања и одржавања зона санитарне заштите изворишта водоснабдевања („Службени гласник РС”, број 92/08).</p>
				<p class="italik"><span class="italik">Изворишта површинских вода</span> </p>
				<p>Заштитна зона изворишта је у радијусу од 10 m, где је забрањена свака градња. Евентуална изградња инфраструктуре у близини условљена је режимом заштите изворишта, према Правилнику о начину одређивања и одржавања зона санитарне заштите изворишта водоснабдевања. </p>
				<p class="italik"><span class="italik">Цевовод сирове воде</span> </p>
				<p>Заштитни коридор цевовода је минимално 5 m обострано. У коридору је забрањена свака градња. Укрштања са другом инфраструктуром се врше под углом од 90° по важећим прописима и нормативима; </p>
				<p>Постројења за пречишћавање воде (у даљем тексту: ППВ), на парцели на којој се налази ППВ није дозвољена било каква градња, а евентуална изградња других водова инфраструктуре условљена је режимом заштите ППВ, у складу са горе наведеним правилником. </p>
				<p>Подручја на којима се налазе изворишта подземних вода и подручја изворишта површинских вода од којих се захтева високи квалитет треба штитити од намерних или случајних загађења и других утицаја инфраструктурних система у коридору. Предвидети заштиту подземних вода и земљиште обезбедити од пробоја загађења, посебно код превоза опасних материја. </p>
				<p>У циљу минимизирања негативног ефекта експлоатације аутопута предвиђено је: </p>
				<p>– контролисано сакупљање атмосферских отпадних вода које се сливају са коловозних површина (затворени систем одводњавања); </p>
				<p>– пречишћавање отпадних вода пре њиховог упуштања у реципијент. </p>
				<p>Ниво пречишћавања отпадних вода условљен је квалитетом воде реципијента. На основу степена загађености атмосферских отпадних вода и захтеваног квалитета за њихово упуштање, предвиђено је прикупљање атмосферских отпадних вода у ретензије, лоциране дуж трасе пута. Пражњење ретензија се врши преко коалесцентних филтера у најближи реципијент (отворени ток). Препоручује се мониторинг квалитета атмосферских отпадних вода пре њиховог упуштања у реципијент. </p>
				<p>Зоне заштите изворишта и водних објеката, режим организације, уређења и коришћења простора установљавају се као: </p>
				<p>– шира зона заштите (зона санитарног осматрања, у даљем тексту: зона III); </p>
				<p>– ужа зона заштите (зона ограничења, у даљем тексту: зона II); </p>
				<p>– зона непосредне заштите (зона строгог режима, у даљем тексту: зона I). </p>
				<p>У појасу шире зоне заштите (зона III) дозвољено је слободно коришћење земљишта, уз изузетне мере ограничења које прописују надлежни органи здравствене службе. У зони коридора поред природне заштићености водоносних средина, мора се узети у обзир и значај издани, односно акумулације подземних вода за јавно водоснабдевање при чему је степен значаја одређен према типу насеља које користи или може користити одређену издан, односно акумулацију подземних вода. </p>
				<p>Формирана изворишта укључују и зоне санитарне заштите. Узимајући у обзир и ове параметре морају се применити одговарајуће мере заштите (према законској регулативи). </p>
				<p>У зони III не могу се градити или употребљавати објекти и постројења, користити земљиште или вршити друге делатности, ако то угрожава здравствену исправност воде на изворишту, и то:</p>
				<p>– трајно подземно и надземно складиштење опасних материја и материја које се не смеју директно или индиректно уносити у воде;</p>
				<p>– производња, превоз и манипулисање опасним материјама и материјама које се не смеју директно или индиректно уносити у воде;</p>
				<p>– комерцијално складиштење нафте и нафтних деривата;</p>
				<p>– испуштање отпадне воде и воде која је служила за расхлађивање индустријских постројења;</p>
				<p>– изградња саобраћајница без канала за одвод атмосферских вода;</p>
				<p>– експлоатација нафте, гаса, радиоактивних материја, угља и минералних сировина;</p>
				<p>– неконтролисано депоновање комуналног отпада, хаварисаних возила, старих гума и других материја и материјала из којих се могу ослободити загађујуће материје испирањем или цурењем;</p>
				<p>– неконтролисано крчење шума;</p>
				<p>– изградња и коришћење ваздушне луке;</p>
				<p>– површински и подповршински радови, минирање тла, продор у слој који застире подземну воду и одстрањивање слоја који застире водоносни слој, осим ако ти радови нису у функцији водоснабдевања;</p>
				<p>– одржавање ауто и мото трка.</p>
				<p>У појасу уже зоне заштите (зона II) забрањује се копање канала и извођење земљаних радова, пробијање горњег (заштитног) слоја земљишта, односно копање шљунка, песка, глине и сл. Не дозвољава се грађење уређаја за уклањање отпадних материја.</p>
				<p>Мора се испројектовати и извести затворен систем прихватања, одвођења и пречишћавања атмосферских отпадних вода са коловоза. Канали за прихват атмосферских вода морају бити изведени од водонепропусних материјала, а прикупљене отпадне воде се морају третирати на сепараторима масти и уља, па тек онда упуштене у коначни реципијент. </p>
				<p>У зони II не могу се градити или употребљавати објекти и постројења, користити земљиште или вршити друге делатности, ако то угрожава здравствену исправност воде на изворишту, и то:</p>
				<p>– изградња или употреба објеката и постројења, коришћење земљишта или вршење друге делатности из члана 27. овог правилника;</p>
				<p>– стамбена изградња;</p>
				<p>– употреба хемијског ђубрива, течног и чврстог стајњака;</p>
				<p>– употреба пестицида, хербицида и инсектицида;</p>
				<p>– узгајање, кретање и испаша стоке;</p>
				<p>– камповање, вашари и друга окупљања људи;</p>
				<p>– изградња и коришћење спортских објеката;</p>
				<p>– изградња и коришћење угоститељских и других објеката за смештај гостију;</p>
				<p>– продубљивање корита и вађење шљунка и песка;</p>
				<p>– формирање нових гробаља и проширење капацитета постојећих.</p>
				<p>Зона непосредне заштите (зона I) изворишта подземне воде формира се на простору изворишта непосредно око водозахватног објекта. Зона I изворишта подземне воде засађује се декоративним зеленилом, растињем које нема дубоки корен и може се користити као сенокос. Ова зона се ограђује ради спречавања неконтролисаног приступа људи и животиња заштитном оградом која не може бити ближа од 10 m (уколико у овој зони борави стално запослена особа), односно 3 m (уколико у овој зони не борави стално запослена особа) од водозахватног објекта који окружује. </p>
				<p>У зони I не могу се градити или употребљавати објекти и постројења, користити земљиште или вршити друге делатности, ако то угрожава здравствену исправност воде на изворишту, и то:</p>
				<p>– изградња или употреба објеката и постројења, коришћење земљишта или вршење друге делатности из члана 28. овог правилника;</p>
				<p>– постављање уређаја, складиштење опреме и обављање делатности који нису у функцији водоснабдевања;</p>
				<p>– кретање возила која су у функцији водоснабдевања ван за то припремљених саобраћајница, прилаз возилима на моторни погон која нису у функцији водоснабдевања, коришћење пловила на моторни погон, одржавање спортова на води и купање људи и животиња;</p>
				<p>– напајање стоке;</p>
				<p>– узгајање рибе ради комерцијалног изловљавања.</p>
				<p>Такође, предметна деоница државног пута I реда, мора се видно означити постављањем табле са натписом: „ПАЖЊА! УЛАЗИТЕ У ЗОНУ РЕЖИМА САНИТАРНЕ ЗАШТИТЕ” и у оквиру те деонице ограничити брзину кретања возила, како би се ризик од евентуалних акцидената свео на минимум. Појас зоне непосредне заштите служи искључиво за потребе водовода те се у њему не дозвољавају друге активности. </p>
				<p>Магистрални водовод заштитни коридор главне цеви је минимум 2.5 m обострано; заштитни коридор цеви ван насеља је опредељен према пречнику цеви: </p>
				<p>– 80 mm-200 mm = 1.5 m </p>
				<p>– 300 mm = 2.3 mm </p>
				<p>– 300 mm-500 mm =1.5 m </p>
				<p>– 500 mm-1000 mm = преко 5 m. </p>
				<p>Није дозвољена било каква градња. Укрштања са другом инфраструктуром се врше под углом од 90° по важећим прописима и нормативима. </p>
				<p>Постројења за пречишћавање отпадних вода на парцели на којој се налази ППОВ није дозвољена било каква градња, а евентуална изградња других водова инфраструктуре условљена је режимом заштите и функционисања постројења ППОВ (Закон о водама). </p>
				<p>За Биодиск обезбедити парцелу поред реципијента на парцели на којој се налази биодиск није дозвољена било каква градња, а евентуална изградња других водова инфраструктуре условљена је режимом заштите и функционисања постројења. </p>
				<p>За канализацију заштитни коридор цевовода и колектора је минимално 1.5 m обострано. У коридору је забрањена свака градња. Укрштања са другом инфраструктуром се врше под углом од 90° уз обострану заштиту, по важећим прописима и нормативима. </p>
				<p>За дренажи канал заштитни коридор канала је минимално 5 m обострано од ивице канала. У коридору је забрањена градња стамбених и производних угоститељских објеката. Изградња евентуалне инфраструктуре у близини условљена је режимом заштите и функционисања канала. Изградњу објеката у функцији канала могућа је по важећим прописима и нормативима уз сагласност и услове надлежног Јавног водопривредног предузећа. </p>
				<p>За одбрамбени насип заштитни коридор насипа је минимално 5 m обострано од ножице насипа. У коридору је забрањена градња стамбених и производних угоститељских објеката. Изградња евентуалне инфраструктуре у близини условљена је режимом заштите и функционисања насипа. Изградњу објеката у функцији насипа могућа је по важећим прописима и нормативима уз сагласност и услове надлежног Јавног водопривредног предузећа. </p>
				<p>Објекти се ни у ком случају не могу лоцирати и налазити у водном земљишту (Закон о водама). За активности на овим просторима обавезна је сагласност и услови надлежног Јавног водопривредног предузећа. </p>
				<p>Табела 35. Меродавне велике воде за системе заштите од поплава</p>
				<table class="tabela-sa-borderom">
					<tbody>
						<tr>
							<td class="auto-style2">
								<p>Број становника и карактер добара на заштићеном подручју касети </p>
							</td>
							<td class="auto-style2">
								<p>Приоритети</p>
							</td>
							<td class="auto-style2">
								<p>Повратни период меродавне велике воде (год)</p>
							</td>
						</tr>
						<tr>
							<td>
								<p>Преко 50000 становника </p>
								<p>Од 20000 до 50000 становника </p>
								<p>Врло велики и значајни индустријски и други привредни објекти </p>
								<p>Од 5000 до 20000 становника </p>
								<p>Средњи индустријски и други привредни објекти </p>
								<p>Мелиорациони системи и изворишта за водоснабдевање становништва </p>
								<p>До 5000 становника </p>
								<p>Мали индустријски и други привредни објекти </p>
								<p>Пољопривредне површине ван мелиорационих система </p>
							</td>
							<td>
								<p>1</p>
								<p>1</p>
								<p>1</p>
								<p>2</p>
								<p>2</p>
								<p>2</p>
								<p>3</p>
								<p>3</p>
								<p>3</p>
							</td>
							<td>
								<p>мин. 200</p>
								<p>мин. 100</p>
								<p>мин. 100</p>
								<p>мин. 50</p>
								<p>мин. 50</p>
								<p>мин. 25</p>
								<p>мин. 25</p>
								<p>мин. 25</p>
								<p>мин. 20</p>
							</td>
						</tr>
					</tbody>
				</table>
				<p>Термоенергетска инфраструктура: </p>
				<p>Магистрални гасоводи, нафтоводи и продуктоводи по правилу, укрштаће се са свим осталим инфраструктурним системима бушењем испод тих система и постављањем у заштитну цев, по могућству под углом од 90°, на минималној дубини од 0,8 m од дубине дренажног канала и 1 m од водоводних, телекомуникационих и других цеви и каблова и 1,5 m од дна нерегулисаних корита водених токова и 1,0 m од дна регулисаних корита водених токова. </p>
				<p>Код проласка у близини или паралелног вођења гасовода уз друге објекте одстојање не сме бити мање од: </p>
				<p>– 5 m од спољне ивице путног појаса ДП II реда и општинских путева, </p>
				<p>– 10 m од спољне ивице путног појаса ДП I реда, </p>
				<p>– 20 m од спољне ивице путног појаса аутопута, </p>
				<p>– 30 m од спољне ивице путног/пружног појаса код надземних делова гасовода, осим ако гасовод није постављен на друмски или железнички мост, </p>
				<p>– 15 m од спољне ивице пружног појаса индустријских колосека, </p>
				<p>– 10 m од ножице насипа регулисаних водотока и канала, </p>
				<p>– 0,5 m од спољне ивице других укопаних инсталација и мелиорационих објеката, </p>
				<p>– 1,0 m (мерено хоризонтално) од темеља грађевинских објеката, уколико не угрожава стабилност објекта. </p>
				<p>Приликом укрштања и паралелног вођења планираног инфраструктурног коридора аутопута са постојећим коридорима гасоводне инфраструктуре, може доћи до конфликта уколико се не испоштују минимални углови укрштања и прописана растојања. Уколико се не могу испоштовати прописани технички нормативи приликом укрштања и паралелног вођења, предвидети измештање дела гасоводне инфраструктуре како би се испунили технички нормативи за безбедно функционисање гасоводне и саобраћајне инфраструктуре, као и предузети мере заштите гасовода од утицаја инфраструктурног коридора путева I реда у радном појасу у току изградње, а касније коришћења саобраћајне инфраструктуре. </p>
				<p>Табела 36. Усаглашавање гасоводне инфраструктуре са коридором пута</p>
				<table class="tabela-sa-borderom">
					<thead>
						<tr>
							<td class="auto-style2">
								<p>Мрежа / објекат</p>
							</td>
							<td class="auto-style2">
								<p>Заштитна зона / појас</p>
							</td>
							<td class="auto-style2">
								<p>Правила / могућност изградње</p>
							</td>
						</tr>
					</thead>
					<tbody>
						<tr>
							<td>
								<p>Магистрални гасовод (p=50 bar)</p>
							</td>
							<td>
								<p>Минимум 30 m, обострано од ивице цеви.</p>
							</td>
							<td>
								<p>Забранити изградњу стамбених, угоститељских и производних објеката, у заштитном појасу. Изградња у близини гасовода условљена је Правилником о техничким условима за несметан и безбедан транспорт нафтоводима и продуктоводима (,,Службени гласник РС”, број&nbsp;37/13) и Правилником&nbsp;о условима за несметан и безбедан транспорт природног гаса гасоводима притиска већег од 16&nbsp;bar (,,Службени гласник РС”, број&nbsp;37/13).</p>
							</td>
						</tr>
						<tr>
							<td>
								<p>Разводни гасовод (p=50 bar)</p>
							</td>
							<td>
								<p>Минимум 30 m, обострано од ивице цеви.</p>
							</td>
							<td>
								<p>Забранити изградњу стамбених, угоститељских и производних објеката, у заштитном појасу. Изградња у близини гасовода условљена је Правилником о техничким условима за несметан и безбедан транспорт нафтоводима и продуктоводима (,,Службени гласник РС”, број&nbsp;37/13) и Правилником&nbsp;о условима за несметан и безбедан транспорт природног гаса гасоводима притиска већег од 16&nbsp;bar (,,Службени гласник РС”, број&nbsp;37/13).</p>
							</td>
						</tr>
						<tr>
							<td>
								<p>Градски гасовод (p=6/12 bar)</p>
							</td>
							<td>
								<p>Минимум 3 m, обострано од ивице гасоводне цеви.</p>
							</td>
							<td>
								<p>Забранити изградњу стамбених, угоститељских и производних објеката, у заштитном појасу. Изградња у близини гасовода условљена је Правилником о условима и техничким нормативима за пројектовање и изградњу градског гасовода (,,Службени лист СРЈ”, број 20/92).</p>
							</td>
						</tr>
						<tr>
							<td>
								<p>Градски гасовод (p=4 bar)</p>
							</td>
							<td>
								<p>Минимум 1 m, обострано од ивице гасоводне цеви.</p>
							</td>
							<td>
								<p>Забранити изградњу стамбених, угоститељских и производних објеката, у заштитном појасу. Изградња у близини гасовода условљена је Правилником о условима и техничким нормативима за пројектовање и изградњу градског гасовода (,,Службени лист СРЈ”, број 20/92).</p>
							</td>
						</tr>
						<tr>
							<td>
								<p>Главна мернорегулациона станица (ГМРС)</p>
							</td>
							<td>
							</td>
							<td>
								<p>Забранити изградњу стамбених, угоститељских и производних објеката, у заштитној зони. Изградња у близини ГМРС условљена је Правилником о техничким условима за несметан и безбедан транспорт нафтоводима и продуктоводима (,,Службени гласник РС”, број&nbsp;37/13) и Правилником&nbsp;о условима за несметан и безбедан транспорт природног гаса гасоводима притиска већег од 16&nbsp;bar (,,Службени гласник РС”, број&nbsp;37/13).</p>
							</td>
						</tr>
						<tr>
							<td>
								<p>Мернорегулациона станица (МРС)</p>
							</td>
							<td>
							</td>
							<td>
								<p>Забранити изградњу стамбених, угоститељских и производних објеката, у заштитној зони. Изградња у близини МРС условљена је Правилником о условима и техничким нормативима за пројектовање и изградњу гасовода (,,Службени лист СРЈ”, број 20/92).</p>
							</td>
						</tr>
						<tr>
							<td>
								<p>Магистрални и разводни нафтовод (p=50 bar)</p>
							</td>
							<td>
								<p>Минимум 30 m, обострано од ивице гасоводне цеви.</p>
							</td>
							<td>
								<p>Забранити изградњу стамбених, угоститељских и производних објеката, у заштитном појасу. Изградња у близини гасовода условљена је Правилником о техничким условима за несметан и безбедан транспорт нафтоводима и продуктоводима (,,Службени гласник РС”, број&nbsp;37/13) и Правилником&nbsp;о условима за несметан и безбедан транспорт природног гаса гасоводима притиска већег од 16&nbsp;bar (,,Службени гласник РС”, број&nbsp;37/13).</p>
							</td>
						</tr>
					</tbody>
				</table>
				<p class="clan">Електроенергетска инфраструктура </p>
				<p>Укрштање електроенергетских каблова са државним путевима извести искључиво механичким подбушивањем испод трупа пута, тако да минимална дубина предметних инсталација и заштитне цеви од најниже горње коте коловоза до горње коте заштитне цеви износи 1,35-1,50 m, у зависности од конфигурације терена. </p>
				<p>Остали електроенергетски водови напонског нивоа 35 кV, 110 кV, 220 кV и 400 кV могу се укрштати и надземно са путем по могућности под углом од 90°, али не мањим од 45°, при чему најмања висина проводника од горње ивице коловоза треба да буде 7,75 m (за напон 220 кV), односно 2 m (за напон од 400 кV). Минимална удаљеност електричног стуба од земљишног појаса аутопута при укрштању, треба да буде по правилу 40 m, а минимално 10 m, а не може бити мања од висине стуба, односно у складу са условима надлежног предузећа за путеве. </p>
				<p class="clan">Телекомуникациона инфраструктура </p>
				<p>Укрштање са државним путевима извести искључиво механичким подбушивањем испод трупа пута, тако да минимална дубина предметних инсталација и заштитне цеви од најниже горње коте коловоза до горње коте заштитне цеви износи 1,35-1,50 m, у зависности од конфигурације терена. </p>
				<p class="spacija">4.1.3. ПОТРЕБНЕ ПОВРШИНЕ ЗА КОРИДОРЕ ИНФРАСТРУКТУРНИХ СИСТЕМА</p>
				<p>Потребне површине за коридоре инфраструктурних система утврђене су на бази модификованих критеријума који су коришћени у Просторним плановима аутопутских коридора (Е-70 и Е-75). Ширине заштитних појасева утврђене су применом следећих критеријума: </p>
				<p>– задовољење просторних услова за смештање планираног инфраструктурног система, </p>
				<p>– утврђивање безбедног растојања од инфраструктурног система, ради заштите од негативних утицаја на животну средину, што се пре свега односи на буку и аерозагађење, </p>
				<p>– обезбеђење заштите основних функција у експлоатација инфраструктурног система од негативних утицаја на окружење као што су непланска изградња, неконтролисано одлагање отпада и слично. </p>
				<p class="spacija">4.1.4. СМЕРНИЦЕ И УСЛОВИ ЗА ФОРМИРАЊЕ ГРАЂЕВИНСКИХ ПАРЦЕЛА</p>
				<p>За изградњу у оквиру путног коридора, који се простире преко територије две или више катастарских општина, пре издавања употребне дозволе, формира се једна или више грађевинских парцела тако да једна грађевинска парцела представља збир делова појединачних катастарска парцела унутар катастарских општина. </p>
				<p>На основу правила уређења и грађења и услова датих у Плану, као и ситуационих и нивелационих елемената пута, потребно је урадити пројекат парцелације којим ће се формирати грађевинске парцеле планираног пута. </p>
				<p class="spacija">4.1.5. ОПШТИ И ПОСЕБНИ УСЛОВИ И МЕРЕ ЗАШТИТЕ ЖИВОТА И ЗДРАВЉА ЉУДИ, ЗАШТИТЕ ЖИВОТНЕ СРЕДИНЕ И ЗАШТИТЕ ОД ЕЛЕМЕНТАРНИХ НЕПОГОДА</p>
				<p>У контексту заштите животне средине, људи и предела неопходна је реализација следећих услова и мера: </p>
				<p>– успоставити мониторинг стања животне средине у току изградње и експлоатације саобраћајнице (квалитет ваздуха, воде и земљишта, ниво буке и вибрација), </p>
				<p>– заштита становништва од негативних утицаја коридора (заштитна ограда коридора у циљу безбедности, остављање слободног простора за кретање пешака и механизације поред ограде, денивелисано укрштање са општинским путевима, изградња пратећих садржаја), </p>
				<p>– заштита пољопривредног земљишта (рационално коришћење земљишта за потребе изградње и експлоатације коридора, адекватно одвођење и пречишћавање отпадних вода са коловоза), </p>
				<p>– заштита земљишта, подземних и површинских вода (контролисано сакупљање атмосферских отпадних вода са коловоза и њихово пречишћавање до потребног нивоа пре упуштања у реципијент, заштита изворишта кроз формирање зона заштите, заштита земљишта и подземних вода од пробоја загађења постављањем еластичних ограда и водонепропусних фолија на деловима коридора, где она евентуално долази у контакт са постојећим извориштима водоснабдевања и др.), </p>
				<p>– заштита ваздуха од загађивања (формирање зелених заштитних појасева дуж коридора, посебно на деоницама уз насеља и на правцима доминантних ветрова, адекватна хортикултурна обрада пратећих садржаја), </p>
				<p>– заштита од буке (успостављање мониторинга нивоа буке дуж коридора и према стању нивоа буке постављање звучних баријера, посебно у насељима) и вибрација (испитати угроженост постојећих објеката дуж коридора и према потреби, применити одговарајуће мере заштите од вибрација), </p>
				<p>– заштита од ерозија и бујица (биолошке, биотехничке и техничке мере заштите, хидрауличко димензионисање објеката на местима укрштања коридора са бујичним водотоцима), </p>
				<p>– заштита од поплава (активна и пасивна одбрана, планска контрола изградње у угроженим зонама), </p>
				<p>– адекватно одлагање комуналног отпада (привремено депоновање у контејнере дуж коридора и на локацијама пратећих садржаја, а њихово пражњење ће вршити надлежне комуналне службе), </p>
				<p>– заштита фауне (заштитна ограда и пропусти за животиње, у складу са условима Завода за заштиту природе Републике Србије), </p>
				<p>– заштита вегетације (током изградње коридора сачувати постојеће шумске комплексе, приобаље водотока, мочварне површине и сл; а приликом формирања заштитног појаса користити претежно аутохтоне врсте, у складу са подлогом и околином), </p>
				<p>– заштита пејзажа (адекватно озелењавање усека и насипа, њихово уклапање у природни облик рељефа и пејзажа, отварање визура према околном простору и др.), </p>
				<p>– заштита од акцидената (у случају изливања нафте и нафтних деривата вршити посипање угроженог земљишта сорбентом, скинути контаминирани слој земље и насути неконтаминираним, на угроженом пољопривредном земљишту у период до 23 године гајити културе које врше деконтаминацију земљишта, али не могу служити за исхрану у том периоду), </p>
				<p>– заштита од отпадних, опасних и штетних материја (прописати начин поступања са појединим опасним материјама, у складу са прописима, прописати методологију за процену опасности односно ризика од удеса и опасности од загађивања животне средине). </p>
				<p>Са аспекта свеукупне заштитите простора поред наведених општих услова и мера, мера заштите наведених у поглављу 3. ПЛАНСКА РЕШЕЊА 3.1.2. ЖИВОТНА СРЕДИНА, ПРЕДЕЛИ, ПРИРОДНА И КУЛТУРНА ДОБРА, ЗАШТИТА ОД ЕЛЕМЕНТАРНИХ НЕПОГОДА И ТЕХНИЧКО – ТЕХНОЛОШКИХ ХАЗАРДА И АСПЕКТ ОДБРАНЕ, нарочито се издвајају правила и услови који се морају испоштовати у току израде техничке документације, изградње и експлоатације планираног аутопута. Овде се наводе основни услови (усклађени са условима добијеним за израду овог ППППН од Завода за заштиту природе Србије 03 бр. 019-1574/2 издатим 20. јула 2011.године), а у фази израде техничке документације пројектант ће посебно прибављати и поштовати све законом прописане услове: </p>
				<p>– С обзиром на конфигурацију терена и планирану густину и структуру саобраћаја, Пројектом обавезно предвидети одговарајућу ширину, уздужни нагиб и носивост саобраћајних трака, зауставне и разделне траке, ивичњаке, банкине за обезбеђивање бочне стабилности пута, риголе за прихватање и контролисано вођење површинских вода, берме за заштиту риголе од еродираног материјала и сл., мостове, надвожњаке и прелазе, односно потребно је применити техничка решења која обезбеђују стабилност коловозне конструкције и испуњавају техничке прописе и стандарде који се односе на ову врсту објеката;</p>
				<p>– Пројектну и техничку документацију предметне саобраћајнице и пратећих објеката потребно је ускладити са најновијим знањима технике пројектовања и изградње јавних путева, са захтевима безбедности саобраћаја, са економским начелима и мерилима за оцену оправданости њене изградње и са прописима о заштити природе, тако да штетни утицаји на природу, због очекиваног саобраћаја, буду што мањи;</p>
				<p>– Планирати координирано и контролисано вођење планираних инфраструктурних система кроз инфрастаруктурни коридор, свуда где то природни фактори и технолошко-технички услови грађења експлоатације и заштите дозвољавају. Размештај инфраструктурних система у коридору, број премошћавања водотока и депресија и међусобног укрштања, свести на најмањи могући број, с тим да је за инфраструктурне системе са значајним техничко-гехнопоцким и локацијским захтевима (аутопут и сл.) пожељан размештај дуж исте обале водотока;</p>
				<p>– Поред саме трасе предметног аутопута, а у циљу што рационалнијег искоришћења простора пратећу инфраструктуру лоцирати са оне стране планираног аутопута, која је удаљенија од Западне Мораве;</p>
				<p>– У циљу рационалног коришћења простора за потребе изградње и експлоатације инфраструктурних система у предметном коридору, исте трасирати најкраћим путем, трасом оптимално прилагођеном условима теренима, паралелним вођењем инфраструктурних система у коридору и коришћењем постојећих траса увек када је то технички и функционално изводљиво;</p>
				<p>– Забрањено је планирање отварања позајмишта геолошког грађевинског материјала, као и узимање речног материјала (песка, шљунка и сл.). Неопходан агрегат и друге геолошке материјале за потребе изградње предметног инфраструктурног коридора потребно је обезбедити од за то овлашћених фирми;</p>
				<p>– Дозвољено је користити геолошки грађевински материјал из просеченог дела трасе, засека или усека;</p>
				<p>– На местима где траса инфраструктурног коридора ствара усеке и шкарпе, потребно је предвидети одговарајуће био-инжењерске мере заштите терена од ерозије, затрављивањем и озелењавањем косина одговарајућом врстом биолошког покривача уз поштовање принципа безбедности саобраћаја и вођење трасе. Приликом покривања шкарпа вегетацијом треба имати у виду да постоји природни, максимални степен нагиба до кога се вегетација може одржати без помоћи техничких мера. Земљиште веома стрмих шкрапа, треба учврстити жичаном мрежом или одговарајућим ћелијским тродимензионалним системом мрежа, од биолошки неразградивих полимера, испод које се сади трава и аутохтоно шибље. Саобраћајнице се не смеју ставити у промет уколико падине нису стабилизоване;</p>
				<p>– Планирана електро опрема, која ће се користи при изградњи предметних објеката, треба да је одговарајућег типа, прописно монтирана, заштићена од преоптерећења и прописно изолована, односно каблирана;</p>
				<p>– Евентуални радови на минирању, морају се планирати и изводити по шеми строго контролисаног минирања и са квалификованим лицима за ту врсту посла. Допрему експлозива и иницијалних средства планирати из одговарајућег овлашћеног магацина, а њихово допремање вршити возилима за ту намену;</p>
				<p>– При сагледавању радова обавезно предузети све мере противпожарне заштите, како шума, тако и људства и технике на градилишту. У свако време, на лицу места мора бити опрема за гашење пожара, док је приликом минирања строго забрањено паљење ватре;</p>
				<p>– Дефинисати решења за утицаје који се јављају као последица грађења објеката, који су привременог карактера; утицаје који се јављају као последица егзистенције система у простору, који имају трајни карактер; утицаје који се јављају као последица експлоатације система кроз време, који су трајног карактера, а исти су: бука, аерозагађење, вибрације, загађење вода, загађење и деградација тла, заузимање земљишта, просторно раздвајање функција, угрожавање флоре и фауне, деградација пејзажа, угрожавање природних и културних добара, ризик од акцидената и других непогода и сл;</p>
				<p>– Дефинисати одговарајуће методе, којима би се извори загађења, бука прашина, неугодни мириси, отпадне воде, као и узроци који потенцијално могу допринети њиховом повећању (нарочито у околини оптерећених деоница предметног инфраструктурног коридора и др.), могли смањити и бити У границама дозвољених нивоа;</p>
				<p>– Предвидети изолацију попречног профила предметне саобраћајнице и пратећих објеката од подлоге, ради спречавања эагађења водоносног слоја;</p>
				<p>– Планирати одговарајућа техничка решења којима ће бити обезбеђено сакупљање и одвођење атмосферских вода (киша, снег), са коловоза и површина за паркирање, до уређаја за пречишћавање сепаратора пре излива у реципијент;</p>
				<p>– Сепаратор мора бити такав да ухвати прво највеће загађење са коловоза и површина за паркирање, и ефикасно га пречисти;</p>
				<p>– Предвидети санирање локације уколико приликом извођења грађевинских радова на изградњи и у току експлоатације предметног инфраструктурног коридора, дође до хаваријског изливања уља, мазива или горива, односно уколико услед неправилне манипулације нафтом и њеним дериватима, приликом коришћења грађевинских машина и других постројења, прања возила и механизације изван за то предвиђених и уређених места, неадекватно уређеног градилишта и другим активностима које се не спроводе по препорукама техничких мера заштите у току изградње, дође до загађења тла. Такође, размотрити проблем акцидентних ситуација при превозу опасних, штетних и других материја и дефинисати одговарајуће услове и мере заштите природе, становништва, подземних и површинских вода, шума, пољопривредног земљи шта и сл;</p>
				<p>– Забрањено је сервисирање возила и одржавање грађевинских машина, транспортних средстава и сл., дуж трасе планираних објеката, као и на подручју заштићених природних добара и природних добара планираних за заштиту. Отпадни материјал сакупљен при сервисирању возила (уља и мазива) складиштити у за то одређену и обележену бурад и њихово депоновање вршити у складу са прописима;</p>
				<p>– Планирати санацију дивљих депонија и начине управљања отпадом. Забрањено је бацање комуналног и другог отпада у водотоке и земљиште, као и депоновање отпадних материјала на територији заштићеног природног добра и природног добара планираног за заштиту. Узети у обзир одредбе Закона о управљању отпадом („Службени гласник РС”, бр. 36/09 и 88/10). Комунални отпад може се привремено депоновати дуж трасе пута у специјалним судовима, контејнерима, а за њихову периодичну евакуацију надлежна је општинска комунална служба. Није дозвољено вршити паљење отпада на градилишту;</p>
				<p>– Дефинисати мере заштите од елементарних непогода (поплаве, земљотреси, ветар), техничких катастрофа (пожари, експлозије) и ратног разарања;</p>
				<p>– Уколико се у току радова наиђе на геолошка или палеонтолошка документа (фосили, минерали, кристали и др.), која би могла представљати заштићену природну вредност, одредбом члана 99. Закона о заштити природе, налазач је дужан да о налазу обавести надлежно министарство у року од осам дана од проналаска и предузме мере заштите од уништења, оштећивања или крађе, до доласка овлашћеног лица; </p>
				<p>– У случају да се током радова наиђе на објекте археолошког карактера тј. споменике културе, извођач радова, односно носилац Пројекта је дужан да, у складу са Законом о културним добрима („Службени гласник РС”, бр. 71/94, 52/11 – др. закон и 99/11 – др. закон), одмах обавести надлежан завод за заштиту споменика културе, односно предузме све мере како се налаз не би оштетио до доласка овпашћеног лица; </p>
				<p>– Након окончања свих грађевинских радова обавезно планирати санацију, ревитализацију, рекултивацију, рехабилитацију, уређење и привођење намени деградираних и девастираних површина, и то: евидентирањем терена угроженим процесима водне, еолске и другим облицима ерозије, одређивањем и контролом спровођења одговарајућих радова и мера заштите земљишта на угроженим теренима, прецизним зонирањем еколошки осетљивих подручја, планирањем земљишта, осигурањем стабилности терена, естетским обликовањем локације, хумусирањем, затрављивањем, озелењавањем аутохтоним биљним врстама, односно таквим врстама које су биолошки постојане у датим климатским условима, отпорније на штетне утицаје (издувне гасове, ветар, снежне наносе и остале могуће неповољне услове). Избор биљних врста ускладити са околним простором и његовом наменом. Утицати на смањење деградираних простора због непланске експлоатације природних ресурса, те извршити санацију еколошких црних тачака, као и смањиги загађења воде, ваздуха и земљишта. Такође, по завршетку планираних радова неопходно је уклонити све вишкове грађевинског материјала, опреме, машина и др. са предметних локација; </p>
				<p>– Посебну пажњу обратити на одржавање предметног аутопута током зимске сезоне. За спречавање настанка поледице на предметној саобраћајници планирати употребу еколошки прихватљивих средстава, а на одржавању исте планирати ангажовање надлежног предузећа за путеве.</p>
				<p class="italik">4.2. ПРАВИЛА ГРАЂЕЊА</p>
				<p class="spacija">4.2.1. ПУТНА ИНФРАСТРУКТУРА</p>
				<p>Правилима грађења дефинисана су правила која би требало да се примењују приликом спровођења Плана. Специфична правила и услови дефинишу се детаљнијом планском и техничком документацијом, а морају бити у граничним вредностима прописаним правилима и условима овог плана.</p>
				<p>Јавни путеви се морају градити тако да имају најмање две саобраћајне и две ивичне траке или ивичњаке у равни коловоза, а улица тротоар и уместо ивичних трака – ивичњаке. Ширина и број коловозних трака дефинисане су категоријом пута.</p>
				<p>Попречни профил планираног аутопута садржи две коловозне траке раздвојене разделним острвом ширине 3,0-4,0 m, у зависности од услова терена. Свака коловозна трака се састоји од по две саобраћајне траке од најмање 3,75 m и зауставне траке од 2,5 m. Укупна ширина попречног профила аутопута је 30,0 m. Остали елементи пута (полупречник кривине, уздужни нагиб, ивичне траке и сл.) се пројектују да омогуће брзину од најмање 130 km/h, имајући у виду конфигурацију терена на подручју Плана.</p>
				<p>Остали државни путеви I реда морају да поседују најмање једну саобраћајну траку по смеру минималне ширине 3,5 m, с тим што се, зависно од конфигурације терена, густине и структуре саобраћаја, ширина саобраћајне траке може смањити до 3,25 m. Oстали елементи пута морају омогућити безбедан саобраћај за веће брзине, а најмање за брзину од 100 km/h.</p>
				<p>Попречни профил државног пута II реда садржи коловозну површину, са најмање једном саобраћајном траком по смеру, и обострано вођене тротоаре у насељеним зонама. Минимална ширина саобраћајне траке не би требало да буде мања од 3,25 m. </p>
				<p>Попречни профил општинских путева садржи коловоз са једном саобраћајном траком по смеру и обостране тротоаре у насељеним местима. Минимална регулациона ширина код реконструкција постојећих уличних профила може износити 10 m, (2x3,0+2x2,0).</p>
				<p>За саобраћајни прикључак комерцијалних објеката (бензинске станице, пословног комплекса, итд.) на ДП I реда, предвидети траке за успорење/убрзање. Повезивање појединачних локација (стамбени, стамбено-пословни објекти и др.) на државне путеве условљава се изградњом паралелног једносмерног сервисног пута, са минимум 1,5 m широким разделним појасом од ДП I реда, који ће повезивати локације дуж путног правца. Уколико се сервисни пут предвиђа у залеђу локација, прикључење на државни пут предвидети на довољно великом растојању да се не омета одвијање саобраћаја на истом. </p>
				<p>Земљани пут који се укршта или прикључује на јавни пут мора се изградити са тврдом подлогом или са истим коловозним застором као и јавни пут са којим се укршта, односно на који се прикључује, у ширини од најмање пет метара и у дужини од најмање 40 m за државни пут I реда, 20 m за државни пут II реда и 10 m за општински пут, рачунајући од ивице коловоза.</p>
				<p>При реконструкцији одређених елемената путне и уличне мреже, мора се водити рачуна да елементи пута који се реконструишу буду у сагласности са техничким прописима и стандардима који су прописану за ту врсту објекта, односно материјала који се користи. Реконструкција делова путне мреже мора обухватити све елементе попречног профила. </p>
				<p class="clan">Елементи ситуационог плана</p>
				<p>Гранични елементи подразумевају прорачун минималних и максималних вредности за ситуацини план, подужни профил, попречни профил и прегледност у функцији рачунске брзине деонице Vr = 130 km/h. </p>
				<p>Ситуациони план: </p>
				<table class="tabela-sa-borderom">
					<tbody>
						<tr>
							<td>
								<p>– максимална дужина правца</p>
							</td>
							<td>
								<p>– max L = 2 400 m</p>
							</td>
						</tr>
						<tr>
							<td>
								<p>– минимални радијус хоризонталне кривине </p>
							</td>
							<td>
								<p>– min R = 800 m</p>
							</td>
						</tr>
						<tr>
							<td>
								<p>– максимални радијус хоризонталне кривине са ipk </p>
							</td>
							<td>
								<p>– min R’ = 5 000 m</p>
							</td>
						</tr>
						<tr>
							<td>
								<p>– минимална дужина прелазне кривине </p>
							</td>
							<td>
								<p>– min L = 115 m</p>
							</td>
						</tr>
						<tr>
							<td>
								<p>– мин. дужина зауставне прегледности при in = 1%</p>
							</td>
							<td>
								<p>– min Pz = 300 m</p>
							</td>
						</tr>
						<tr>
							<td>
								<p>– максимална ширина зоне прегледности</p>
							</td>
							<td>
								<p>– max bп = 14,1 m</p>
							</td>
						</tr>
					</tbody>
				</table>
				<p>Подужни профил: </p>
				<table class="tabela-sa-borderom">
					<tbody>
						<tr>
							<td>
								<p>– максимални подужни нагиб</p>
							</td>
							<td>
								<p>– max in = 4%</p>
							</td>
						</tr>
						<tr>
							<td>
								<p>– минимални подужни нагиб</p>
							</td>
							<td>
								<p>– min in = 0% – насип</p>
								<p>– min in = 0.5% – усек</p>
							</td>
						</tr>
						<tr>
							<td>
								<p>– максимални нагиб рампе витоперења</p>
							</td>
							<td>
								<p>– max irv = 0,75%</p>
							</td>
						</tr>
						<tr>
							<td>
								<p>– минимални радијус конкавног заобљења</p>
							</td>
							<td>
								<p>– min Rv = 11 250 m</p>
							</td>
						</tr>
						<tr>
							<td>
								<p>– минимални радијус конвексног заобљења</p>
							</td>
							<td>
								<p>– min Rv = 22 500 m</p>
							</td>
						</tr>
					</tbody>
				</table>
				<p>Попречни профил: </p>
				<table class="tabela-sa-borderom">
					<tbody>
						<tr>
							<td>
								<p>– ширина возне траке за континуалну вожњу</p>
							</td>
							<td>
								<p>– tv = 3.75 + 3.75 m </p>
							</td>
						</tr>
						<tr>
							<td>
								<p>– ширина зауставне траке</p>
							</td>
							<td>
								<p>– tz = 2.50 m </p>
							</td>
						</tr>
						<tr>
							<td>
								<p>– ширина ивичне траке </p>
							</td>
							<td>
								<p>– ti = 1.00 и 0,50 m </p>
							</td>
						</tr>
						<tr>
							<td>
								<p>– ширина банкине </p>
							</td>
							<td>
								<p>– b = 1.50 m</p>
							</td>
						</tr>
						<tr>
							<td>
								<p>– минимални попречни нагиб коловоза </p>
							</td>
							<td>
								<p>– min ip= 2,5% </p>
							</td>
						</tr>
						<tr>
							<td>
								<p>– максимални попречни нагиб коловоза у кривини </p>
							</td>
							<td>
								<p>– max ipk = 7%</p>
							</td>
						</tr>
					</tbody>
				</table>
				<p>Примењени елементи у пројектовању аутопута једнаки су граничним или повољнији од њих. </p>
				<p class="clan">Нормални попречни профил</p>
				<p>Нормални попречни профил представља типско решење у стандардним теренским и стандардним саобраћајним условима. Њиме се утврђују физичке размере путне конструкције, дефинишу интерни односи примењених елемената и решавају типски конструктивни детаљи. Имајући у виду да је након усвајања Генералног пројекта ступио на снагу Правилник о условима које са аспекта безбедности саобраћаја морају да испуњавају путни објекти и други елементи јавног пута („Службени гласник РС”, број 50/11). Планом су дефинисани попречни профили у складу са позитивном регулативом, а на основу прогнозираног саобраћајног оптерећења, структуре саобраћаја, ранга пута и усвојене рачунске брзине (Vr=130 km/h), са следећим карактеристикама: </p>
				<table class="tabela-sa-borderom">
					<tbody>
						<tr>
							<td>
								<p>– возне траке 4 x 3,75 m </p>
							</td>
							<td>
								<p>– 15,00 m</p>
							</td>
						</tr>
						<tr>
							<td>
								<p>– зауставне траке 2 x 2,50 m =</p>
							</td>
							<td>
								<p>– 5,00 m</p>
							</td>
						</tr>
						<tr>
							<td>
								<p>– ивичне траке 2 x (1,00 m + 0,50 m) =</p>
							</td>
							<td>
								<p>– 3,00 m</p>
							</td>
						</tr>
						<tr>
							<td>
								<p>– банкине 2 x 1,50 m =</p>
							</td>
							<td>
								<p>– 3,00 m</p>
							</td>
						</tr>
						<tr>
							<td>
								<p>– разделна трака* 3,00-4,00 m</p>
							</td>
							<td>
								<p>– 4,00 m</p>
							</td>
						</tr>
						<tr>
							<td>
								<p>укупна ширина:</p>
							</td>
							<td>
								<p>30,00 m</p>
							</td>
						</tr>
					</tbody>
				</table>
				<p><span class="italik">* Напомена: </span></p>
				<p><span class="italik">Главним пројектом биће одређена прецизна ширина разделне траке у зависности од услова терена. </span></p>
				<p>Имајући у виду да је постојећи Аутопут Е-75 Београд – Ниш изведен, а планирани Аутопут Е-763 Београд – Јужни Јадран пројектован са попречним профилом на основу старог Правилника, Планом се омогућава да се у фазама израде Идејног и Главног пројекта примени попречни профил којим ће се на најефикаснији и најбезбеднији начин остварити веза аутопутева. Дефинисано решење у пројектној документацији је потребно да одобри Ревизиона комисија за стручну контролу техничке документације. </p>
				<p>Попречни нагиб коловоза на правцу је симетрично двостран и износи ip=2,5%, а у кривини једностран, усмерен ка центру кривине и износи: 2,5% £ ipk£ 7%. Нагиб банкина је 6% како на вишој тако и на нижој страни коловоза и усмерени су ка спољним странама. Нагиб разделне траке је двостран и износи најмање 6%, а усмерен је ка њеној средини. У зони разделне траке поставља се једнострука еластична ограда за сваку траку аутопута посебно. Висина највише тачке еластичне ограде од ивица коловоза је 0,75 m. </p>
				<p>Косине насипа је потребно одредити на основу налаза геотехничког елабората, узимајући у обзир стабилност косина као максимални нагиб. Препоручени нагиби косина су за усек и насип 1:2. </p>
				<p>За ефикасно одводњавање површинских и прибрежних вода предвиђени су површински канали и подземна канализација. У разделној траци на правцу, при двостраном нагибу коловоза, нису предвиђени елементи за одводњавање јер вода отиче ка спољашњим ивицама коловоза. У кривинама, при једностраном нагибу, вода са коловоза отиче ка разделној траци преко асфалтиране површине ширине 1,5 m ка бетонској каналети ширине 1,0 m. За даље прихватање воде предвиђена је кишна канализација са сливницима и ревизионим шахтовима. Када вода са коловоза тече ка спољној ивици насипа прихвата се ивичњаком до сливника тј. шахта. Вода са коловоза након тога иде на третман пречишћавања путем сепаратора. У усеку, уз ивицу банкине, за прихватање воде са коловоза предвиђен је сегментни јарак ширине воденог огледала 2,5 m као и дубине минимум 0,30 m испод коте постељице. </p>
				<p>С обзиром да је аутопут саобраћајница високог ранга, предвиђена је заштитна жичана ограда са обе стране пута на целој његовој дужини. Заштитна жичана ограда се поставља на растојању од 1,0 m од најудаљеније тачке попречног профила. Са спољне стране заштитне жичане ограде предвиђен је простор ширине 5,0 m намењен кретању и маневрисању пољопривредне механизације, тамо где је то могуће. На местима где је потребан повремен улаз у простор који је ограђен жичаном оградом предвиђена су врата. Врата су постављена у зони објеката, а на међусобном растојању 2 до 3 km.</p>
				<p class="clan">Денивелисане раскрснице – петље</p>
				<p>Денивелисане раскрснице – петље је потребно пројектовати придржавајући се следећих параметара:</p>
				<p>Ситуациони план:</p>
				<table class="tabela-sa-borderom">
					<tbody>
						<tr>
							<td>
								<p>– минимални радијус хоризонталне кривине </p>
							</td>
							<td style="width: 30%">
								<p>– мин R = 50 m;</p>
							</td>
						</tr>
						<tr>
							<td>
								<p>– минимални радијус хоризонталне кривине са ипк </p>
							</td>
							<td style="width: 30%">
								<p>– мин R’ = 2000 m;</p>
							</td>
						</tr>
						<tr>
							<td>
								<p>– минимална дужина прелазне кривине </p>
							</td>
							<td style="width: 30%">
								<p>– мин L = 30-50 m.</p>
							</td>
						</tr>
					</tbody>
				</table>
				<p>Попречни профил (петља – двосмерни саобраћај):</p>
				<table class="tabela-sa-borderom">
					<tbody>
						<tr>
							<td>
								<p>– ширина возне траке за континуалну вожњу</p>
							</td>
							<td style="width: 30%">
								<p>– тv = 3.50 m </p>
							</td>
						</tr>
						<tr>
							<td>
								<p>– ширина траке за принудно заустављање</p>
							</td>
							<td style="width: 30%">
								<p>– тz = 1.50 m</p>
							</td>
						</tr>
						<tr>
							<td>
								<p>– ширина ивичне траке </p>
							</td>
							<td style="width: 30%">
								<p>– тi = 0.25 m </p>
							</td>
						</tr>
						<tr>
							<td>
								<p>– разделни појас</p>
							</td>
							<td style="width: 30%">
								<p>– Rt = 2.0 m</p>
							</td>
						</tr>
						<tr>
							<td>
								<p>– ширина банкине </p>
							</td>
							<td style="width: 30%">
								<p>– b = 1.5 m</p>
							</td>
						</tr>
						<tr>
							<td>
								<p>– минимални попречни нагиб коловоза </p>
							</td>
							<td style="width: 30%">
								<p>– мин iп= 2,5% </p>
							</td>
						</tr>
						<tr>
							<td>
								<p>– максимални попречни нагиб коловоза у кривини </p>
							</td>
							<td style="width: 30%">
								<p>– маx iпк = 6%</p>
							</td>
						</tr>
					</tbody>
				</table>
				<p>Попречни профил (петља – једносмерни саобраћај):</p>
				<table class="tabela-sa-borderom">
					<tbody>
						<tr>
							<td>
								<p>– ширина возне траке за континуалну вожњу</p>
							</td>
							<td style="width: 30%">
								<p>– тv = 3.50 m </p>
							</td>
						</tr>
						<tr>
							<td>
								<p>– ширина траке за принудно заустављање</p>
							</td>
							<td style="width: 30%">
								<p>– тz = 1.50 m</p>
							</td>
						</tr>
						<tr>
							<td>
								<p>– ширина ивичне траке </p>
							</td>
							<td style="width: 30%">
								<p>– тi = 0.25 m </p>
							</td>
						</tr>
						<tr>
							<td>
								<p>– ширина банкине </p>
							</td>
							<td style="width: 30%">
								<p>– b = 1.5 m</p>
							</td>
						</tr>
						<tr>
							<td>
								<p>– минимални попречни нагиб коловоза</p>
							</td>
							<td style="width: 30%">
								<p>– мин iп= 2,5% </p>
							</td>
						</tr>
						<tr>
							<td>
								<p>– максимални попречни нагиб коловоза у кривини </p>
							</td>
							<td style="width: 30%">
								<p>– маx iпк = 6%</p>
							</td>
						</tr>
					</tbody>
				</table>
				<p class="clan">Уређење путног појаса</p>
				<p>Полазна основа и циљ при обликовању плана озелењавања био је следећи:</p>
				<p>– обезбедити сигурност корисника пута и побољшање услова експлоатације;</p>
				<p>– одвајање коловозног дела пута од других намена површина;</p>
				<p>– учвршћивање косина насипа и усека;</p>
				<p>– смањење нивоа буке;</p>
				<p>– побољшање микроклиматских услова; и</p>
				<p>– учинити вожњу пријатнијом.</p>
				<p>Приликом дефинисања просторног размештаја растиња у саобраћајном профилу потребно је поштовати следећа минимална растојања:</p>
				<p>– минимално растојање средње високог растиња од ивице банкина аутопута је 4,5 m;</p>
				<p>– минимално растојање садница шибља од ивице банкина је 3,5 m на шкарпама насипа од ивице локалних саобраћајница је 3 m; и</p>
				<p>– минимално растојање дрвећа од ивице канала је 4 m,а минимално растојање шибља од ивице канала је 3 m. </p>
				<p>Зелене површине предвиђене овим планом обухватају: </p>
				<p>– површине банкина дуж трасе аутопута обострано (планирано подизање травњака);</p>
				<p>– површине средњег разделног појаса (делимично подизање травњака пошто је разделна трака делом трасе целом ширином избетонирана, поплочана а делом предвиђена за подизање травњака);</p>
				<p>– површине шкарпи обострано дуж аутопута (планирана садња садним материјалом различите категорије и подизање травњака) спонтано обнављати, и</p>
				<p>– површине денивелисаних укрштаја (планирано подизање травњака).</p>
				<p>Потребно је применити групације различитих категорија зеленила, са садњом садница средње високих и нижих лишћара, средње високих четинара, украсног шибља, полеглих четинара и травњака, које ће заједно дати неопходно засенчење будућег аутопута. Ово растиње треба да има изражену способност везивања терена као заштита од ерозије и филтер који ће задржавати честице прашине, чађи и делимично тешке метале. </p>
				<p class="clan">Наплатне станице</p>
				<p>Број наплатних места на денивелисаним раскрсницама је одређен овим планом, док ће се детаљнији просторни размештај пратећих садржаја дефинисати пројектном документацијом, при чему морају поседовати објекте инфраструктуре: опрема наплатних места, острва наплатних платоа, осветљење платоа, водовод, канализација, напајање електричном енергијом, телефонија и др, као и објекте за особље на наплатној станици: канцеларије, просторије за потребе полиције и др. Пројектном документацијом је потребно предвидети и канале за електронске видове плаћања накнаде, имајући у виду нове тенденције у овој области.</p>
				<p class="clan">Однос са електроенергетском инфраструктуром</p>
				<p>Траса планираног аутопута угрожава постојеће електро-енергетске водове, што условљава њихову реконструкцију. У складу са вежећим правилником, потребно је да сигурносна висина вода изнад аутопута износи 7,75 m (за напон 220 кV), односно 2 m (за напон од 400 кV), удаљеност било ког дела стуба од ивице аутопута износи по правилу 40,0 m. Кад вод прелази преко аутопута, удаљеност било ког дела стуба може бити мања ако то захтевају услови тла, с тим да не сме бити мања од 10,0 m. Изолација мора бити механички и електрично појачана.</p>
				<p>У распону укрштања није дозвољено настављање проводника, односно заштитних ужади. Угао укрштања не сме бити мањи од 30°.При вођењу водова паралелно са аутопутем, удаљеност вода од аутопута на потезима дужим од 5 km мора бити:</p>
				<p>– за водове напона до 35 kV – најмање 50,0 m, и</p>
				<p>– за водове напона већег од 35 kV – најмање 100,0 m.</p>
				<p>Уколико је предвиђено подземно укрштање електро-енергетских водова са аутоутем, потребно је кабловске водове положити у заштитне PVC цеви испод аутопута, под правим углом.</p>
				<p class="clan">Пратећи садржаји аутопута</p>
				<p><span class="italik">Паркиралишта </span></p>
				<p>служе за краћа задржавања путника. Од обавезних садржаја садрже:</p>
				<p>– паркинг за путничка и теретна возила и аутобусе;</p>
				<p>– интерни телефон;</p>
				<p>– санитарне просторије;</p>
				<p>– вода за пиће;</p>
				<p>– панои са туристичким информацијама; и</p>
				<p>– мање површине уређене за одмор и игру деце.</p>
				<p><span class="italik">Одморишта </span></p>
				<p>служе за дуже задржавање путника (30-90 мин.) Основни садржаји одморишта типа I површине 1,5-3 ha су: </p>
				<p>– паркинг путничких аутомобила са 20 места, паркинг теретних возила са осам места и аутобуса са два места; </p>
				<p>– мања јавна чесма, санитарни чвор (мин. 40 m² бруто); </p>
				<p>– продавница освежавајућих пића са употребом мобилног телефона и приручним средствима прве помоћи на путу за путничке аутомобиле (мин. 20 m²); </p>
				<p>– места за одмор и седење за 50 особа, надстрешнице, телефонска говорница и пејзажно уређена површина за одмор од 500-1000 m²; </p>
				<p>– службени објекат за нужни смештај запослених на одморишту и свратиште инспекције и полиције (мин. 20 m²); и </p>
				<p>– табла са називом и планом одморишта на улазу у одмориште (информације о непосредном окружењу и његовим мотивима) и табла на излазу са одморишта са основним информацијама о даљем путу (о главним саобраћајним скретањима према градовима, бањама, туристичким дестинацијама, природним и културним добрима и др.). </p>
				<p>Основни садржаји одморишта типа II, површине 3-5 ha су: </p>
				<p>– паркинг за аутомобиле са 40 места, паркинг за теретна возила са 16 места, паркинг за аутобусе са четири места; </p>
				<p>– већа јавна чесма, санитарни чвор (мин. 50-100 m² бруто); </p>
				<p>– продавница 50-100 m², етно–угоститељство (мин. 50 m²); </p>
				<p>– мањи кафе, мања продавница, мање игралиште (за одбојку или кошарку); </p>
				<p>– мини-пијаца за продају локалних пољопривредних и традиционалних занатских производа са наткривеним простором са тезгама (мин. 200 m²); </p>
				<p>– места за седење за 100-200 путника, површина за одмор и релаксацију у етно амбијенту (стазе, клупе и столови са 100 седећих места, корпе за отпатке и др.) површине од мин. 2000 m²; </p>
				<p>– табла са називом и планом одморишта на улазу у одмориште (информације о непосредном окружењу и његовим мотивима); </p>
				<p>– информативно–туристички пункт (мин. 30 m²) на излазу са одморишта у функцији промоције туризма (са јавним и службеним телефоном или употребом мобилног телефона и информацијама о непосредном окружењу и његовим мотивима приступачним са одморишта, о главним саобраћајним скретањима према градовима, бањама, туристичким дестинацијама, природним и културним добрима и др.); </p>
				<p>– простор за приручна средства прве помоћи и помоћи на путу за путничке аутомобиле (мин. 30 m²); и </p>
				<p>– службени објекат за нужни смештај запослених на одморишту и свратиште инспекције и полиције (мин. 40 m²).</p>
				<p>Услужни центри су специфични, вишенаменски објекти који првенствено служе за дуже задржавање корисника. Опремају се мотелима, пумпама за гориво, ресторанима, сервисима, радионицама и сл. Потребно им је обезбедити директан приступ са аутопута и приступ из залеђа тј. са локалне путне мреже. Детаљнија разрада предложених локација услужних центара урадиће се детаљнијом планском разрадом на нивоу планова детаљне регулације.</p>
				<p class="spacija">4.2.2. ЖЕЛЕЗНИЧКИ САОБРАЋАЈ</p>
				<p>Реконструкција постојећих колосека обављаће се према стању горњег строја на прузи, односно редовном циклусу замене и обнове материјала горњег строја. При реконструкцији је потребно водити рачуна о поштовању стандарда, техничких прописа, материјала и да резервни делови поседују меродавне атесте.</p>
				<p>У делу насеља, где железничка пруга пролази кроз стамбено ткиво, успоставља се заштитни појас ширине најмање 25 m од осе крајњих колосека, уз предузимање мера заштите од буке и вибрација. Међутим, пожељно је тамо где је то могуће, да заштитни појас буде 40 m од осе крајњег колосека.</p>
				<p>Према ППРС, железница задржава железничко земљиште и коридоре свих раније укинутих пруга.</p>
				<p>У складу са Законом о железници укрштај железничке пруге са јавним путевима изводи се њиховим свођењем на најнеопходнији број, усмеравањем два или више јавних путева на заједничко место укрштања. Размак између два укрштаја пруге и јавног пута не може да буде мањи од 2.000 m, осим у урбаном подручју према посебном договору железнице и градске управе. Укрштање железничке пруге са некатегорисаним путевима изводи се усмеравањем тих путева на најближи јавни пут, који се укршта са односном пругом. Ако то није могуће, треба међусобно повезати путеве и извести њихово укрштање са пругом на заједничком месту.</p>
				<p class="spacija">4.2.3. ПЕШАЧКИ И БИЦИКЛИСТИЧКИ САОБРАЋАЈ</p>
				<p>Пешачке површине (стазе и тротоари) су саставни елеменат попречног профила свих градских саобраћајница. Оне се обавезно физички издвајају у посебне површине које су заштићене од осталих видова моторног саобраћаја, изузев код интегрисаних улица. Ширина тротоара зависи од намене и атрактивности околног простора и интензитета пешачких токова. Минимална ширина тротоара за кретање пешака је 0,8 m, а за кретање инвалида са помагалима 1,5 m.</p>
				<p>Новопланиране бициклистичке трасе (траке и стазе) се могу водити заједно са моторним саобраћајем у улицама нижег ранга од аутопута, заједно са пешацима и издвојено од осталих видова саобраћаја. </p>
				<p>Уколико је обим моторног и пешачког саобраћаја такав да може угрозити безбедност одвијања саобраћаја потребно је бициклистички саобраћај издвојити у посебне стазе. Основна правила трасирања бициклистичких стаза су: користити мирне (стамбене) улице, избегавати улице са неповољним нагибима, трасе полагати кроз озелењене зоне, трасама повезивати стамбене зоне, зоне рекреације и централних активности и у зонама атракције планирати просторе за паркирање бицикла. Као посебне, бициклистичке стазе се трасирају ободом пошумљених области, кроз пошумљене области и преко ливада. Подлога мора омогућити несметано коришћење стаза током већег дела године. Препоручује се асфалт, макадам, камена стаза и сл. Минимална ширина једносмерне бициклистиче стазе је 1,25 m, а двосмерне 2,5 m.</p>
				<p>Наведена правила су усмеравајућег карактера и имајући у виду да се односе на простор ван коридора аутопута, примењиваће се у случају да не постоје правила за инфраструктуру за пешачки и бициклистички саобраћај у плановима јединица локалних самоуправа.</p>
				<p class="spacija">4.2.4. УСЛОВИ ЗА ОСТАЛЕ ИНФРАСТРУКТУРЕ</p>
				<p>Хидротехничка (водопривредна) инфраструктура: </p>
				<p>– сва укрштања планираних инфраструктурних система (државни пут, пруга, гасовод, оптички кабл) са површинским водотоцима (природним и вештачким) изводиће се уз поштовање услова да се не ремети основна намена и функција водотока и да се осигура нормалан протицај водотока у свим условима; </p>
				<p>– положај трасе инфраструктурног система биће ван зоне непосредне и уже заштите подземних и површинских изворишта водоснабдевања, а када то није могуће, заштита изворишта обезбедиће се посебним пројектом заштите и континуалне контроле квалитета воде; </p>
				<p>– пропусти и мостови димензионисаће се на стогодишње воде, а да се при томе не угрози безбедност функционисања инфраструктурног система, док ће се на местима укрштања обезбедити заштита обала и корита (обалоутврда узводно и низводно према хидрауличном прорачуну) од ерозије, уз одводњавање у зони мостова; </p>
				<p>– положај трасе површинског или подземног линијског инфраструктурног система, по правилу је ван водног земљишта, а на местима укрштања са водотоком, када је год могуће, под углом од приближно 90°, под условом да се подземни инфраструктурни системи на месту укрштања са водотоком обезбеђују путем објеката (моста) за веће водотоке, или заштитним цевима испод дна корита мањих водотока, на минималној дубини од 0,8 до 1,5 m;</p>
				<p>– препоручује се типизирање изгледа пропуста тако да димензионисање отвора задовољи хидрауличке елементе за поједине водотоке и канале;</p>
				<p>– обезбедиће се контролисано прикупљање и евакуација атмосферских вода дуж трупа државног пута и пруге и њихово одвођење у постојеће ретенционе просторе (водотоке, канале) по принципу брже евакуације (риголе, пропусти и др.);</p>
				<p>– на местима укрштања државног пута и пруге са постојећим трасама водовода и канализације предвидеће се пропусти са заштитним цевима; </p>
				<p>– све радње на усаглашавању саобраћајних система са водопривредном инфраструктуром обављаће се уз сагласност и контролу надлежних органа за послове водопривреде. </p>
				<p class="clan">Енергетска инфраструктура </p>
				<p>Електроенергетска инфраструктура: </p>
				<p>– Трафостанице градити као зидане, монтажнобетонске (у даљем тексту: МБТС) и стубне (у даљем тексту: СТС), за рад на 20 kV напонском нивоу; </p>
				<p>– Површина за изградњу зидане или МБТС трафостанице треба да буде око 5,0 х 6,0 m, минимална удаљеност од других објеката треба да буде 3 m; </p>
				<p>– Трафостаница се може градити у линији постојећег надземног вода или ван њега на парцели власника (корисника), најмање 3,0 m од стамбених и других објеката; </p>
				<p>– Високонапонска и нисконапонска мрежа се може градити надземно или подземно на пољопривредном земљишту, по могућности у већ постојећим електроенергетским коридорима, уз сагласност власника (корисника) парцеле; </p>
				<p>– 20 kV мрежу и нисконапонску мрежу на шумском земљишту градити подземно у путном појасу шумског пута или стази, односно у постојећим коридорима ако постоје; </p>
				<p>– Око надземних 400 kV и 110 kV далековода обезбедити коридор 40 m, односно 25 m од осе далековода са обе стране, у којима се не могу градити објекти без сагласности власника далековода, а око 10 kV и 20 kV, надземних водова обезбедити коридор од 5 m од осе далековода, са обе стране, у којем неће бити дозвољена градња, као ни засађивање високог растиња без претходне сагласности надлежног предузећа; </p>
				<p>– Укрштање електроенергетских водова, закључно са 20 kV са путем, извешће се каблирањем и постављањем у за то планиране инфраструктурне технолошке канале;</p>
				<p>– Укрштање електроенергетских каблова са државним путевима извести искључиво механичким подбушивањем испод трупа пута, тако да минимална дубина предметних инсталација и заштитне цеви од најниже горње коте коловоза до горње коте заштитне цеви износи 1,35-1,50 m, у зависности од конфигурације терена;</p>
				<p>– Електроенергетски водови напонског нивоа 400 kV, 220 kV и 110 kV се могу укрштати и надземно са државним путем и пругом по могућности под углом од 90°, али не мањим од 45°, при чему најмања висина проводника од горње ивице коловоза треба да буде 7,75 m (за напон 220 kV), односно 2 m (за напон од 400 kV), а од шина железничке пруге 12 m, односно у складу са условима надлежних предузећа за путеве и железницу;</p>
				<p>– Минимална удаљеност електричног стуба од земљишног појаса државног пута при укрштању, треба да буде по правилу 40 m, а минимално 10 m (не мање од висине стуба), односно у складу са условима надлежног предузећа за путеве; </p>
				<p>– При паралелном вођењу електроенергетске каблове полагати најмање 3,0 m од државних путева I и II реда (крајња тачка попречног профила изузетно ивица коловоза), односно у складу са условима надлежног предузећа за путеве. Од осталих путева мин. 1,0 m;</p>
				<p>– Електроенергетске каблове при паралелном вођењу полагати у земљаном рову или кабловској канализацији, на дубини од најмање 1,35 m; </p>
				<p>– За електроенергетску мрежу, као линијску инфраструктуру обавезна је израда урбанистичког плана;</p>
				<p>– Електроенергетску мрежу и друге објекте у близини далековода градити уз уважавање Правилника о техничким нормативима за изградњу надземних електроенергетских водова напона од 1 kV до 400 kV („Службени лист СФРЈ”, бр. 65/88 и 18/92), затим техничких услова заштите подземних металних цевовода од утицаја електроенергетских постројења ЈУС Н.ЦО.105 („Службени лист СФРЈ”, број 68/86), заштите телекомуникационих постројења од утицаја електроенергетских постројења, заштите од опасности ЈУС Н.ЦО.101 („Службени лист СФРЈ”, број 68/88), Закона о јавним путевима и Закона о заштити од нејонизујућих зрачења („Службени гласник РС”, број 36/09) и одговарајућих подзаконских аката. </p>
				<p class="clan">Термоенергетска инфраструктура</p>
				<p>Гасоводи високог и средњег притиска и МРС </p>
				<p>– Минимална удаљеност мeрнорегулационих станица у објектима од чврстог материјала од стамбених, пословних и фабричких зграда, радионица и складишта запаљивих материјала износи 15 m. </p>
				<p>– Минимална удаљеност мернорегулационих станица у објектима од чврстог материјала од трафо станице износи 30 m. </p>
				<p>Табела 37. Минимална удаљеност мернорегулационих станица у објектима од чврстог материјала од осталих <br>инфраструктурних објеката:</p>
				<table class="tabela-sa-borderom">
					<tbody>
						<tr>
							<td>
								<p>Железничке пруге и објекти </p>
							</td>
							<td class="auto-style2">
								<p>30 m </p>
							</td>
						</tr>
						<tr>
							<td>
								<p>Индустријски колосеци </p>
							</td>
							<td class="auto-style2">
								<p>14 m </p>
							</td>
						</tr>
						<tr>
							<td>
								<p>Државни путеви I реда </p>
							</td>
							<td class="auto-style2">
								<p>20 m </p>
							</td>
						</tr>
						<tr>
							<td>
								<p>Државни путеви II реда и општински путеви </p>
							</td>
							<td class="auto-style2">
								<p>10 m </p>
							</td>
						</tr>
						<tr>
							<td>
								<p>Остали путеви </p>
							</td>
							<td class="auto-style2">
								<p>6 m </p>
							</td>
						</tr>
						<tr>
							<td>
								<p>Водотоци </p>
							</td>
							<td class="auto-style2">
								<p>5 m </p>
							</td>
						</tr>
						<tr>
							<td>
								<p>шеталишта и паркиралишта </p>
							</td>
							<td class="auto-style2">
								<p>10 m </p>
							</td>
						</tr>
						<tr>
							<td>
								<p>Остали грађевински објекти </p>
							</td>
							<td class="auto-style2">
								<p>10 m </p>
							</td>
						</tr>
					</tbody>
				</table>
				<p>– Растојања у табели дата су у метрима, рачунајући код железничких пруга и путева од ивице пружног/путног појаса</p>
				<p>– У појасу ширине 30 m на једну и другу страну од осе гасовода високог притиска, забрањено је градити зграде за становање. </p>
				<p>– Дубина полагања гасовода је минимално 1,35 – 1,50 m. </p>
				<p>– Код проласка у близини или паралелног вођења гасовода високог притиска уз друге објекте одстојање не сме бити мање од: </p>
				<p>– 10 m од спољне ивице путног појаса државни путеви I реда, </p>
				<p>– 5 m од спољње ивице путног појаса државни путеви II реда и општинских путева, </p>
				<p>– 20 m од спољне ивице путног појаса аутопута, </p>
				<p>– 20 m од спољње ивице пружног појаса железничке пруге, осим ако је гасовод постављен на друмски или железнички мост, </p>
				<p>– 15 m од крајње осе индустријског колосека, </p>
				<p>– 1 m (мерено хоризонтално) од темеља грађевинских објеката, уколико не угрожава стабилност објекта, </p>
				<p>– 0,5 m од спољне ивице других укопаних инсталација и мелиорационих објеката, </p>
				<p>– 10 m од ножице насипа регулисаних водотока и канала. </p>
				<p>Табела 38. Mинималнo дозвољених растојања гасовода средњег притиска у односу на укопане инсталације</p>
				<table class="tabela-sa-borderom">
					<tbody>
						<tr>
							<td class="auto-style2">
								<p>Минимална дозвољена растојања </p>
							</td>
							<td class="auto-style2">
								<p>Укрштање </p>
							</td>
							<td class="auto-style2">
								<p>Паралелно вођење </p>
							</td>
						</tr>
						<tr>
							<td>
								<p>гасовод </p>
							</td>
							<td class="auto-style2">
								<p>0,3 m </p>
							</td>
							<td class="auto-style2">
								<p>0,5 m </p>
							</td>
						</tr>
						<tr>
							<td>
								<p>водовод, канализација </p>
							</td>
							<td class="auto-style2">
								<p>0,3 m </p>
							</td>
							<td class="auto-style2">
								<p>0,5 m </p>
							</td>
						</tr>
						<tr>
							<td>
								<p>нисконапонски електро каблови </p>
							</td>
							<td class="auto-style2">
								<p>0,3 m </p>
							</td>
							<td class="auto-style2">
								<p>0,5 m </p>
							</td>
						</tr>
						<tr>
							<td>
								<p>високонапонски електро каблови </p>
							</td>
							<td class="auto-style2">
								<p>0,5 m </p>
							</td>
							<td class="auto-style2">
								<p>0,5 m </p>
							</td>
						</tr>
						<tr>
							<td>
								<p>телефонски каблови </p>
							</td>
							<td class="auto-style2">
								<p>0,3 m </p>
							</td>
							<td class="auto-style2">
								<p>0,6 m </p>
							</td>
						</tr>
						<tr>
							<td>
								<p>тв и комуникациони каблови </p>
							</td>
							<td class="auto-style2">
								<p>0,3 m </p>
							</td>
							<td class="auto-style2">
								<p>0,5 m </p>
							</td>
						</tr>
						<tr>
							<td>
								<p>технолошка канализација </p>
							</td>
							<td class="auto-style2">
								<p>0,3 m </p>
							</td>
							<td class="auto-style2">
								<p>0,7 m </p>
							</td>
						</tr>
						<tr>
							<td>
								<p>бетонски шахтови </p>
							</td>
							<td class="auto-style2">
							</td>
							<td class="auto-style2">
								<p>0,3 m </p>
							</td>
						</tr>
						<tr>
							<td>
								<p>канали </p>
							</td>
							<td class="auto-style2">
								<p>0,5 m </p>
							</td>
							<td class="auto-style2">
								<p>1,0 m </p>
							</td>
						</tr>
						<tr>
							<td>
								<p>железничка пруга и индустријски колосек </p>
							</td>
							<td class="auto-style2">
								<p>1,5 m </p>
							</td>
							<td class="auto-style2">
								<p>5,0 m </p>
							</td>
						</tr>
						<tr>
							<td>
								<p>високо зеленило </p>
							</td>
							<td class="auto-style2">
							</td>
							<td class="auto-style2">
								<p>1,0 m </p>
							</td>
						</tr>
						<tr>
							<td>
								<p>темељ грађевинских објеката </p>
							</td>
							<td class="auto-style2">
							</td>
							<td class="auto-style2">
								<p>1,0 m </p>
							</td>
						</tr>
						<tr>
							<td>
								<p>општински путеви и улице </p>
							</td>
							<td class="auto-style2">
								<p>1,0 m </p>
							</td>
							<td class="auto-style2">
								<p>0,5 m </p>
							</td>
						</tr>
						<tr>
							<td>
								<p>државни путеви I и II реда </p>
							</td>
							<td class="auto-style2">
								<p>1,35-1,5 m </p>
							</td>
							<td class="auto-style2">
								<p>3,0 m </p>
							</td>
						</tr>
						<tr>
							<td>
								<p>бензинске пумпе </p>
							</td>
							<td class="auto-style2">
							</td>
							<td class="auto-style2">
								<p>5,0 m </p>
							</td>
						</tr>
					</tbody>
				</table>
				<p>– Изван насељених места дата растојања треба повећати за 0,5 m код паралелног вођења и 0,2 m код укрштања. </p>
				<p>– Минимална удаљеност гасовода средњег притиска од ближе ивице темеља објекта је: </p>
				<p>– 1,0 m за гасоводе притиска од 24 bar и 0,5 m уколико се гасовод поставља у заштитну цев </p>
				<p>– 3,0 m за гасоводе притиска од 713 bar и 1,0 m уколико се гасовод поставља у заштитну цев. </p>
				<p>– Удаљеност укопаног гасовода средњег притиска од уличне стубне електричне расвете, ваздушне нисконапонске и ПТТ мреже мора бити толика да не угрожава стабилност стубова, минимално 0,5 m. </p>
				<p>– Када се гасовод средњег притиска води паралелно са путевима нижег или вишег реда, његово растојање од спољне ивице одводног канала, ножице усека или насипа мора бити минимално 3,0 m ( крајња тачка попречног профила изузетно ивица коловоза). </p>
				<p>– Ако се гасовод поставља испод саобраћајнице прокопавањем те саобраћајнице (подбушивањем испод трупа пута управно у заштитној цеви на минималној дубини заштитне цеви од 1,35 m), полаже се у ров на пешчану постељицу и са двоструком антикорозионом изолацијом, према прописима. </p>
				<p>– Укрштање гасовода са државним путевима извести искључиво механичким подбушивањем испод трупа пута, управно на предметни пут у прописаној заштитној цеви. Минимална растојање од горње коте заштитне цеви до горње коте коловоза износи од 1,35-1,50 m. </p>
				<p>– При укрштању гасовода са саобраћајницама, водотоцима и каналима, угао заклапања њихових оса мора бити између 60° и 90°. За укрштање под мањим углом потребна је сагласност надлежног органа. Таква сагласност се не може издати за укрштање са железничком пругом. </p>
				<p class="italik"><span class="italik">Гасоводна мрежа ниског притиска </span></p>
				<p>– Дубина полагања гасовода треба да износи 0,8 m; минимална дубина полагања гасовода је 0,6 m. Локација ровова треба да је у зеленом појасу између тротоара и ивичњака улице, тротоара и ригола, тротоара и бетонског канала. На локацији где нема зеленог појаса гасовод се води испод уличног тротоара, бетонираних платоа и површина или испод уличних канала за одвод атмосферске воде на дубини 1,0 m од дна канала или ригола. Изузетно, гасовод се полаже дуж трупа пута, уз посебне мере заштите од механичких и других оштећења. </p>
				<p>– Трасе ровова за полагање гасне инсталације се постављају тако да гасна мрежа задовољи минимална прописана одстојања у односу на друге инсталације и објекте инфраструктуре. Вредности минималних дозвољених растојања у односу на укопане инсталације су дате у наредној табели: </p>
				<p>Табела 39. Mинималнo дозвољених растојања гасовода ниског притиска у односу на укопане инсталације</p>
				<table class="tabela-sa-borderom">
					<tbody>
						<tr>
							<td class="auto-style2">
								<p>Минимална дозвољена растојања </p>
							</td>
							<td class="auto-style2">
								<p>Укрштање </p>
							</td>
							<td class="auto-style2">
								<p>Паралелно вођење </p>
							</td>
						</tr>
						<tr>
							<td>
								<p>гасовод </p>
							</td>
							<td class="auto-style2">
								<p>0,3 m </p>
							</td>
							<td class="auto-style2">
								<p>0,5 m </p>
							</td>
						</tr>
						<tr>
							<td>
								<p>водовод, канализација </p>
							</td>
							<td class="auto-style2">
								<p>0,3 m </p>
							</td>
							<td class="auto-style2">
								<p>0,5 m </p>
							</td>
						</tr>
						<tr>
							<td>
								<p>нисконапонски електро каблови </p>
							</td>
							<td class="auto-style2">
								<p>0,3 m </p>
							</td>
							<td class="auto-style2">
								<p>0,5 m </p>
							</td>
						</tr>
						<tr>
							<td>
								<p>високонапонски електро каблови </p>
							</td>
							<td class="auto-style2">
								<p>0,5 m </p>
							</td>
							<td class="auto-style2">
								<p>0,5 m </p>
							</td>
						</tr>
						<tr>
							<td>
								<p>телефонски каблови </p>
							</td>
							<td class="auto-style2">
								<p>0,3 m </p>
							</td>
							<td class="auto-style2">
								<p>0,6 m </p>
							</td>
						</tr>
						<tr>
							<td>
								<p>тв и комуникациони каблови </p>
							</td>
							<td class="auto-style2">
								<p>0,3 m </p>
							</td>
							<td class="auto-style2">
								<p>0,5 m </p>
							</td>
						</tr>
						<tr>
							<td>
								<p>технолошка канализација </p>
							</td>
							<td class="auto-style2">
								<p>0,3 m </p>
							</td>
							<td class="auto-style2">
								<p>0,7 m </p>
							</td>
						</tr>
						<tr>
							<td>
								<p>бетонски шахтови </p>
							</td>
							<td class="auto-style2">
							</td>
							<td class="auto-style2">
								<p>0,3 m </p>
							</td>
						</tr>
						<tr>
							<td>
								<p>канали </p>
							</td>
							<td class="auto-style2">
								<p>0,5 m </p>
							</td>
							<td class="auto-style2">
								<p>1,0 m </p>
							</td>
						</tr>
						<tr>
							<td>
								<p>железничка пруга и индустријски колосек </p>
							</td>
							<td class="auto-style2">
								<p>1,5 m </p>
							</td>
							<td class="auto-style2">
								<p>5,0 m </p>
							</td>
						</tr>
						<tr>
							<td>
								<p>високо зеленило </p>
							</td>
							<td class="auto-style2">
							</td>
							<td class="auto-style2">
								<p>1,0 m </p>
							</td>
						</tr>
						<tr>
							<td>
								<p>темељ грађевинских објеката </p>
							</td>
							<td class="auto-style2">
							</td>
							<td class="auto-style2">
								<p>1,0 m </p>
							</td>
						</tr>
						<tr>
							<td>
								<p>општински путеви и улице </p>
							</td>
							<td class="auto-style2">
								<p>1,0 m </p>
							</td>
							<td class="auto-style2">
								<p>0,5 m </p>
							</td>
						</tr>
						<tr>
							<td>
								<p>државни путеви I и II реда </p>
							</td>
							<td class="auto-style2">
								<p>1,35-1,50 m </p>
							</td>
							<td class="auto-style2">
								<p>3,0 m </p>
							</td>
						</tr>
						<tr>
							<td>
								<p>бензинске пумпе </p>
							</td>
							<td class="auto-style2">
							</td>
							<td class="auto-style2">
								<p>5,0 m </p>
							</td>
						</tr>
					</tbody>
				</table>
				<p>– Укрштање дистрибутивног гасовода са саобраћајницама врши се уз његово полагање у заштитну цев или канал (минимална растојање од горње коте заштитне цеви до горње коте коловоза износи од 1,35 – 1,50 m), изузев ако се прорачуном докаже да то није потребно. При томе се мора обезбедити природна вентилација канала, заштитне цеви или подземног пролаза. Дистрибутивни гасовод се не полаже испод зграда и других објеката високоградње. Минимална удаљеност гасовода ниског притиска од ближе ивице темеља објекта је 1,0 m. Удаљеност укопаних стубова електричне расвете, ваздушне нисконапонске и ПТТ мреже мора бити толика да не угрожава стабилност стубова, минимално 0,5 m. </p>
				<p><span class="italik">Топловодна мрежа: </span></p>
				<p>– Дубина полагања топловода је од 0,6 m до 1,0 m. Локација ровова треба да је у зеленом појасу између тротоара и ивичњака улице, тротоара и ригола, тротоара и бетонског канала. На локацији где нема зеленог појаса, гасовод се води испод уличног тротоара, бетонираних платоа и површина или испод уличних канала за одвод атмосферске воде на дубини 1,0 m од дна канала или ригола. Изузетно, гасовод се полаже дуж трупа пута, уз посебне мере заштите од механичких и других оштећења;</p>
				<p>– При паралелном вођењу дистрибутивног топловода са подземним водовима, минимално светло растојање износи 0,4 m, а у изузетним случајевима може бити мање од 0,2 m. При укрштању дистрибутивног гасовода са подземним водовима минимално светло растојање износи 0,2 m, а при вођењу топловода поред темеља износи 1,0 m; </p>
				<p>– Укрштање топловода са саобраћајницама врши се уз његово полагање у заштитну цев или канал (Минимална растојање од горње коте заштитне цеви до горње коте коловоза износи од 1,35 – 1,50 m), изузев ако се прорачуном докаже да то није потребно;</p>
				<p>– Минимална дубина укрштања топловода са путевима и улицама је 1,0 m, са железничким пругама 1,5 m, а са индустријским колосецима 1,0 m;</p>
				<p>– Минимална удаљеност топловода од ближе ивице темеља објекта је 1,0 m;</p>
				<p>– При укрштању топловода са саобраћајницама, водотоцима и каналима, угао заклапања њихових оса мора бити између 60° и 90°. За укрштање под мањим углом потребна је сагласност надлежног органа;</p>
				<p>– Удаљеност топловода од стубова електричне расвете, ваздушне нисконапонске и ПТТ мреже мора бити толика да не угрожава стабилност стубова, минимално 0,5 m. </p>
				<p>Телекомуникациона инфраструктура: </p>
				<p>– Телекомуникациона мрежа ће се у потпуности градити подземно на подручју Просторног плана; </p>
				<p>– Дубина полагања телекомуникационих каблова треба да је најмање 1,35 m; </p>
				<p>– Укрштање телекомуникационих каблова са путем извешће се каблирањем и постављањем у заштитне цеви;</p>
				<p>– Укрштање са државним путевима извести искључиво механичким подбушивањем испод трупа пута, тако да минимална дубина предметних инсталација и заштитне цеви од најниже горње коте коловоза до горње коте заштитне цеви износи 1,35-1,50 m, у зависности од конфигурације терена;</p>
				<p>– При паралелном вођењу телекомуникационе каблове полагати најмање 3,0 m од државних путева I и II реда (крајња тачка попречног профила изузетно ивица коловоза), односно у складу са условима надлежног предузећа за путеве. Од осталих путева минимум.1,0 m по условима надлежног предузећа;</p>
				<p>– При паралелном вођењу телекомуникационих и електроенергетских каблова до 10 kV најмање растојање мора бити 0,50 m и 1,0 m за каблове напона преко 10 kV;</p>
				<p>– При укрштању најмање вертикално растојање од електроенергетског кабла мора бити 0,50 m, а угао укрштања око 90°; </p>
				<p>– При укрштању телекомуникационог кабла са цевоводом гасовода, водовода, канализације, вертикално растојање мора бити најмање 0,30 m; </p>
				<p>– При приближавању и паралелном вођењу телекомуникационог кабла са цевоводом гасовода, водовода и канализацијом хоризонтално растојање мора бити најмање 0,50 m; </p>
				<p>– Телекомуникациона опрема за потребе ТТ, РБС, КДС и РТВ може бити постављена у помоћни објекат у оквиру комплекса или парцеле; </p>
				<p>– Ако се телекомуникациона опрема поставља у засебан комплекс на слободностојећи антенски стуб, исти мора бити ограђен;</p>
				<p>– Напајање електричном енергијом обезбедити са нисконапонске мреже 0,4 kV или из трафостанице 20/0,4 kV;</p>
				<p>– До комплекса обезбедити приступни пут минималне ширине 3 m до најближе јавне саобраћајнице. </p>
				<p class="bold">5. ИМПЛЕМЕНТАЦИЈА</p>
				<p>Влада и Влада Народне Републике Кине су закључиле међудржавни Споразум о економској и техничкој сарадњи у области инфраструктуре у августу 2009. године у циљу реализације стратешких инфраструктурних пројеката. За потребе изградње овог коридора Влада Републике Србије и кинеска компанија „ЦРБЦ – Путеви и мостови” (China Road and Bridge Corporation), су закључиле предуговор. У наставку реализације овог предуговора биће закључен уговор о изградњи моравског коридора. Даљом реализацијом овог међудржавног аранжмана, могуће је дефинисати посебне моделе имплеметације у смислу јавно-приватног партнерства, концесија и сл. Имплементација дефинисана овим просторним планом је у складу са позитивном регулативом из области планирања и изградње, као и у складу са актуелном праксом планирања у Републици Србији.</p>
				<p>Овај план ће бити основ за проглашење јавног интереса, док ће се имовински односи решавати на основу одговарајућих елабората експропријације који су саставни део идејних и главних пројеката, у складу са законима.</p>
				<p class="italik">5.1. ИНСТИТУЦИОНАЛНИ ОКВИР ИМПЛЕМЕНТАЦИЈЕ И УЧЕСНИЦИ У ИМПЛЕМЕНТАЦИЈИ</p>
				<p>Управљање просторним развојем се заснива на постојећем систему управљања у Републици Србији и подразумева координиране активности различитих нивоа органа државне управе у процесу коришћења, уређења, развоја и заштите планског подручја: </p>
				<p>– државни ниво – ресорна министарства и јавна предузећа;</p>
				<p>– ниво локалних самоуправа – ресорна одељења, службе и јавна предузећа локалне самоуправе. </p>
				<p>Управљање просторним развојем представља процес доношења одлука, заснованих на потреби реализације циљева и планских решења утврђених Просторним планом. Посебну улогу и одговорност имаће следећи учесници у имплементацији Просторног плана: </p>
				<p>– Министарство природних ресурса, рударства и просторног планирања, </p>
				<p>– Министарство енергетике, развоја и заштите животне средине,</p>
				<p>– Министарство регионалног развоја и локалне самоуправе,</p>
				<p>– Министарство саобраћаја,</p>
				<p>– Министарство пољопривреде, шумарства и водопривреде, </p>
				<p>– ЈП Путеви Србије”, </p>
				<p>– АД „Железнице Србије”,</p>
				<p>– ЈВП „Србијаводе”,</p>
				<p>– ЈП „Србијашуме”,</p>
				<p>– „Коридори Србије” д.о.о,</p>
				<p>– Јединице локалне самоуправе са подручја Просторног плана, </p>
				<p>– Завод за заштиту природе Србије, </p>
				<p>– Републички завод за заштиту споменика културе,</p>
				<p>– Институције које ће учествовати у процедури израде и контроле техничке документације. </p>
				<p class="italik">5.2. СПРОВОЂЕЊЕ ПЛАНА</p>
				<p>Просторни план се спроводи локацијском дозволом коју издаје надлежно министарство на основу правила из овог плана, односно урбанистичким планом и пројектом за зоне за које је прописана израда истих.</p>
				<p>Могуће је фазно спровођење по деоницама (деоница од Појата до Кошева, деоница од Адрана до Прељине и деоница од Кошева до Адрана).</p>
				<p>Просторни план, заједно са претходном, пројектном и другом документацијом неопходном за изградњу аутопута, даје елементе за директно спровођење. Тиме је омогућено дефинисање просторне, технолошке или функционалне везе коридора са непосредним окружењем, као и положај и правила уређења, грађења и коришћења објеката и површина у коридору као што су базе за одржавање пута, одморишта, објекти за систем наплате путарине, петље, надвожњаци, места укрштања са другом инфраструктуром и др. Графичка представа за ове зоне дата је илустративно и парцијално на размери 1:2 500. </p>
				<p>Доношењем овог просторног плана, подручја у његовом обухвату која су ван коридора аутопута спроводе се на основу просторних планова (подручја посебне намене, јединица локалних самоуправа), као и урбанистичких планова донетих у складу с њима, а у коридору аутопута планска решења тих планова се стављају ван снаге. </p>
				<p>Рефералном картом број 4 „Спровођење плана”, шематски је приказан резервисан простор у складу са ревидованом техничком документацијом. Напомиње се да у картографском приказу ширина коридора и линијских симбола нису у размери, тако да је дефинисана оптимална ширина коридора од 700 метара планираног аутопута (по 350 метара обострано од осовине аутопута) планска резервација простора, која ће бити редукована на ширину нормалног попречног профила и плански дефинисаним заштитним зонама. Ван овог „редукованог” коридора, у спровођењу ће се користити плански документи јединица локалне самоуправе. Имплементација и спровођење просторних планова уређени су Законом о планирању и изградњи. Могућа су извесна одступања која су у складу са Правилником о условима које са аспекта безбедности саобраћаја морају да испуњавају путни објекти и други елементи јавног пута, имајући у виду да се овим подзаконским актом предвиђа утврђивање ширине коридора од 500 до 2000 метара. У том смислу, закључено је да су могућа извесна одступања у делу код заштићених добара, природних ресурса, изграђених објеката<span class="superscript">11</span>, с тим да аутопутски коридор не ремети друга подручја посебне намене, а нарочито будући водни пут.</p>
				<p>Главним пројектом биће прецизно дефинисана траса у плански резервисаном коридору од 700 метара чиме се стварају суштински услови за спровођење поступка легализације бесправно изграђених објеката у планском коридору који својом диспозицијом и функцијом не ометају изградњу и функционисање аутопута. </p>
				<p class="f">–––––––––––––––</p>
				<p class="f">11 Територија општине Трстник (на стационажи 41 km у дужини од око 300 m, максималне удаљености 120 m и мање одступање на стационажи 52 km) и на територији општине Врњачка Бања (на стационажи 64 km у дужини од око 2 km, максималне удаљености од 400 m)</p>
				<p>&nbsp;</p>
				<p class="italik">5.3. СМЕРНИЦЕ ЗА ИМПЛЕМЕНТАЦИЈУ ПЛАНА</p>
				<p>Просторни план имплементираће се обавезним уграђивањем његових одредби у: </p>
				<p>– планове и програме јавних и других предузећа у области инфраструктуре (саобраћај, водопривреда, електропривреда, телекомуникације, енергетике и др.), </p>
				<p>– посебне планове, програме, пројекте и основе за поједине области (пољопривредног, водног и шумског земљишта, рекултивацију деградираног земљишта, заштиту животне средине, зоне заштићених природних и културних добара и др.). </p>
				<p class="italik">5.4. ДЕЛОВИ ТЕРИТОРИЈЕ У ОБУХВАТУ ПРОСТОРНОГ ПЛАНА ЗА КОЈЕ ЈЕ ПРЕДВИЂЕНА ИЗРАДА УРБАНИСТИЧКОГ ПЛАНА</p>
				<p>Овај ППППН се разрађује урбанистичким планом ради изградње пратећих садржаја у коридору аутопута, као и за прописане зоне обавезне урбанистичке разраде (услужни центри, пратећи садржаји и сл. у складу са овим просторним планом). </p>
				<p>Делови територије у оквиру коридора аутопута за које је овим планом предвиђена израда плана детаљне регулације су: </p>
				<p>– услужни центри у коридору аутопута у којима се планира развој комерцијалних садржаја (мотели, бензинске пумпе, трговина и сл.), </p>
				<p>– садржаји у функцији аутопута (функционални садржаји и садржаји за кориснике аутопута) за које је овим просторним планом дат оријентациони положај и приказ на рефералним картама. </p>
				<p>По потреби у току спровођења, може се евентуално приступити мањим изменама и допунама, нарочито у погледу дефинисања локације укрштања у делу насеља Катрга, за потребе дефинисања везе са будућим аутопутским правцем према Книћу, Крагујевцу, Баточини и Лапову (веза са Коридором 10 − Е-75).</p>
				<p>Делови територије у оквиру коридора аутопута за које је могућа израда плана детаљне регулације на основу одлуке надлежног органа су: </p>
				<p>– делови траса инфраструктуре за које се покаже да је потребно измештање јер се поклапају или укрштају са трасом аутопута на непрописан начин, или из другог разлога,</p>
				<p>– подручја у обухвату Плана која су ван коридора аутопута а спроводе се на основу просторних планова јединица локалних самоуправа и урбанистичких планова, </p>
				<p>– као и остала подручја према потреби.</p>
				<p class="italik">5.5. ПРИОРИТЕТНА ПЛАНСКА РЕШЕЊА И ПРОЈЕКТИ</p>
				<p>У погледу динамике реализације планских решења Просторног плана одређени су приоритети изградње посебне намене по деоницама и етапност реализације који су дефинисани у складу са међудржавним Споразумом о економској и техничкој сарадњи у области инфраструктуре Владе Републике Србије и Владе Народне Републике Кине и предуговором о изградњи моравског коридора склопљеним између Владе Републике Србије и кинеске компаније „ЦРБЦ – Путеви и мостови” (China Road and Bridge Corporation), односно уговора који ће бити закључени, реализацијом овог споразума и овог предуговора између Владе Републике Србије и Народне Републике Кине.</p>
				<p>Планира се следећа етапност, и то<span class="superscript">12</span>:</p>
				<p>– изградња обилазнице око Крушевца до краја 2014. године;</p>
				<p>– изградња деонице Појате – Кошеви и Прељина – Адрани до краја 2015. године;</p>
				<p>– изградња деонице Кошеви – Адрани до краја 2016. године.</p>
				<p>Свака деоница аутопута је могуће да се гради по фазама, што ће се детаљно дефинисати кроз израду пројектне документације, узимајући у обзир критеријум што мањег ометања саобраћаја на постојећим саобраћајницама. </p>
				<p>Приоритети у развоју путне инфраструктуре, дефинисани просторним плановима јединица локалне самоуправе, спроводе се по утврђеној динамици, при чему се издваја реализација обилазница око Крушевца и Краљева.</p>
				<p>Предлог приоритета за остале инфраструктуре је дат кроз одговарајуће текстове планских решења, а етапност евентуалних измештања делова траса и усклађивања траса инфраструктура са трасом планираног аутопута биће усаглашена са етапношћу изградње аутопута, кроз израду потребних планова детаљне регулације и техничке документације за усаглашавање / измештање појединих делова трасе. </p>
				<p>У реализацији планских решења, као и у примени мера и инструмената, норматива и стандарда, приоритет такође има: </p>
				<p>– санација насталих штета од постојећих инфраструктурних система, изградње аутопута и будуће ригорозно спречавање свих директних и индиректних негативних утицаја; </p>
				<p>– регулација Западне Мораве и притока у складу са техничком документацијом и потребама изградње аутопута и заштите насељских површина од штетног дејства вода; </p>
				<p>– социјална, економска и еколошка заштита становништва у инфраструктурном коридору, које је угрожено изградњом и функцијом инфраструктурних система; </p>
				<p>– реактивирање железничког саобраћаја; </p>
				<p>– примена просторнопланских, урбанистичких и еколошких мера које су утврђене Просторним планом, општих прописа у погледу заштите животне средине и непосредних техничко-технолошких мера заштите и </p>
				<p>– обезбеђивање институционалних, организационих и информатичких услова за спровођење Просторног плана, као и услова за наставак започетих истраживања, израду одговарајућих програма, планова и пројекта од интереса за развој подручја. </p>
				<p class="f">–––––––––––––––</p>
				<p class="f">12 Могуће је одступање од предвиђених рокова у зависности од врсте аранжмана који ће бити закључен, односно даље разраде претходно закључених споразума и предуговора.</p>
				<p>&nbsp;</p>
				<p class="italik">5.6. МЕРЕ И ИНСТРУМЕНТИ ЗА ИМПЛЕМЕНТАЦИЈУ</p>
				<p class="clan">Организационе мере и инструменти</p>
				<p>– објављивањe јавних позива и формирање тела за спровођење тендерског поступка за израду документације и касније реализације горе наведених активности; </p>
				<p>– израда планске и техничке документације за саобраћајне коридоре (друмске, железничке, речне, бициклистичке) на територији Плана и шире;</p>
				<p>– обезбеђење мера појачаног надзора грађевинске инспекције ради контроле коришћења резервисаног простора за магистралне инфраструктурне коридоре до његовог привоћења планираној намени;</p>
				<p>– надлежна јавна предузећа и посебне организације обезбедиће детаљно снимање стања изграђености простора и власништва непокретности предвићених за уклањање у непосредним заштитним појасевима инфраструктурних коридора (аутопута, пруге), а према динамици изградње појединих инфраструктурних система утврђеној овим просторним планом;</p>
				<p>– стручне службе надлежне скупштине градова и општина информисаће, путем оглашавања у средствима јавног информисања, локалну заједницу о донетим програмима, давати упутства о правима и обавезама власника и корисника обухваћених непокретности и друга потребна обавештења у вези са спровоћењем Просторног плана;</p>
				<p>– израда потребне техничке документације за реконструкцију и рехабилитацију планираних делова саобраћајне мреже.</p>
				<p class="clan">Економско – финансијске мере</p>
				<p>– удруживање средстава за развој државних путева из буџета Републике Србије и средстава Јавног предузећа „Путеви Србије” и кредитних средстава међународних асоцијација, Европске банке за обнову и развој и путем приватног предфинансирања, финансирања од стране агенције за путне фондове, јавног-приватног партнерства и сл; и</p>
				<p>– обезбеђење средстава из јавних прихода општине, уз партиципацију ЈП „Путеви Србије” и АД „Железнице Србије” за реконструкцију и изградњу одређених елемената мреже из њихових надлежности, у складу са могућностима и инвестиционим плановима.</p>
				<p class="clan">Нормативно – правне мере</p>
				<p>– обезбеђење стриктне примене закона и планских аката у области изградње и реконструкције саобраћајних коридора и објеката; </p>
				<p>– изградња нових и реконструкција постојећих саобраћајница врши се на основу одговарајуће планске и техничке документације, а у складу са Законом о јавним путевима („Службени гласник РС”, бр. 101/05, 123/07, 101/11 и 93/12) и меродавним правилником о техничким нормативима;</p>
				<p>– реконструкција и модернизација железничке инфраструктуре врши се на основу одговарајуће планске и техничке документације, а у складу са Законом о железници („Службени гласник РС”, број 45/13), Законом о безбедности у железничком саобраћају („Службени лист СРЈ”, бр. 60/98, 36/99 – исправка, и „Службени гласник РС”, број 101/05 – др. закон) и меродавним правилницима о техничким нормативима;</p>
				<p>– надлежне скупштине градова и општина донеће средњорочне и годишње програме реконструкције и уклањања објеката у непосредним заштитним појасима инфраструктурних система, а на основу постигнутог споразума о висини, динамици и условима обезбећења финансијских средстава надлежних јавних предузећа и посебних организација;</p>
				<p>– надлежна јавна предузећа и посебна организација (ЈП „Путеви Србије” и „Коридори Србије” д.о.о.) утврдиће и обавестити надлежне градске и општинске службе о критеријумима за финансијско и материјално обештећење код преузимања непокретности, ограничења права својине и штета насталих при извоћењу радова на изградњи појединих инфраструктурних система;</p>
				<p>– доношење одлуке скупштине општине о изградњи и реконструкцији општинских путева, бициклистичких стаза, и сл; и</p>
				<p>– доношење одлуке републичких јавних предузећа о реконструкцији и изградњи објеката из њихове надлежности.</p>
				<p class="clan">Планско – програмске мере и политике</p>
				<p>– израда планова детаљне регулације за зоне одређене овим просторним планом;</p>
				<p>– израда генералних, идејних и главних пројеката, са пратећим студијама оправданости, за реконтрукцију и изградњу саобраћајне инфраструктуре и објеката;</p>
				<p>– израда Студије стационараног саобраћаја, која би обухватила урбано подручје и туристичке локалитете на територији Плана;</p>
				<p>– међусобно усклађивање саобраћајне политике и политике привредног развоја; </p>
				<p>– дефинисање јавног интереса и израда елабората експропријације. </p>
	</div>


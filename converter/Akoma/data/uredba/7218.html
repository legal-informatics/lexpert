


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<p class="redakcijskipreciscentekst">Редакцијски пречишћен текст</p>
	<p>&nbsp;</p>
	<p>&nbsp;</p>
	<p>Ha основу члана 31. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12) и члана 2. став 1. Уредбе о службама Владе („Службени гласник PC”, бр. 75/05 и 48/10),</p>
	<p>Влада доноси</p>
	<p class="odluka-zakon">УРЕДБУ</p>
	<p class="odluka-zakon" style="margin-top: 0">о Управи за заједничке послове републичких органа</p>
	<p class="auto-style1">"Службени гласник РС", бр. 63 од 19. јула 
	2013, <span title="Уредба о Канцеларији за информационе технологије и електронску управу (Службени гласник РС, број 73/2017-3)"> 73 од 28. јула 2017 - <font color="green">др. уредба</font></span>, 76 од 9. августа 2017.</p>
	<p class="clan">Члан 1.</p>
	<p>Овом уредбом уређују се услови и начин вршења стручних, техничких и других заједничких послова за потребе Владе, министарстава, посебних организација и других државних органа у складу са законом (у даљем тексту: републички органи).</p>
	<p class="clan">Члан 2.</p>
	<p>Послови из члана 1. ове уредбе су:</p>
	<p class="hide-change"><em>1) престала је да важи (види члан 9. Уредбе - 73/2017-3)</em></p>
	<p class="v2-clan-left-1">1а) системска и техничка подршка из области 
	информационо-комуникационих технологија у функционисању Управе за заједничке 
	послове републичких органа која подразумева: одржавање рачунарске и 
	комуникационе опреме и локалних рачунарских мрежа, развој и одржавање 
	апликативног и системског софтвера за потребе Управе за заједничке послове 
	републичких органа;</p>
	<p>2) информационо-документациони и библиотечки послови који обухватају: прикупљање, обраду, евидентирање, чување и давање на коришћење библиотечке грађе и архиве прописа, документационог и библиотечког материјала од значаја за информисање, стручно усавршавање и аналитичко-стручни рад, библиотечку обраду серијских публикација и уређивање и објављивање информативног билтена;</p>
	<p>3) финансијски и материјални послови који обухватају: вођење помоћне књиге основних средстава, набавку, ускладиштење и дистрибуција опреме, уређаја, инвентара, канцеларијског и другог потрошног материјала за потребе републичких органа;</p>
	<p>4) централизоване јавне набавке за потребе државних органа и организација укључујући и правосудне органе;</p>
	<p>5) административно-технички послови пријема, евидентирања и отпремања поште, вођење архивских послова и други технички и административни послови у вези са канцеларијским пословањем;</p>
	<p>6) биротехнички послови који обухватају: обраду и сравњивање текстова, штампање, умножавање и повезивање материјала;</p>
	<p>7) стручни, аналитички и инвестиционо-технички послови у вези са изградњом, доградњом, реконструкцијом, адаптацијом и коришћењем пословних зграда и простора, објеката за репрезентацију и службених станова;</p>
	<p>8) инвестиционо, текуће и одржавање чистоће пословних зграда и пословног простора републичких органа и објеката за репрезентацију са пратећим земљиштем којима се обезбеђује њихово коришћење;</p>
	<p>9) одржавање инсталација, уређаја и опреме, успостављање и праћење система веза и конференцијско-дискусионих система са аудио-снимањем седница;</p>
	<p>10) организација и обезбеђење спровођења мера заштите од пожара и обезбеђење службених зграда осим у објектима у којима државни органи самостално организују и спроводе мере заштите;</p>
	<p>11) обављање послова на обезбеђивању коришћења резиденцијалних и репрезентативних објеката, уређивање и одржавање парковских површина и биодекорација екстеријера и ентеријера;</p>
	<p>12) пружање угоститељских услуга у пословним зградама републичких органа и објектима за репрезентацију, набавка и складиштење намирница и пића и контрола исправности намирница и хране применом „НАССР” стандарда;</p>
	<p>13) превоз службеним возилима, одржавање, сервисирање и гаражирање возила републичких органа и послови у вези сагласности за обезбеђивање паркинг простора на јавним површинама;</p>
	<p>14) послови економије у Смедереву који обухватају производњу, прераду, паковање и промет свежег воћа, прерађевина, вина и ракије и других послова воћарске и виноградарске производње.</p>
	<p>Послове из става 1. овог члана врши Управа за заједничке послове републичких органа (у даљем тексту: Управа). 
	</p>
	<p>Управа је стручна служба Владе.</p>
	<p class="hide-change">*Службени гласник РС, број 76/2017</p>
	<p class="clan">Члан 3.</p>
	<p>Послове из члана 2. ове уредбе Управа врши за све републичке органе, осим за оне органе који, због специфичности послова и смештајних услова, имају своје службе за вршење тих послова или имају обезбеђена средства за те намене утврђена у закону којим се уређује годишњи буџет Републике Србије.</p>
	<p>Послове из члана 2. ове уредбе Управа може поверити и другим организацијама специјализованим за те послове, у складу са законом.</p>
	<p class="clan">Члан 4.</p>
	<p>Управа може, изузетно, да врши послове из члана 2. ове уредбе и за потребе других субјеката, уколико за то има обезбеђене услове.</p>
	<p class="clan">Члан 5.</p>
	<p>Управом руководи директор Управе, кога поставља Влада у складу са законом.</p>
	<p>Директор Управе је одговоран Генералном секретару Владе. </p>
	<p>Директор Управе је државни службеник на положају.</p>
	<p>При вођењу Управе директор има иста овлашћења као директор органа управе у саставу министарства.</p>
	<p class="clan">Члан 6.</p>
	<p>Директор Управе има заменика, кога поставља Влада у складу са законом.</p>
	<p>Заменик директора Управе помаже директору Управе у оквиру овлашћења која му он одреди и замењује га ако је он одсутан или спречен.</p>
	<p>Заменик директора Управе је државни службеник на положају.</p>
	<p class="clan">Члан 7.</p>
	<p>Директор Управе има помоћнике, које поставља Влада у складу са законом.</p>
	<p>Помоћник директора Управе руководи сектором.</p>
	<p>Помоћници директора Управе су државни службеници на положају.</p>
	<p class="clan">Члан 8.</p>
	<p>Директор Управе доноси Правилник о унутрашњем уређењу и систематизацији радних места у Управи у року од 30 дана од дана ступања на снагу ове уредбе.</p>
	<p class="clan">Члан 9.</p>
	<p>Управа за заједничке послове републичких органа основана Одлуком о Управи за заједничке послове републичких органа („Службени гласник PC”, бр. 67/91, 79/02 и 13/04) наставља да ради под називом Управа за заједничке послове републичких органа.</p>
	<p class="clan">Члан 10.</p>
	<p>Ступањем на снагу ове уредбе престаје да важи Одлука о Управи за заједничке послове републичких органа („Службени гласник PC”, бр. 67/91, 79/02 и 13/04).</p>
	<p class="clan">Члан 11.</p>
	<p>Ова уредба ступа на снагу осмог дана од дана објављивања у „Службеном гласнику Републике Србије”.</p>
	<p class="potpis" style="margin-top: 0">05 број 110-5029/2013-1</p>
	<p class="potpis" style="margin-top: 0">У Београду, 12. јула 2013. године</p>
	<p class="potpis" style="margin-top: 0"><span class="bold">Влада</span></p>
	<p class="potpis" style="margin-top: 0">Председник,</p>
	<p class="potpis" style="margin-top: 0"><span class="bold">Ивица Дачић, 
	</span>с.р.</p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 4. став 3. тачка 3) Закона о отклањању последица поплава у Републици Србији („Службени гласник РС”, број 75/14) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
	<p>Влада доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">УРЕДБУ</p>
	<p class="naslov" style="margin-top: 0">о начину верификације штета садржаних у извештајима о процени штета јединица локалне самоуправе</p>
	<p class="naslov" style="margin-top: 0"><span style="font-weight: 400">
	"Службени гласник РС", број 84 од 8. августа 2014.</span></p>
	<p class="naslov">&nbsp;</p>
	<p class="clan">Члан 1.</p>
	<p>Овом уредбом уређује се начин верификације штета, садржаних у извештајима о процени штета јединица локалне самоуправе, на подручју погођеном поплавама у Републици Србији, које су наступиле у мају 2014. године.</p>
	<p class="clan">Члан 2.</p>
	<p>Верификацију штета садржаних у извештајима о процени штета јединица локалне самоуправе (у даљем тексту: верификација) врши Канцеларија за помоћ и обнову поплављених подручја (у даљем тексту: Канцеларија). 
	</p>
	<p class="clan">Члан 3.</p>
	<p>Верификацију Канцеларија врши на сопствену иницијативу или по предлогу јединице локалне самоуправе, односно власника објекта који је оштећен.</p>
	<p class="clan">Члан 4. </p>
	<p>Верификација је стручни поступак који подразумева утврђивање исправности и тачности процене оштећења односно категоризације коју је, на основу Упутства о јединственој методологији за процену штета од елементарних непогода („Службени лист СФРЈ”, број 27/87), извршила јединица локалне самоуправе на чијој се територији штета догодила.</p>
	<p>Верификација се врши увидом у документацију и изласком на терен. </p>
	<p class="clan">Члан 5.</p>
	<p>Верификацију врше комисије које решењем образује директор Канцеларије. 
	</p>
	<p>Комисије из става 1. овог члана (у даљем тексту: верификациона комисија) састављене су од стручњака одговарајућих струка. 
	</p>
	<p class="clan">Члан 6.</p>
	<p>Време и објекат верификације одређује директор Канцеларије. </p>
	<p class="clan">Члан 7.</p>
	<p>О верификацији се саставља записник који садржи: назив службе Владе која врши верификацију, место у коме се верификација врши, дан и час кад се верификација врши, имена чланова верификационе комисије, присутних странака и њихових заступника, пуномоћника или представника, име и презиме власника објекта, број катастарске парцеле, површину објекта, намену објекта, број чланова домаћинства који живи у објекту и друге податке битне за процену штете (време када је извршена процена штете од стране јединице локалне самоуправе, састав тела које је процену вршило, податке на основу којих је утврђена категоризација, службена опажања и примедбе и др.), као и потписе чланова верификационе комисије. 
	</p>
	<p>Записник треба да садржи, тачно и кратко, ток и садржај извршених радњи у поступку верификације, као и датих изјава, ако су у поступку верификације узимане изјаве. У записнику се наводе све исправе које су у било коју сврху коришћене или употребљене током верификације. Према потреби, те исправе се прилажу записнику.</p>
	<p>Записник се води у току вршења верификације. Ако се верификација не може завршити истог дана, унеће се сваког дана посебно у исти записник оно што је тог дана урађено и то ће се прописно потписати. Ако се верификација није могла извршити без прекида, у записнику ће се означити да је било прекида.</p>
	<p>Ако су у току верификације израђени или прибављени планови, скице, цртежи, фотографије и сл., овериће се и прикључити записнику.</p>
	<p class="clan">Члан 8.</p>
	<p>Уколико се подаци, односно чињенице које у току верификације утврди верификациона комисија разликују од података из извештаја јединице локалне самоуправе, Канцеларија о томе обавештава власника објекта и јединицу локалне самоуправе а, по потреби, и Комисију за утврђивање штете од елементарних непогода.</p>
	<p>О налазима верификационе комисије из става 1. овог члана Канцеларија обавештава и надлежно тужилаштво, ако постоји сумња да је приликом процене штете извршено неко кривично дело.</p>
	<p class="clan">Члан 9.</p>
	<p>По окончаном поступку верификације Канцеларија саставља извештај који доставља Влади и објављује на својој интернет страници.</p>
	<p class="clan">Члан 10.</p>
	<p>Ова уредба ступа на снагу наредног дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">05 број 110-8582/2014</p>
	<p class="potpis" style="margin-top: 0">У Београду, 8. августа 2014. године</p>
	<p class="potpis" style="margin-top: 0"><span class="bold">Влада</span></p>
	<p class="potpis" style="margin-top: 0">Председник,</p>
	<p class="potpis" style="margin-top: 0"><span class="bold">Александар Вучић, 
	</span>с.р.</p>


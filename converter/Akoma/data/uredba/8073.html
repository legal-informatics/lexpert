


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
	line-height: 150%;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 14. став 2. Закона о безбедности хране („Службени гласник РС”, број 41/09) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12),</p>
				<p>Влада доноси</p>
				<p>&nbsp;</p>
				<p class="naslov" style="line-height: 150%; margin-top: 0">УРЕДБУ</p>
				<p class="naslov" style="line-height: 150%; margin-top: 0">о начину пружања информација и поступку обавештавања о примени санитарних, ветеринарских и фитосанитарних мера у области безбедности хране, ветерине и заштите биља</p>
				<p class="naslov" style="font-weight: normal; line-height: 150%; margin-top: 0">
				"Службени гласник РС", број 102 од 26. октобра 2012.</p>
				<p class="naslov" style="line-height: 150%; margin-top: 0">&nbsp;</p>
				<p class="clan">Члан 1.</p>
				<p>Овом уредбом уређује се начин пружања информација и поступак обавештавања у складу са обавезама преузетим Споразумом о санитарним и фитосанитарним мерама Светске трговинске организације (у даљем тексту: СТО).</p>
				<p>Обавезе преузете Споразумом о санитарним и фитосанитарним мерама СТО обухватају пружање информација и поступак обавештавања о санитарним, ветеринарским и фитосанитарним мерама које се примењују у области безбедности хране, ветерине и заштите биља.</p>
				<p class="clan">Члан 2.</p>
				<p>Министарство пољопривреде, шумарства и водопривреде (у даљем тексту: Министарство) као орган који у оквиру својих надлежности обезбеђује безбедност хране, представља центар за информисање и обавештавање о санитарним, ветеринарским и фитосанитарним мерама.</p>
				<p class="clan">Члан 3.</p>
				<p>Санитарна, ветеринарска или фитосанитарна мера у смислу ове уредбе је свака мера која се примењује у циљу:</p>
				<p>1) заштите здравља и живота животиња и биљака на територији Републике Србије од ризика уласка, настанка или ширења штеточина, болести и организама који преносе или изазивају болест;</p>
				<p>2) заштите здравља и живота људи и животиња на територији Републике Србије од ризика који стварају адитиви, загађивачи, токсини или организми који изазивају болест у храни, пићу и храни за животиње;</p>
				<p>3) заштите здравља и живота људи на територији Републике Србије од ризика који настају услед болести које преносе животиње или њихови производи или од уласка, појаве или ширења штеточина;</p>
				<p>4) спречавања или ограничавања других штета на територији Републике Србије од уласка, појаве или ширења штеточина.</p>
				<p>Санитарне, ветеринарске и фитосанитарне мере из става 1. овог члана обухватају правни оквир којим се уређују, између осталог, захтеви које мора да испуњава финални производ, процеси и начин производње, поступци тестирања, инспекције, издавања уверења и одобрења, карантински третман укључујући и одговарајуће услове у вези са транспортом животиња и биљака или у вези са материјалима неопходним за њихов живот у току транспорта, одговарајуће статистичке методе, процедуре узимања узорака и методе процене ризика, као и захтеви у вези са паковањем и означавањем који се директно односе на безбедност хране.</p>
				<p class="clan">Члан 4.</p>
				<p>Министарство пружа информације о санитарним, ветеринарским и фитосанитарним мерама у Републици Србији тако што обезбеђује одговоре на разумне захтеве чланица СТО (у даљем тексту: чланице) и других заинтересованих страна и обезбеђује копије докумената у вези са:</p>
				<p>1) усвојеним или предложеним прописима у Републици Србији у којима се примењују санитарне, ветеринарске и фитосанитарне мере (у даљем тексту: санитарни, ветеринарски и фитосанитарни пропис); </p>
				<p>2) производним и карантинским поступцима, поступцима за утврђивање дозвољеног нивоа пестицида и адитива у храни и поступцима контроле који се примењују у Републици Србији;</p>
				<p>3) поступцима процене ризика, факторима који се при том поступку узимају у обзир и одређивањем одговарајућег нивоа санитарне, ветеринарске и фитосанитарне заштите везане за тај ризик;</p>
				<p>4) чланством и учешћем Републике Србије или надлежних тела са њене територије у међународним санитарним, ветеринарским или фитосанитарним организацијама и телима, као и у билатералним и мултилатералним споразумима и аранжманима и са текстовима тих споразума и аранжмана.</p>
				<p>Министарство може да обезбеди и друге релевантне информације, ако су оне доступне.</p>
				<p>Документа из става 1. овог члана обезбеђују се на српском језику, у електронском или писаном облику.</p>
				<p class="clan">Члан 5.</p>
				<p>Трошкови достављања докумената из члана 4. ове уредбе плаћају се према стварним трошковима за пружене услуге и једнаки су за домаћа и страна лица, осим трошкова поштарине.</p>
				<p class="clan">Члан 6.</p>
				<p>Министарство у складу са овом уредбом и правилима СТО и релевантних међународних организација обавештава Секретаријат СТО, као и релевантне међународне организације, о санитарним, ветеринарским и фитосанитарним прописима. </p>
				<p>Поступак обавештавања о промени санитарног, ветеринарског и фитосанитарног прописа на територији Републике Србије, Министарство спроводи ако:</p>
				<p>1) не постоје међународни стандарди, смернице или препоруке или садржај предложеног санитарног, ветеринарског и фитосанитарног прописа значајно одступа од међународног стандарда, смернице или препоруке; </p>
				<p>2) предложени санитарни, ветеринарски и фитосанитарни пропис може да има значајан утицај на трговину.</p>
				<p>Значајан утицај на трговину из става 2. тачка 2) овог члана може се односити на:</p>
				<p>1) један или комбинацију више санитарних, ветеринарских или фитосанитарних прописа;</p>
				<p>2) специфичне производе, групу производа или производе уопште; </p>
				<p>3) две или више земаља.</p>
				<p class="clan">Члан 7.</p>
				<p>Обавештавање из члана 6. ове уредбе спроводи се на следећи начин:</p>
				<p>1) објављивањем обавештења у раној фази припреме санитарног, ветеринарског и фитосанитарног прописа, на начин који чланицама омогућава да се упознају са предлогом за доношење прописа укључујући и објављивање на интернет страни Министарства;</p>
				<p>2) обавештавањем чланице, у складу са правилима СТО и других релевантних међународних организација, о производима на које се санитарни, ветеринарски и фитосанитарни пропис односи и достављањем кратког образложења циља и предложеног прописа како би се омогућило да се узму у обзир предлози за измене и коментари;</p>
				<p>3) достављањем на захтев чланица текста предложеног санитарног, ветеринарског и фитосанитарног прописа и када је то могуће идентификовањем делова који у значајној мери одступају од међународних стандарда, смерница и препорука;</p>
				<p>4) омогућавањем без дискриминације чланицама да у разумном временском периоду доставе коментаре на текст предложеног санитарног, ветеринарског и фитосанитарног прописа у писаној форми, спровођењем на њихов захтев консултација о коментарима узимајући у обзир коментаре и резултате консултација приликом доношења тог прописа.</p>
				<p>Санитарни, ветеринарски и фитосанитарни пропис може да буде усвојен тек по протеку рока од најмање 60 дана од дана извршеног обавештавања.</p>
				<p class="clan">Члан 8.</p>
				<p>У хитним случајевима када је угрожено здравље, односно када постоји опасност од настанка таквих околности у Републици Србији, Министарство није дужно да приликом доношења санитарног, ветеринарског и фитосанитарног прописа поступа на начин из члана 7. ове уредбе ако:</p>
				<p>1) одмах обавести чланице о таквом санитарном, ветеринарском и фитосанитарном пропису и о производима на које се пропис односи са кратким образложењем прописа, циља његовог доношења и природе хитности случаја;</p>
				<p>2) на захтев достави копију санитарног, ветеринарског и фитосанитарног прописа чланицама;</p>
				<p>3) омогући чланицама да доставе своје коментаре у писаној форми, на њихов захтев спроведе консултације о коментарима узимајући у обзир коментаре и резултате консултација.</p>
				<p class="clan">Члан 9.</p>
				<p>Ако је за припрему и доношење санитарног, ветеринарског и фитосанитарног прописа надлежан други орган или организација, тај орган, односно организација дужни су да у раној фази припреме санитарног, ветеринарског и фитосанитарног прописа доставе Министарству обавештење које садржи:</p>
				<p>1) податке о органу, односно организацији надлежном за доношење санитарног, ветеринарског и фитосанитарног прописа (број телефона и факса, електронску адресу и податке о лицу одређеном за комуникацију са Министарством);</p>
				<p>2) правни основ за доношење санитарног, ветеринарског и фитосанитарног прописа;</p>
				<p>3) одредбу релевантног међународног споразума која је основ за спровођење обавештавања;</p>
				<p>4) податке о државама на које се санитарни, ветеринарски и фитосанитарни пропис односи, ако се тај пропис односи на појединачне државе;</p>
				<p>5) податке о области и обиму примене санитарног, ветеринарског и фитосанитарног прописа;</p>
				<p>6) списак производа на које се санитарни, ветеринарски и фитосанитарни пропис односи;</p>
				<p>7) кратак опис садржаја санитарног, ветеринарског и фитосанитарног прописа;</p>
				<p>8) ако се санитарни, ветеринарски и фитосанитарни пропис доноси по хитном поступку, податке о циљу и разлозима за доношење и образложење хитних разлога;</p>
				<p>9) податке о међународним стандардима, смерницама и препорукама, који се користе као основа за израду санитарног, ветеринарског и фитосанитарног прописа;</p>
				<p>10) податке о одступањима од међународних стандарда, смерница и препорука, а ако та одступања постоје и разлоге за та одступања;</p>
				<p>11) планиран датум доношења санитарног, ветеринарског и фитосанитарног прописа, односно његовог ступања на снагу.</p>
				<p>Уз обавештење из става 1. овог члана доставља се и нацрт санитарног, ветеринарског и фитосанитарног прописа, ако тај нацрт постоји.</p>
				<p class="clan">Члан 10.</p>
				<p>На основу обавештења из члана 9. став 1. ове уредбе, Министарство одлучује о потреби обавештавања чланице.</p>
				<p>Када је за доношење санитарног, ветеринарског и фитосанитарног прописа надлежан други орган или организација, Министарство обавештава тај орган, односно организацију да је покренут поступак обавештавања и да је у складу са чланом 7. став 2. ове уредбе потребно одложити доношење санитарног, ветеринарског и фитосанитарног прописа за најмање 60 дана.</p>
				<p>На захтев Министарства, други орган или организација надлежна за доношење санитарног, ветеринарског и фитосанитарног прописа може да продужи рок из става 2. овог члана.</p>
				<p class="clan">Члан 11.</p>
				<p>Коментар на нацрт санитарног, ветеринарског и фитосанитарног прописа који прими од чланице Министарство доставља органу, односно организацији надлежном за припрему, односно доношење прописа, уз захтев за давање одговора на коментар.</p>
				<p>Одговор на коментаре мора да садржи јасну изјаву да ће коментари бити узети у целини или делимично у обзир приликом израде санитарног, ветеринарског и фитосанитарног прописа, а ако коментари неће бити узети у обзир одговор садржи разлоге за такву одлуку.</p>
				<p>Ако правила СТО и других релевантних међународних организација предвиђају консултације са чланицом, чији коментари нису прихваћени, Министарство спроводи консултације, по потреби, у сарадњи са органом, односно организацијом надлежном за доношење санитарног, ветеринарског и фитосанитарног прописа. </p>
				<p class="clan">Члан 12.</p>
				<p>Копија обавештења о страним санитарним, ветеринарским и фитосанитарним прописима које Министарство прими од чланица доставља се органу, односно организацији надлежној за санитарна, ветеринарска или фитосанитарна питања на која се пропис односи или другој заинтересованој страни.</p>
				<p>Ако сматра да би доношење санитарног, ветеринарског и фитосанитарног прописа у другој држави могло да има значајан утицај на трговину, надлежни орган, односно организација, или друга заинтересована страна из става 1. овог члана обавештава о томе Министарство у писменој форми, доставља примедбе са образложењем и предлаже измене нацрта санитарног, ветеринарског и фитосанитарног прописа.</p>
				<p>Обавештење из става 2. овог члана може да садржи и предлог да Министарство захтева да доношење санитарног, ветеринарског и фитосанитарног прописа буде одложено, као и да отпочне преговоре, aко су предвиђени правилима СТО и других релевантних међународних организација. </p>
				<p class="clan">Члан 13.</p>
				<p>Одредбе чл. 6 – 12. ове уредбе сходно се примењују и у случају значајне измене и допуне санитарног, ветеринарског и фитосанитарног прописа, укључујући и промену врсте, односно групе производа на које се санитарни, ветеринарски и фитосанитарни пропис односи. </p>
				<p class="clan">Члан 14.</p>
				<p>Сва обавештења, примљена и послата, објављују се на интернет страни Министарства.</p>
				<p class="clan">Члан 15.</p>
				<p>Ова уредба ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="auto-style1">05 број 110-7240/2012</p>
				<p class="auto-style1">У Београду, 25. октобра 2012. године</p>
				<p class="auto-style1"><span class="bold">Влада</span></p>
				<p class="auto-style1">Председник,</p>
				<p class="auto-style1"><span class="bold">Ивица Дачић, </span>с.р.</p>
	</div>


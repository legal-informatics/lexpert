


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p>На основу члана 3. став 2. Закона о обнови након елементарне и друге непогоде („Службени гласник РС”, број 112/15) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), </p>
				<p>Влада доноси</p>
				<p class="odluka-zakon">УРЕДБУ</p>
				<p class="odluka-zakon">о утврђивању Државног програма хитних санационих радова на објектима за заштиту од вода на десној обали Западне Мораве у циљу заштите насеља, магистралног гасовода и пољопривредних површина у селу Почековина код Трстеника, оштећеним у поплавама у марту 2016. године</p>
				<p class="centar">"Службени гласник РС", број 104 од 22. 
				новембра 2017.</p>
				<p class="clan">Члан 1.</p>
				<p>Овом уредбом утврђује се Државни програм хитних санационих радова на објектима за заштиту од вода на десној обале Западне Мораве у циљу заштите насеља, магистралног гасовода и пољопривредних површина у селу Почековина код Трстеника, оштећеним у поплавама у марту 2016. године.</p>
				<p class="clan">Члан 2.</p>
				<p>Државни програм из члана 1. ове уредбе одштампан је уз ову уредбу и чини њен саставни део.</p>
				<p class="clan">Члан 3.</p>
				<p>Ова уредба ступа на снагу наредног дана од објављивања у „Службеном гласнику Републике Србије”.</p>
				<p class="potpis">05 број 110-11363/2017</p>
				<p class="potpis">У Београду, 20. новембра 2017. године</p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Ана Брнабић,</span> с.р</p>
				<p class="bold">ДРЖАВНИ ПРОГРАМ ХИТНИХ САНАЦИОНИХ РАДОВА НА ОБЈЕКТИМА ЗА ЗАШТИТУ ОД ВОДА НА ДЕСНОЈ ОБАЛИ ЗАПАДНЕ МОРАВЕ У ЦИЉУ ЗАШТИТЕ НАСЕЉА, МАГИСТРАЛНОГ ГАСОВОДА И ПОЉОПРИВРЕДНИХ ПОВРШИНА У СЕЛУ ПОЧЕКОВИНА КОД ТРСТЕНИКА, ОШТЕЋЕНИМ У ПОПЛАВАМА У МАРТУ 2016. ГОДИНЕ</p>
				<p class="bold">1. Област у којој се спроводе мере и територија на којој се спроводе мере</p>
				<p>Државни програм хитних санационих радова на оштећењу урушене десне обале Западне Мораве, у циљу заштите насеља, магистралног гасовода и пољопривредних површина у селу Почековина код Трстеника, од km 41+500 до km 42+100 за заштиту водних објекaта оштећених у поплавама у марту 2016. године, обухвата радове које треба хитно предузети у циљу постизања потребног степена заштите од поплава, органе државне управе надлежне за координацију, као и изворе финансирања.</p>
				<p>Мере утврђене овим програмом спроводе се на територије Републике Србије у складу са Одлуком о проглашењу елементарне непогоде („Службени гласник РС”, број 24/16) и Одлуком о проглашењу елементарне непогоде на територији Републике Србије („Службени гласник РС”, број 26/16).</p>
				<p class="bold">2. Анализа затеченог стања и настале штете и сагледавање даљих поплавних последица</p>
				<p>У периоду након катастрофалних поплавних таласа у 2014. години, када је поплавама било угрожено готово 25% територије Републике Србије, Државним програмом обнове оштећених водних објеката за уређење водотокова, водних објеката за заштиту од поплава, ерозије и бујица и водних објеката за одводњавање („Службени гласник РС”, бр. 86/14, 103/14, 69/15, 75/15, 109/15, 33/16 и 80/16) обухваћене су деонице и локалитети водотокова на којима су хитне санације биле неопходне за обезбеђење функционалне и статичке стабилности заштитних објеката у циљу заштите угрожених подручја. </p>
				<p>Ефекти ових хитних санационих радова били су позитивни што је потврђено приликом нових односно каснијих поплавних догађаја у 2016. години – на санираним деоницама нису евидентирани проблеми у одбрани од поплава, нису забележена изливања и плављења приобалних подручја. Међутим, размере поплавних таласа, од којих су неки достигли и историјске максимуме, условиле су проглашење ванредне ситуације на целој територији Србије. </p>
				<p>Већ у периоду великих вода у марту 2016. године опажен је значајан број нових критичних места и деоница, на којима је одбрана од поплава спроведена уз значајне ризике од изливања и плављења, посебно на сливу Западне Мораве, али и на другим подручјима Републике Србије.</p>
				<p>Речно корито Западне Мораве низводно од ушћа Црнишевске реке, у зони ушћа Лопашке реке и на подручју села (катастарске општине) Почековина екстремно je нестабилно, са израженом флувијалном ерозијом и развојом меандера. Ток има стално тенденцију рушења десне конкавне обале речног корита, чиме су угрожене пољопривредне површине у приобаљу, село Почековине и магистрални гасовод, чија траса се налази у зони урушавања обале.</p>
				<p>С обзиром да је процес рушења обале интензивиран појавом великих вода, које су се јавиле на Западној Морави последњих година (2014. и 2016.), процена је да би наредни високи водостај могао да изазове велике штете у приобаљу и угрози рад магистралног гасовода, што је разлог да се хитно изврши санација оштећене обале и стабилизација речног корита Западне Мораве на овој деоници.</p>
				<p class="bold">3. Мере које треба предузети</p>
				<p>Ови радови имају карактер хитних, из разлога изражене угрожености магистралног цевовода и морају се спровести у што краћем временском периоду. Због чињенице да су на овој деоници изражени ерозивни процеси обала, присутан је константни ризик оштећења како магистралног цевовода тако и плављења околних насеља и инфраструктуре.</p>
				<p>Оцењује се да би при појави нових великих вода била могућа нова и већа оштећења на водним и другим објектима, као и да се због смањене пропусне моћи могу десити изливања и на другим деоницама са новим штетама. </p>
				<p>Ове радове требало би започети најкасније до краја 2017. године, са кратким роковима извршења, пре очекиваног сезонског повећања водостаја.</p>
				<p>Усвојена су техничка решења хитних санационих радова за заштиту десне рушевне обале Западне Мораве, која обезбеђују заштиту од плављења угрожених објеката инфраструктуре, тј. магистралног цевовода као и заштиту корита реке од даље ерозије, чиме се обезбеђује потребан степен заштите и спремност за нове поплавне догађаје. </p>
				<p class="bold">4. Начин и обим спровођења мера, као и критеријуми за спровођење мера</p>
				<p>Хитним санационим радовима обезбеђује се заштита корита од даље ерозије, заштита магистралног цевовода од оштећења која могу настати услед великих вода као и заштита локалних инфраструктурних и стамбених објеката.</p>
				<p>Јавно водопривредно предузеће „Србијаводе” (у даљем тексту: ЈВП „Србијаводе”) покрећу и спроводе поступaк јавне набавке и закључују уговор са извођачем радова. ЈВП „Србијаводе” дужно је да редовно о свим фазама реализације овог државног програма извештавају Канцеларију за управљање јавним улагањима (у даљем тексту: Канцеларија), у складу са уговором којим се уређују права и обавезе у реализацији овог државног програма, закљученим између Канцеларије и ЈВП „Србијаводе”.</p>
				<p>ЈВП „Србијаводе” доставља Канцеларији, ради плаћања, потписан и оверен захтев за плаћање са документацијом о реализацији уговора (привремене и окончану ситуацију, фактуре, банкарске гаранције и друго) и извештајем стручног надзора. Преглед хитних санационих радова који ће се извршити на оштећеним водним објектима дат је у Прилогу – Хитни радови на санацији оштећења рушевне десне обале Западне Мораве, у циљу заштите насеља, магистралног гасовода и пољопривредних површина у селу Почековина код Трстеника, од km 41+500 до km 42+100, који је одштампан уз ову уредбу и чини њен саставни део.</p>
				<p class="bold">5. Редослед спровођења мера и рокови за спровођење мера</p>
				<p>Након снижења водостаја, извршено је снимање оштећења и започета је техничка припрема за хитне санационе радове на овом локалитету, започете су хитне хидротехничке анализе са геодетском и геотехничком припремом подлога.</p>
				<p>ЈВП „Србијаводе” врше инвеститорско управљање хитним санационим радовима (израда неопходне техничке документације, припрема и спровођење процедуре јавних набавки, уговарање, увођења извођача у посао, управљање хитним санационим радовима и вршење стручног надзора).</p>
				<p>Очекивани ефекти хитних санационих радова су: потребна функционална стабилност санираних заштитних водних објеката (регулисаних корита, обалоутврда, насипа, канала, брана), обезбеђење пропусне моћи корита за велике воде, подизање степена заштите угроженог приобаља и инфраструктуре, локална противерозиона заштита, као и подизање отпорности подручја на нове поплавне догађаје.</p>
				<p>Рокови за завршетак радова условљени су метеоролошким и хидролошким условима за извођење радова на терену и очекује се да буду изведени најкасније у року од девет месеци од дана закључења уговора за извођење радова. </p>
				<p class="bold">6. Органи државне управе надлежни за координацију, односно носиоци спровођења појединих мера и активности</p>
				<p>Канцеларија и министарство надлежно за послове водопривреде координираће спровођење мера из одељака 3. и 4. овог програма, а ЈВП „Србијаводе” носилац је спровођења тих мера.</p>
				<p>ЈВП „Србијаводе”, у име и за рачун Републике Србије, врши инвеститорска права са техничком припремом за извођење хитних санационих радова за обнову оштећених заштитних водних објеката. </p>
				<p>Јединице локалне самоуправе донеће одлуке о мерама хитности и обезбедити решавање имовинско-правних питања у складу са својим надлежностима.</p>
				<p class="bold">7. Процена потребних финансијских средстава и извори финансирања</p>
				<p>Средства за спровођење ове уредбе у износу од 134.157.000,00 динара са ПДВ-ом обезбедиће се из текуће буџетске резерве у оквиру буџета Републике Србије за 2017. годину („Службени гласник РС”, број 99/16) и распоредиће се у оквиру Раздела 3 – Влада, Глава 3.23 – Канцеларија за управљање јавним улагањима, Програм 1511 – Обнова и изградња објеката јавне намене и санирање последица елементарне непогоде, Функција 110 – Извршни и законодавни органи, финансијски и фискални послови и спољни послови, Програмска активност 0002 – Координација послова након елементарне и друге непогоде, економска класификација 484 – Накнада штете за повреду или штету насталу услед елементарних непогода или других природних узрока.</p>
				<p><span class="bold">ПРИЛОГ</span></p>
				<p class="bold"><span class="bold">Хитни радови на санацији оштећења рушевне десне обале Западне Мораве у циљу заштите насеља, магистралног гасовода и пољопривредних површина у селу Почековина код Трстеника, од km 41+500 до km 42+100</span></p>
				<table class="tabela-sa-borderom">
					<thead>
						<tr>
							<td class="auto-style1">
								<p><span class="bold">Редни број</span></p>
							</td>
							<td class="auto-style1">
								<p><span class="bold">Водоток</span></p>
							</td>
							<td class="auto-style1">
								<p><span class="bold">Сектор/Деоница/Систем /Број објекта из Оп. Плана </span></p>
							</td>
							<td class="auto-style1">
								<p><span class="bold">Град/општина</span></p>
							</td>
							<td class="auto-style1">
								<p><span class="bold">ОПИС ХИТНИХ РАДОВА НА САНАЦИЈИ/ЛОКАЦИЈА ОШТЕЋЕЊА </span></p>
							</td>
							<td class="auto-style1">
								<p><span class="bold">ВРЕДНОСТ Динара са ПДВ</span></p>
							</td>
						</tr>
						<tr>
							<td class="auto-style1">
								<p>1</p>
							</td>
							<td class="auto-style1">
								<p>2</p>
							</td>
							<td class="auto-style1">
								<p>3</p>
							</td>
							<td class="auto-style1">
								<p>4</p>
							</td>
							<td class="auto-style1">
								<p>5</p>
							</td>
							<td class="auto-style1">
								<p>6</p>
							</td>
						</tr>
					</thead>
					<tbody>
						<tr>
							<td class="auto-style1">
								<p><span class="bold">А</span></p>
							</td>
							<td class="auto-style1">
								<p><span class="bold">&nbsp;</span></p>
							</td>
							<td class="auto-style1">
								<p><span class="bold">&nbsp;</span></p>
							</td>
							<td class="auto-style1">
								<p><span class="bold">&nbsp;</span></p>
							</td>
							<td class="auto-style1">
								<p><span class="bold">ВОДНО ПОДРУЧЈЕ „МОРАВА” </span></p>
							</td>
							<td class="auto-style1">
								<p><span class="bold">&nbsp;</span></p>
							</td>
						</tr>
						<tr>
							<td>
								<p>*</p>
							</td>
							<td>
								<p>Западна Морава</p>
							</td>
							<td>
								<p>М.12.</p>
							</td>
							<td>
								<p>Трстеник</p>
							</td>
							<td>
								<p>Хитни радови на санацији оштећења рушевне десне обале Западне Мораве, у циљу заштите насеља, магистралног гасовода и пољопривредних површина у селу Почековина код Трстеника, од km 41+500 до km 42+100</p>
							</td>
							<td>
								<p>123.057.000,00</p>
							</td>
						</tr>
						<tr>
							<td>
								<p>Б</p>
							</td>
							<td colspan="4">
								<p>ТЕРЕНСКИ РАД, TЕХНИЧКЕ ПРИПРЕМЕ (АНАЛИЗЕ И ТЕХНИЧКА ДОКУМЕНТАЦИЈА), СПРОВОЂЕЊЕ ЈАВНИХ НАБАВКИ, УПРАВЉАЊЕ ХИТНИМ САНАЦИОНИМ РАДОВИМА И СТРУЧНИ НАДЗОР: </p>
							</td>
							<td>
								<p>11.100.000,00</p>
							</td>
						</tr>
						<tr>
							<td>
								<p>&nbsp;</p>
							</td>
							<td colspan="4">
								<p><span class="bold">УКУПНО А+ Б:</span></p>
							</td>
							<td>
								<p><span class="bold">134.157.000,00</span></p>
							</td>
						</tr>
					</tbody>
				</table>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
	margin-top: 0;
}
.auto-style2 {
	text-align: center;
	margin-top: 0.75rem;
	margin-bottom: 0.75rem;
}
.auto-style3 {
	text-align: center;
}
</style>


	<div class="story">
				<p class="redakcijskipreciscentekst">Редакцијски пречишћен текст</p>
				<p>&nbsp;</p>
				<p>&nbsp;</p>
				<p>На основу члана 201. став 1. тач. 1), 2) и 3) Закона о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС, 54/13, 98/13 – УС, 132/14 и 145/14) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), </p>
				<p>Влада доноси</p>
				<p class="odluka-zakon">УРЕДБУ</p>
				<p class="odluka-zakon">о локацијским условима</p>
				<p class="auto-style3">"Службени гласник РС", бр. 35 од 17. априла 
				2015, 114 од 31. децембра 2015, 117 од 27. децембра 2017.</p>
				<p class="clan">I. УВОДНА ОДРЕДБА</p>
				<p class="bold">Предмет уредбе </p>
				<p class="clan">Члан 1.</p>
				<p>Овом уредбом се, према класи и намени објекта, прописује: </p>
				<p>1) обавезна садржина, поступак и начин издавања локацијских услова од стране надлежног органа;</p>
				<p>2) који се услови за пројектовање и прикључење обавезно прибављају од ималаца јавних овлашћења у поступку издавања локацијских услова;</p>
				<p>3) обавезна садржина, поступак и начин издавања услова из тачке 2) овог члана.</p>
				<p class="clan">II. САДРЖИНА, ПОСТУПАК И НАЧИН ИЗДАВАЊА ЛОКАЦИЈСКИХ УСЛОВА ОД СТРАНЕ НАДЛЕЖНОГ ОРГАНА</p>
				<p class="bold">1. Садржина и важење локацијских услова</p>
				<p class="italik">Садржина локацијских услова</p>
				<p class="v2-clan-1"><strong>Члан 2.</strong></p>
				<p class="v2-clan-left-1">Локацијски услови садрже све 
				урбанистичке, техничке и друге услове и податке потребне за 
				израду идејног пројекта, пројекта за грађевинску дозволу и 
				пројекта за извођење, у складу са Законом о планирању и изградњи 
				(у даљем тексту: Закон).</p>
				<p class="v2-clan-left-1">Изузетно од става 1. овог члана 
				локацијски услови се не издају за извођење радова на 
				инвестиционом одржавању објекта и уклањању препрека за особе са 
				инвалидитетом, радове којима се не мења спољни изглед, не 
				повећава број функционалних јединица и капацитет инсталација, 
				адаптацију, санацију, грађење зиданих ограда, као и у свим 
				осталим случајевима извођења радова којима се не врши прикључење 
				на комуналну инфраструктуру односно не мењају капацитети и 
				функционалност постојећих прикључака на инфраструктурну мрежу, 
				осим у случајевима за које је Законом, односно планским 
				документом прописана обавеза прибављања услова.</p>
				<p class="v2-clan-left-1">Изузетно од става 1. овог члана, 
				ималац јавних овлашћења који је и инвеститор радова на 
				реконструкцији, санацији и адаптацији постојеће инфраструктуре, 
				изградњи прикључака на постојећу водоводну, канализациону, гасну 
				и сл. мрежу, типских топловодних прикључака, привода за 
				електронске комуникације и дела електродистрибутивне мреже од 
				трансформаторске станице, односно дела мреже, до места прикључка 
				на објекту купца, за које се издаје решење из члана 145. Закона, 
				нема обавезу да прибави локацијске услове, у ком случају уз 
				захтев за издавање решења из члана 145. Закона прилаже услове за 
				укрштање и паралелно вођење од свих управљача инсталација водова 
				на траси предметног објекта, у складу са одредбом члана 24. ове 
				уредбе.</p>
				<p class="v2-clan-left-1">Када се ради о реконструкцији 
				постојеће инфраструктурне мреже са запаљивим и горивим 
				течностима, као и о запаљивим гасовима, односно изградњи 
				прикључка на ове мреже, ималац јавних овлашћења који је и 
				инвеститор радова, уз захтев за издавање решења из члана 145. 
				Закона, прилаже и услове у погледу мера заштите од пожара и 
				експлозија, у складу са чланом 16. ове уредбе, које може 
				прибавити и ван обједињене процедуре.</p>
				<p class="v2-clan-left-1">У случају радова у вези са 
				непокретним културним добром и добром под претходном заштитом за 
				које се издаје решење из члана 145. Закона, прибављају се услови 
				за предузимање мера техничке заштите и других радова за 
				непокретна културна добра и добра под претходном заштитом, које 
				подносилац захтева који је и ималац јавних овлашћења може 
				прибавити и ван обједињене процедуре.</p>
				<p class="v2-clan-left-1">Локацијски услови нарочито садрже 
				следеће:</p>
				<p class="v2-clan-left-1">1) број катастарске парцеле, као 
				и назив катастарске општине на којој се та парцела налази, 
				односно број катастарских парцела и назив катастарских општина 
				на којима се те парцеле налазе, ако се локацијски услови издају 
				за више парцела;</p>
				<p class="v2-clan-left-1">2) површину катастарске парцеле, 
				односно катастарских парцела, осим ако се локацијски услови 
				издају за линијске објекте и антенске стубове;</p>
				<p class="v2-clan-left-1">3) означење класе и намене 
				објекта за чије грађење се издају;</p>
				<p class="v2-clan-left-1">4) бруто површину објекта за чије 
				грађење се издају, уколико се услови издају за зграде;</p>
				<p class="v2-clan-left-1">5) податке о правилима уређења и 
				грађења за зону или целину у којој се налази предметна парцела, 
				прибављеним из планског документа;</p>
				<p class="v2-clan-left-1">6) услове за пројектовање и 
				прикључење на комуналну, саобраћајну и другу инфраструктуру (у 
				даљем тексту: услови за пројектовање и прикључење), прибављене 
				увидом у плански документ и/или сепарат о техничким условима 
				изградње (у даљем тексту: сепарат), као и назив тог планског 
				документа и/или сепарата, односно услове за пројектовање и 
				прикључење, прибављене од имаоца јавних овлашћења, који нарочито 
				садрже податке о:</p>
				<p class="v2-clan-left-1">(1) капацитетима, начину и 
				техничким условима за прикључење;</p>
				<p class="v2-clan-left-1">(2) месту прикључења на систем;</p>
				<p class="v2-clan-left-1">(3) техничким карактеристикама 
				прикључка;</p>
				<p class="v2-clan-left-1">(4) року за прикључење;</p>
				<p class="v2-clan-left-1">(5) износу накнаде за прикључење 
				и накнаде стварних трошкова израде услова, коју наплаћује ималац 
				јавних овлашћења;</p>
				<p class="v2-clan-left-1">7) податке о постојећим објектима 
				које је потребно уклонити пре грађења;</p>
				<p class="v2-clan-left-1">8) рок важења;</p>
				<p class="v2-clan-left-1">9) друге податке, у складу са 
				посебним законом.</p>
				<p class="v2-clan-left-1">Саставни део локацијских услова 
				је идејно решење које је подносилац приложио уз захтев.</p>
				<p class="v2-clan-left-1">Локацијски услови морају садржати 
				и информацију да у моменту издавања локацијских услова нема 
				фактичких услова за изградњу објекта у складу са поднетим 
				захтевом, као и да је закључење уговора о изградњи недостајуће 
				инфраструктуре са одговарајућим имаоцем јавних овлашћења, 
				претходни услов за издавање грађевинске дозволе, ако се у 
				условима за пројектовање и прикључење које је издао ималац 
				јавних овлашћења констатује да се објекат за који је поднет 
				захтев не може изградити без изградње или доградње комуналне или 
				друге инфраструктуре, односно додатног припремања или опремања 
				грађевинског земљишта.</p>
				<p class="v2-clan-left-1">Изузетно од ст. 1. до 5. овог 
				члана, ако се локацијски услови издају по захтеву, односно 
				идејном решењу, који није у складу са важећим планским 
				документом, односно сепаратом, као и ако имаоци јавних овлашћења 
				издају услове за пројектовање и прикључење у којима се 
				констатује да није могућа изградња објекта у складу са поднетим 
				захтевом, локацијски услови садрже информацију да нису испуњени 
				услови за грађење у складу са поднетим захтевом, уз навођење 
				свих разлога, тј. неусклађености.</p>
				<p class="v2-clan-left-1">Одредбе става 6. тачка 6) подтач. 
				(3), (4) и (5) овог члана не примењују се у случајевима 
				прикључења објекта на преносни систем електричне енергије.</p>
				<p class="hide-change">*Службени гласник РС, број 114/2015</p>
				<p class="auto-style2"><em>Важење локацијских услова</em></p>
				<p class="clan">Члан 3.</p>
				<p>Локацијски услови не гласе на име подносиоца захтева за њихово издавање, па их у поступку прибављања грађевинске дозволе може употребити друго лице које испуњава услове за подношење тог захтева. </p>
				<p>На захтев једног или више подносиоца захтева, за једну парцелу може бити издато више различитих локацијских услова, односно услова за прикључење и пројектовање.</p>
				<p class="bold">2. Поступак и начин издавања локацијских услова</p>
				<p class="italik">Локацијски услови као део обједињене процедуре</p>
				<p class="clan">Члан 4.</p>
				<p>Локацијски услови се прибављају у оквиру обједињене процедуре, коју спроводи надлежни орган у складу са Законом, овом уредбом и правилником којим се уређује спровођење обједињене процедуре.</p>
				<p class="italik">Покретање поступка за издавање локацијских услова и провера испуњености формалних услова за поступање по захтеву</p>
				<p class="hide-change" style="text-align: center"><em>Члан 5.</em></p>
				<p class="hide-change" style="text-align: center"><em>Брисан је (види члан 2. Уредбе - 
				114/2015-7)</em></p>
				<p class="italik">Прибављање података од органа надлежног за послове државног премера и катастра</p>
				<p class="hide-change" style="text-align: center"><em>Члан 6.</em></p>
				<p class="hide-change" style="text-align: center"><em>Брисан је (види члан 2. Уредбе - 
				114/2015-7)</em></p>
				<p class="italik">Издавање локацијских услова увидом у плански документ, односно сепарат</p>
				<p class="v2-clan-1"><strong>Члан 7.</strong></p>
				<p class="v2-clan-left-1">Ако се локацијски услови могу утврдити увидом у 
				плански документ, односно сепарат, надлежни орган је дужан да их 
				изда у року од пет радних дана од дана пријема захтева за њихово 
				издавање.</p>
				<p class="v2-clan-left-1">Ако се локацијски услови издају по захтеву за који 
				надлежни орган утврди да није у складу са важећим планским 
				документом, односно сепаратом, ти услови садрже све забране и 
				ограничења садржана у планском документу и констатацију да није 
				могуће издати грађевинску дозволу у складу са поднетим 
				захтевом.</p>
				<p class="hide-change">*Службени гласник РС, број 114/2015</p>
				<p class="italik">Прибављање услова за пројектовање и прикључење од имаоца јавних овлашћења</p>
				<p class="v2-clan-1"><strong>Члан 8.</strong></p>
				<p class="v2-clan-left-1">Ако се услови за пројектовање и 
				прикључење не могу утврдити увидом у плански документ, односно 
				сепарат, надлежни орган је дужан да у року од пет радних дана од 
				дана пријема захтева:</p>
				<p class="v2-clan-left-1">1) обавести подносиоца захтева о 
				висини стварних трошкова за достављање услова од ималаца јавних 
				овлашћења, ако је висина тих стварних трошкова позната на основу 
				обавештења која су на одговарајући начин објављена, уз налог да 
				изврши уплату тих трошкова пре преузимања локацијских услова и</p>
				<p class="v2-clan-left-1">2) проследи имаоцима јавних 
				овлашћења, чије услове треба да прибави у зависности од класе и 
				намене објекта, захтев за издавање услова за пројектовање и 
				прикључење из њихове надлежности.</p>
				<p class="v2-clan-left-1">Уз захтев из става 1. овог члана, 
				надлежни орган имаоцу јавних овлашћења прослеђује податке о 
				површини парцеле, односно парцела за које се траже локацијски 
				услови и електронску копију следеће документације:</p>
				<p class="v2-clan-left-1">1) идејног решења, достављеног уз 
				захтев за издавање локацијских услова;</p>
				<p class="v2-clan-left-1">2) плана за катастарску парцелу, 
				односно катастарске парцеле за које се траже локацијски услови;</p>
				<p class="v2-clan-left-1">3) извода из катастра водова, 
				осим за извођење радова на надзиђивању постојећег објекта.</p>
				<p class="v2-clan-left-1">Када је то прописано, надлежни 
				орган ће по службеној дужности, у име и за рачун инвеститора, 
				издати и уз захтев за издавање услова за пројектовање и 
				прикључење, доставити имаоцу јавних овлашћења информацију о 
				локацији.</p>
				<p class="v2-clan-left-1">Изузетно од става 1. тачка 1) 
				овог члана, ако надлежни орган не може да утврди износ стварних 
				трошкова из става 1. овог члана на основу података које су 
				имаоци јавних овлашћења објавили на одговарајући начин, захтев 
				за издавање услова за пројектовање и прикључење садржи и захтев 
				да ималац јавних овлашћења у року од три радна дана достави 
				надлежном органу обавештење о стварним трошковима израде услова 
				за пројектовање и прикључење и по пријему тог обавештења исто 
				прослеђује подносиоцу захтева без одлагања.</p>
				<p class="v2-clan-left-1">Ако ималац јавних овлашћења не 
				достави надлежном органу обавештење из става 4. овог члана у 
				року од три радна дана од дана пријема захтева, сматраће се да 
				се изјаснио да ће услове за пројектовање и прикључење подносиоцу 
				захтева издати без накнаде, о чему надлежни орган обавештава 
				подносиоца захтева без одлагања.</p>
				<p class="v2-clan-left-1">Изузетно од става 1. овог члана, 
				ако је подносилац захтева, у захтеву за издавање локацијских 
				услова, изјавио да жели претходно да се изјасни да ли прихвата 
				трошкове издавања локацијских услова за пројектовање и 
				прикључење, о којима се обавештава у складу са ставом 1. тачка 
				1) овог члана, односно ст. 4. и 5. овог члана, надлежни орган ће 
				по слању тог обавештења застати са поступком и исти наставити по 
				изјашњењу подносиоца да прихвата износ трошкова издавања 
				локацијских услова.</p>
				<p class="v2-clan-left-1">У случају из става 6. овог члана, 
				надлежни орган у захтеву за издавање услова за пројектовање и 
				прикључење обавештава имаоце јавних овлашћења да не поступају по 
				том захтеву до пријема обавештења да је подносилац захтева 
				прихватио трошкове издавања услова за пројектовање и 
				прикључење.</p>
				<p class="v2-clan-left-1">За време застоја поступка из 
				става 6. овог члана не теку рокови прописани за издавање 
				локацијских услова.</p>
				<p class="v2-clan-left-1">Изузетно, ако је подносилац 
				захтева и ималац јавних овлашћења, у поступку израде локацијских 
				услова не прибављају се услови за пројектовање и прикључење из 
				његове надлежности.</p>
				<p class="hide-change">*Службени гласник РС, број 114/2015</p>
				<p class="italik">Издавање локацијских услова по прибављању услова за пројектовање и прикључење од имаоца јавних овлашћења</p>
				<p class="clan">Члан 9.</p>
				<p>Надлежни орган је дужан да изда локацијске услове у року од пет радних дана, након што му имаоци јавних овлашћења доставе услове за пројектовање и прикључење издате у складу са захтевом из члана 8. ове уредбе.</p>
				<p class="v2-clan-left-1">Уз локацијске услове надлежни орган је 
				дужан да достави и типски уговор о изградњи прикључка на 
				дистрибутивну електроенергетску мрежу, као и друге типске 
				уговоре за изградњу недостајуће инфраструктуре, које му имаоци 
				јавних овлашћења доставе уз услове за пројектовање и прикључење.</p>
				<p class="hide-change">*Службени гласник РС, број 117/2017</p>
				<p class="italik">Објављивање локацијских услова</p>
				<p class="clan">Члан 10.</p>
				<p>Локацијски услови из чл. 7. и 9. ове уредбе објављују се у електронском облику путем интернета и прослеђују имаоцима јавних овлашћења ради информисања и резервације капацитета, у року од три радна дана од дана издавања.</p>
				<p class="italik">Право приговора на локацијске услове</p>
				<p class="hide-change" style="text-align: center"><em>Члан 11.</em></p>
				<p class="hide-change" style="text-align: center"><em>Брисан је (види члан 5. Уредбе - 
				114/2015-7)</em></p>
				<p class="italik">Измена локацијских услова</p>
				<p class="hide-change" style="text-align: center"><em>Члан 12.</em></p>
				<p class="hide-change" style="text-align: center"><em>Брисан је (види члан 5. Уредбе - 
				114/2015-7)</em></p>
				<p class="italik">Ближе уређење поступка издавања локацијских услова</p>
				<p class="clan">Члан 13.</p>
				<p>Надлежни орган и ималац јавних овлашћења су обавезни да на својој интернет страници објаве износе стварних трошкова за издавање и објављивање локацијских услова и услова за пројектовање и прикључење, према класи и намени објекта, као и да информације о измени висине тих стварних трошкова без одлагања ажурирају.</p>
				<p class="clan">III. УСЛОВИ ЗА ПРОЈЕКТОВАЊЕ И ПРИКЉУЧЕЊЕ КОЈИ СЕ ОБАВЕЗНО ПРИБАВЉАЈУ ОД ИМАЛАЦА ЈАВНИХ ОВЛАШЋЕЊА У ПОСТУПКУ ИЗДАВАЊА ЛОКАЦИЈСКИХ УСЛОВА</p>
				<p class="bold">Услови у погледу пројектовања и прикључења на дистрибутивни систем електричне енергије и системе водоснабдевања и одвођења отпадних вода</p>
				<p class="clan">Члан 14.</p>
				<p>Услови за пројектовање и прикључење у погледу прикључења на дистрибутивни систем електричне енергије и системе водоснабдевања и одвођења отпадних вода прибављају се од јавних предузећа, односно привредних друштава којима је поверено обављање одговарајућих делатности, за следеће класе објеката:</p>
				<p>1) класе из категорије „А”, осим за класе 124220, 125231, 127111, 127121, 127141 и 127230;</p>
				<p>2) класе из категорије „Б”, осим за класе 125232, 127112, 127122, 127131, 127142 и 127420;</p>
				<p>3) класе из категорије „В”, осим за класе 124210, 127113, 127132, 127143, 127302 и 127303;</p>
				<p>4) класе из категорије „Г”, односно друге класе објеката из категорија „А”, „Б” или „В”, ако је то предвиђено прописом, планским документом или идејним решењем које се подноси уз захтев за издавање локацијских услова.</p>
				<p>Услове из става 1. овог члана одређује сепаратом надлежни ималац јавних овлашћења, ако нису одређени планским документом.</p>
				<p>Изузетно од става 1. тач. 1) до 3) овог члана, надлежна служба неће прибављати услове за наведене објекте ако је, у складу са законом или планским документом или идејним решењем предвиђен другачији начин обезбеђивања електричне енергије, односно водоснабдевања, односно одвођења отпадних вода или ако идејним решењем није предвиђено прикључење објекта на те системе.</p>
				<p>Изузетно од члана 29. став 2. ове уредбе, за објекте који су у функцији производње, преноса и дистрибуције електричне енергије, као и за друге објекте за које грађевинску дозволу издаје министарство надлежно за послове грађевинарства, односно надлежни орган аутономне покрајине, услове за пројектовање и прикључење у погледу прикључења на дистрибутивни, односно преносни систем електричне енергије, не прибавља надлежни орган у оквиру обједињене процедуре, већ инвеститор у складу са законом којим се уређује енергетика. </p>
				<p class="bold">Услови у погледу заштите животне средине и заштите природе</p>
				<p class="clan">Члан 15.</p>
				<p>Услови у погледу заштите животне средине и заштите природе прибављају се у случајевима када је прописима о заштити животне средине и заштити природе, планским документом, односно сепаратом предвиђено прибављање тих услова.</p>
				<p class="bold">Услови у погледу мера заштите од пожара и експлозија</p>
				<p class="clan">Члан 16.</p>
				<p>Услови у погледу мера заштите од пожара и експлозија прибављају се за објекте са запаљивим и горивим течностима, запаљивим гасовима и експлозивним материјама за које постоји обавеза издавања услова за безбедно постављање прописана законом који уређује безбедносне услове за изградњу и реконструкцију објеката са запаљивим и горивим течностима, запаљивим гасовима и експлозивним материјама. Саставни део услова је и ситуациони план из идејног решења, који оверава ималац јавних овлашћења приликом издавања услова.</p>
				<p>Услови у погледу мера заштите од пожара прибављају се за објекте за које је законом који уређује заштиту од пожара прописана обавеза давања сагласности на техничку документацију, а посебно се наглашавају услови који нису у довољној мери обрађени прописима.</p>
				<p class="bold">Услови прикључења на јавни пут</p>
				<p class="clan">Члан 17.</p>
				<p>Услови прикључења на јавни пут прибављају се ако је изградња прикључка на јавни пут предвиђена идејним решењем приложеним уз захтев за издавање локацијских услова.</p>
				<p>Услове из става 1. овог члана издаје управљач јавног пута.</p>
				<p>Изузетно од одредбе става 2. овог члана, услове за изградњу прикључка на јавни пут у насељу, у смислу закона којим се уређују јавни путеви, издаје надлежни орган јединице локалне самоуправе, осим ако се ради о изградњи прикључка на државни пут првог реда.</p>
				<p class="bold">Услови за прикључење на систем даљинског грејања, односно на дистрибутивни систем природног гаса</p>
				<p class="clan">Члан 18.</p>
				<p>Услови за прикључење на систем даљинског грејања, односно на дистрибутивни систем природног гаса, прибављају се ако је прикључење на тај систем предвиђено идејним решењем приложеним уз захтев за издавање локацијских услова, а ти услови нису садржани у планском документу, односно сепарату.</p>
				<p>Изузетно од члана 29. став 2. ове уредбе, за објекте који су у функцији транспорта, дистрибуције и производње природног гаса, односно биогаса, као и за објекте за које грађевинску дозволу издаје министарство надлежно за послове грађевинарства, односно надлежни орган аутономне покрајине, услове за пројектовање и прикључење у погледу прикључења на дистрибутивни систем, односно на систем за транспорт природног гаса не прибавља надлежни орган у оквиру обједињене процедуре, већ инвеститор у складу са законом којим се уређује енергетика.</p>
				<p class="bold">Водни услови</p>
				<p class="v2-clan-1"><strong>Члан 19.</strong></p>
				<p class="v2-clan-left-1">Водни услови прибављају се за 
				објекте, и то:</p>
				<p class="v2-clan-left-1">1) брану са акумулацијом;</p>
				<p class="v2-clan-left-1">2) јавни водовод;</p>
				<p class="v2-clan-left-1">3) регионални вишенаменски 
				хидросистем;</p>
				<p class="v2-clan-left-1">4) хидроелектрану, 
				термоелектрану, нуклеарни објекат;</p>
				<p class="v2-clan-left-1">5) индустријски и други објекат 
				за који се захвата и доводи вода из површинских и подземних 
				вода, индустријски објекат чије се отпадне воде испуштају у 
				површинске воде, подземне воде, односно други објекат чије се 
				отпадне воде испуштају у површинске или подземне воде;</p>
				<p class="v2-clan-left-1">6) постројење за пречишћавање 
				отпадних вода и објекат за одвођење и испуштање отпадних вода;</p>
				<p class="v2-clan-left-1">7) магистрални и регионални пут, 
				железнице и мостове на њима, аеродром;</p>
				<p class="v2-clan-left-1">8) преводницу, пловни пут, луку, 
				марину и пристаниште;</p>
				<p class="v2-clan-left-1">9) индустријску и комуналну 
				депонију;</p>
				<p class="v2-clan-left-1">10) продуктовод, ТТ, оптички кабл 
				и кабловски вод за пренос електричне енергије, као и други 
				цевовод, односно кабловски вод, када се поставља испод корита 
				реке или укршта са реком, као и магистрални нафтовод, гасовод, 
				далековод и трафостаница, када је то предвиђено планским 
				документом или сепаратом;</p>
				<p class="v2-clan-left-1">11) систем за одводњавање;</p>
				<p class="v2-clan-left-1">12) систем за наводњавање;</p>
				<p class="v2-clan-left-1">13) систем за одвођење 
				атмосферских вода насеља;</p>
				<p class="v2-clan-left-1">14) подземно и надземно складиште 
				за нафту и њене деривате и друге хазардне и приоритетне 
				супстанце;</p>
				<p class="v2-clan-left-1">15) складиштење на обалама 
				материја које могу загадити воду;</p>
				<p class="v2-clan-left-1">16) уређење водотока и изградњу 
				заштитних водних објеката;</p>
				<p class="v2-clan-left-1">17) рибњак;</p>
				<p class="v2-clan-left-1">18) јавна скијалишта;</p>
				<p class="v2-clan-left-1">19) јавни водовод у сеоском 
				насељу;</p>
				<p class="v2-clan-left-1">20) воденицу и стамбени објекат 
				на сплаву;</p>
				<p class="v2-clan-left-1">21) друге објекте и радове, који 
				могу привремено, повремено или трајно да проузрокују промене у 
				водном режиму или на које може утицати водни режим предвиђен 
				планским документом или сепаратом.</p>
				<p class="hide-change">*Службени гласник РС, број 114/2015</p>
				<p class="bold">Услови заштите културних добара</p>
				<p class="clan">Члан 20.</p>
				<p>Услови заштите културних добара се прибављају за објекте за које је законом којим се уређује заштита културних добара прописано прибављање услова заштите, као и за следеће класе објеката: 127301, 127302 и 127303.</p>
				<p class="bold">Услови у вези са одбраном</p>
				<p class="clan">Члан 21.</p>
				<p>Орган државне управе надлежан за послове одбране издаје услове за пројектовање и прикључење за објекте који се налазе у близини објеката, инсталација и уређаја које министарство надлежно за послове одбране и Војска Србије користе за војне потребе и за објекте који су одређени као објекти од значаја за одбрану, у складу са законом којим се уређује одбрана и планским документом, односно сепаратом.</p>
				<p class="bold">Услови за грађење у железничком подручју</p>
				<p class="clan">Члан 22.</p>
				<p>За грађење у железничком подручју у зони грађевинских објеката као што су железнички мостови, вијадукти и тунели и у инфраструктурном појасу, прибављају се услови управљача инфраструктуре у смислу закона којим се уређује железница (у даљем тексту: управљач железничке инфраструктуре), за све класе објеката.</p>
				<p>За грађење у заштитном пружном појасу, прибављају се услови управљача железничке инфраструктуре за следеће класе објеката: 230101, 230102, 230201, 230202, 230203, 230301, 230302, 230303 и 230400.</p>
				<p class="bold">Услови за одлагање комуналног и чврстог отпада</p>
				<p class="clan">Члан 23.</p>
				<p>Јединица локалне самоуправе може својим актом прописати услове за одлагање комуналног и чврстог отпада, као и за које класе и намене објеката, односно подручја, се ти услови прибављају од надлежног имаоца јавних овлашћења, односно из сепарата.</p>
				<p class="bold">Други услови за пројектовање и прикључење</p>
				<p class="v2-clan-1"><strong>Члан 24.</strong></p>
				<p class="v2-clan-left-1">За грађење објеката линијске и 
				комуналне инфраструктуре, прибављају се услови за укрштање и 
				паралелно вођење од свих ималаца јавних овлашћења који су 
				управљачи водова на траси предметног објекта, као и од других 
				управљача водова на траси предметног објекта који су уписани у 
				катастар водова.</p>
				<p class="v2-clan-left-1">Ималац јавних овлашћења који је и 
				инвеститор радова на реконструкцији, санацији и адаптацији 
				постојеће инфраструктуре, изградњи прикључака на постојећу 
				водоводну, канализациону, гасну и сл. мрежу, типских топловодних 
				прикључака, привода за електронске комуникације и дела 
				електродистрибутивне мреже од трансформаторске станице до места 
				прикључка на објекту купца, за које се издаје решење из члана 
				145. Закона, услове из става 1. овог члана може прибавити ван 
				обједињене процедуре и прилаже их уз захтев за издавање Решења 
				по члану 145. Закона.</p>
				<p class="v2-clan-left-1">Ималац јавних овлашћења који је и 
				инвеститор радова на прикључку на комуналну и другу 
				инфраструктуру за које се издаје решење из члана 145. Закона 
				није обавезан да прибави локацијске услове ако би се услови за 
				пројектовање и прикључење прибављали само од имаоца јавног 
				овлашћења који је уједно и инвеститор.</p>
				<p class="v2-clan-left-1">Решење из члана 145. Закона за 
				изградњу прикључка на комуналну и другу инфраструктуру издаје се 
				на основу локацијских услова издатих за објекат који се 
				прикључује на мрежу, ако ти локацијски услови садрже услове за 
				извођење прикључка за који је поднет захтев за издавање из члана 
				145. Закона.</p>
				<p class="v2-clan-left-1">Надлежни орган ће прибавити 
				услове за пројектовање и прикључење и у другим случајевима 
				прописаним законом, односно предвиђеним планским документом или 
				сепаратом.</p>
				<p class="hide-change">*Службени гласник РС, број 114/2015</p>
				<p class="clan">IV. САДРЖИНА, ПОСТУПАК И НАЧИН ИЗДАВАЊА УСЛОВА ЗА ПРОЈЕКТОВАЊЕ И ПРИКЉУЧЕЊЕ ОД СТРАНЕ ИМАОЦА ЈАВНИХ ОВЛАШЋЕЊА</p>
				<p class="bold">Садржина услова за пројектовање и прикључење које издају имаоци јавних овлашћења</p>
				<p class="clan">Члан 25.</p>
				<p>Услови за пројектовање и прикључење садрже следеће податке: </p>
				<p>1) број катастарске парцеле, као и назив катастарске општине на којој се та парцела налази, односно број катастарских парцела и назив катастарских општина на којима се те парцеле налазе, ако су локацијски услови тражени за више парцела;</p>
				<p>2) површину катастарске парцеле, односно катастарских парцела, осим ако су локацијски услови тражени за линијске објекте и антенске стубове; </p>
				<p>3) означење класе и намене објекта за чије грађење се издају;</p>
				<p>4) бруто површину објекта за чије грађење се издају, уколико се услови издају за зграде.</p>
				<p>Поред података из става 1. овог члана, услови за пројектовање и прикључење садрже све урбанистичке, техничке и друге услове и податке потребне за израду идејног, односно пројекта за грађевинску дозволу и пројекта за извођење, у складу са поднетим захтевом за издавање локацијских услова, чије издавање је у надлежности имаоца јавног овлашћења, а нарочито податке о могућностима и ограничењима за градњу, као и о: </p>
				<p>1) капацитетима, начину и техничким условима за прикључење;</p>
				<p>2) месту прикључења на систем;</p>
				<p>3) техничким карактеристикама прикључка;</p>
				<p>4) року за прикључење;</p>
				<p>5) износу накнаде за прикључење, коју наплаћује ималац јавних овлашћења, ако је прописано постојање такве обавезе; </p>
				<p>6) мере техничке заштите за објекте који су утврђени као непокретна културна добра и добра под претходном заштитом; </p>
				<p>7) друге податке, у складу са законом.</p>
				<p>Ако је условима за пројектовање и прикључење предвиђена обавеза плаћања накнаде за прикључење на инфраструктурну мрежу, у образложењу тих услова се наводи правни основ за плаћање те накнаде и детаљно се објашњава методологија на основу које је обрачуната висина те накнаде.</p>
				<p class="bold">Услови за пројектовање и прикључење који се издају уз услов суфинансирања инфраструктуре</p>
				<p class="clan">Члан 26.</p>
				<p>Ако се објекат за који је поднет захтев не може реализовати без изградње или доградње комуналне или друге инфраструктуре, односно додатног припремања или опремања грађевинског земљишта, у условима за пројектовање и прикључење се, поред података из члана 25. ове уредбе, наводе и: </p>
				<p>1) разлози због којих се објекат за који је поднет захтев не може реализовати без изградње или доградње комуналне или друге инфраструктуре, односно додатног припремања или опремања грађевинског земљишта;</p>
				<p>2) алтернативни начини обезбеђивања тих услова, ако постоје;</p>
				<p>3) предвиђена динамика реализације недостајуће инфраструктуре, у складу са програмом уређивања грађевинског земљишта;</p>
				<p>4) услови за закључење уговора о заједничком припремању, односно опремању грађевинског земљишта, у циљу довођења постојеће инфраструктуре на ниво неопходан за прикључење објекта из идејног решења.</p>
				<p class="bold">Услови за пројектовање и прикључење у којима се констатује да није могућа изградња објекта у складу са поднетим захтевом</p>
				<p class="clan">Члан 27.</p>
				<p>Ималац јавних овлашћења издаје услове за пројектовање и прикључење у којима се констатује да није могућа изградња објекта у складу са поднетим захтевом, ако је садржина захтева супротна условима из важећег планског документа, односно сепарата из њихове надлежности, као и из других разлога прописаних законом.</p>
				<p>Ако имаоци јавних овлашћења издају услове за пројектовање и прикључење у складу са ставом 1. овог члана, ти услови садрже информацију да нису испуњени услови за грађење у складу са поднетим захтевом, уз навођење свих разлога, тј. неусклађености.</p>
				<p class="bold">Важење услова за пројектовање и прикључење</p>
				<p class="clan">Члан 28.</p>
				<p>Услови за пројектовање и прикључење важе све време важења локацијских услова издатих у складу са њима, односно до истека важења грађевинске дозволе, а реализују се издавањем употребне дозволе, односно прикључењем објекта на инфраструктуру за коју су издати.</p>
				<p class="bold">Поступак издавања услова за пројектовање и прикључење у оквиру обједињене процедуре</p>
				<p class="clan">Члан 29.</p>
				<p>Поступак издавања услова за пројектовање и прикључење спроводи се у оквиру обједињене процедуре у складу са Законом, овом уредбом и подзаконским актом којим се уређује поступак спровођења обједињене процедуре.</p>
				<p>Имаоци јавних овлашћења услове за пројектовање и прикључење издају искључиво на захтев надлежног органа. </p>
				<p>Ималац јавних овлашћења је дужан да у року од 15 дана од дана пријема захтева за издавање услова за пројектовање и прикључење из члана 8. став 1. тачка 2) ове уредбе, достави надлежном органу услове за пројектовање и прикључење, а који су услов за издавање локацијских услова и прикључење на објекте инфраструктуре, осим ако се ради о објектима из члана 133. Закона, када је тај рок 30 дана од дана пријема захтева.</p>
				<p>Ако ималац јавних овлашћења услове за пројектовање и прикључење издаје на основу података који су у поседу другог органа, организације или другог имаоца јавних овлашћења, те податке прибавља по службеној дужности.</p>
				<p class="v2-clan-left-1">Уз услове за пројектовање и прикључење 
				на дистрибутивну електроенергетску мрежу ималац јавног овлашћења 
				је дужан да достави спецификацију трошкова изградње прикључка и 
				потписан типски уговор о изградњи прикључка на дистрибутивну 
				електроенергетску мрежу потписан од стране одговорног лица 
				имаоца јавног овлашћења са унетим подацима о цени изградње 
				прикључка, року и начину плаћања (једнократно/рате), као и року 
				изградње.</p>
				<p>Ако ималац јавних овлашћења не достави тражене услове у року из става 1. овог члана:</p>
				<p>1) надлежни орган застаје са поступком по захтеву за издавање локацијских услова и о томе обавештава подносиоца захтева и имаоца јавних овлашћења, уз захтев да му тражене услове достави без одлагања и обавештење да ће поднети пријаву за привредни преступ из члана 204. Закона; </p>
				<p>2) регистратор, у накнадном року од три радна дана, подноси прекршајну пријаву против одговорног лица у имаоцу јавних овлашћења из члана 211а Закона.</p>
				<p class="hide-change">*Службени гласник РС, број 117/2017</p>
				<p class="bold">Поступак у случају када идејно решење не садржи податке неопходне за издавање услова за пројектовање и прикључење</p>
				<p class="clan">Члан 30.</p>
				<p>Ако ималац јавних овлашћења не може да изда услове за пројектовање и прикључење због недостатака у садржини идејног решења достављеног уз захтев за издавање локацијских услова, дужан је да о томе без одлагања обавести надлежни орган, уз свеобухватно образложење на који начин треба допунити идејно решење.</p>
				<p>Одмах по пријему обавештења из става 1. овог члана надлежни орган одбацује захтев у складу са чланом 5. став 3. ове уредбе, уз свеобухватно образложење на који начин треба допунити идејно решење.</p>
				<p class="clan">V. ЗАВРШНЕ ОДРЕДБЕ</p>
				<p class="bold">Рок за објављивање аката којима се уређује висина такси, односно накнада</p>
				<p class="clan">Члан 31.</p>
				<p>Надлежни орган и ималац јавних овлашћења обавезни су да у року од 30 дана од дана ступања ове уредбе на снагу објаве износе стварних трошкова за издавање локацијских услова и услова за пројектовање и прикључење у складу са чланом 13. ове уредбе.</p>
				<p class="bold">Ступање на снагу</p>
				<p class="clan">Члан 32.</p>
				<p>Ова уредба ступа на снагу наредног дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis">Број 110-3873/2015-2 </p>
				<p class="auto-style1">У Београду, 16. априла 2015. године</p>
				<p class="auto-style1"><span class="bold">Влада</span></p>
				<p class="auto-style1">Председник, </p>
				<p class="auto-style1"><span class="bold">Александар Вучић,</span> с.р.</p>
	</div>


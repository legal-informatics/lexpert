

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: center;
}
</style>


	<div class="story">
			<p class="Basic-Paragraph">На основу члана 8. Закона о буџету Републике Србије за 2019. годину („Службени гласник РС”, број 95/18) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влада доноси</p>
			<p class="odluka-zakon">УРЕДБУ</p>
			<p class="odluka-zakon">о утврђивању Програма за промоцију и популаризацију иновација и иновационог предузетништва за 2019. годину</p>
			<p class="centar">"Службени гласник РС", број 15 од 8. марта 2019.</p>
			<p class="clan">Члан 1.</p>
			<p class="Basic-Paragraph">Овом уредбом утврђује се Програм за промоцију и популаризацију иновација и иновационог предузетништва за 2019. годину, који је одштампан уз ову уредбу и чини њен саставни део.</p>
			<p class="clan">Члан 2.</p>
			<p class="Basic-Paragraph">Ова уредба ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 110-1730/2019-1</p>
			<p class="potpis">У Београду, 6. марта 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић,</span><span class="bold"> </span>с.р.</p>
			<p class="bold">ПРОГРАМ <br>ЗА ПРОМОЦИЈУ И ПОПУЛАРИЗАЦИЈУ ИНОВАЦИЈА И ИНОВАЦИОНОГ ПРЕДУЗЕТНИШТВА ЗА 2019. ГОДИНУ</p>
			<p class="clan">I. ПРЕДМЕТ ПРОГРАМА</p>
			<p class="Basic-Paragraph">Програмом за промоцију и популаризацију иновација и иновационог предузетништва (у даљем тексту: Програм), утврђује се распоред и коришћење средстава намењених за пројекте за промоцију и популаризацију иновација и иновационог предузетништва у Републици Србији у 2019. години.</p>
			<p class="Basic-Paragraph">Средства намењена за реализацију Програма за промоцију и популаризацију иновација и иновационог предузетништва обезбеђена су чланом 8. Закона о буџету Републике Србије за 2019. годину („Службени гласник РС”, број 95/18) у оквиру Раздела 3 – Влада, Глава 3.8 – Кабинет министра без портфеља задуженог за иновације и технолошки развој; Програм 2012 – Подршка раду Владе, Функција 110 – Извршни и законодавни органи, финансијски и фискални послови и спољни послови; Пројекат 4011 – Промоција и популаризација иновација и иновационог предузетништва у укупном износу од 60.000.000 динара, и то на Економској класификацији 423 – Услуге по уговорима у износу од 30.000.000 динара и на Економској класификацији 463 – Трансфери осталим нивоима власти у износу од 30.000.000 динара. </p>
			<p class="Basic-Paragraph">Овим програмом се утврђују: циљеви, корисници и намена средстава, услови за добијање средстава, финансијски оквир, неопходна документација, начин објављивања конкурса и избор пријава, начин пријављивања, закључивање уговора и праћење реализације активности.</p>
			<p class="Basic-Paragraph">Програм спроводи Кабинет министра без портфеља задуженог за иновације и технолошки развој (у даљем тексту: Кабинет министра).</p>
			<p class="Basic-Paragraph">Средства су опредељена за следеће мере:</p>
			<p class="Basic-Paragraph">1. Максималан износ од 20.000.000 динара по одобреном пројекту намењен је за планирање, израду и спровођење промотивне кампање о значају развоја иновација и иновационог предузетништва, на националном и локалном нивоу;</p>
			<p class="Basic-Paragraph">2. Максималан износ од 10.000.000 динара по одобреном пројекту намењен је за организацију манифестација које доприносе промоцији и популаризацији иновација и иновационог предузетништва;</p>
			<p class="Basic-Paragraph">3. Максималан износ од 5.000.000 динара по одобреном пројекту намењен је за израду и спровођење програма менторства и обука чији је циљ промоција иновација у функцији подизања ефикасности и унапређења процеса рада у предузећима и другим субјектима у Републици Србији;</p>
			<p class="Basic-Paragraph">4. Максималан износ од 5.000.000 динара по одобреном пројекту намењен је за израду и спровођење истраживања о стању, проблемима и перспективама иновационог екосистема у Републици Србији;</p>
			<p class="Basic-Paragraph">5. Максималан износ од 10.000.000 динара по одобреном пројекту намењен је за израду штампаних и мултимедијалних публикација које доприносе промоцији и популаризацији иновација и иновационог предузетништва у широј популацији; </p>
			<p class="Basic-Paragraph">6. Максималан износ од 10.000.000 динара по одобреном пројекту намењен је за спровођење пројеката чији је циљ дигитализација уживања културног, уметничког и духовног наслеђа Србије и српског народа. </p>
			<p class="Basic-Paragraph">Опредељена средства за реализацију Програма додељују се у складу са правилима државне помоћи мале вредности.</p>
			<p class="clan">II. ЦИЉЕВИ ПРОГРАМА</p>
			<p class="Basic-Paragraph">Мерено према глобалном индексу иновативности, водеће државе у свету, као што су Швајцарска, Финска, Израел, већ деценијама уназад спроводе системске мере за промоцију и популаризацију иновација и иновационог предузетништва. </p>
			<p class="Basic-Paragraph">Полазећи од њихових искустава, Република Србија је, поред директних подстицаја усмерених за подршку развоју иновација, овим програмом определила средства и за промоцију иновација и иновационог предузетништва.</p>
			<p class="Basic-Paragraph">Општи циљ овог програма је информисање јавности, универзитетске, академске, научно-истраживачке и пословне заједнице, а пре свега младих, о системским мерама које спроводи Влада у циљу развоја технолошких и друштвених иновација, иновационог екосистема, иновационог предузетништва и иновационе инфраструктуре.</p>
			<p class="Basic-Paragraph">Крајњи циљ овог програма је остварење континуираног доприноса у развоју одрживе предузетничке културе у Републици Србији, раст конкурентности Републике Србије и изградња економије засноване на иновацијама и знању. </p>
			<p class="Basic-Paragraph">Реализацијом овог програма Република Србија настоји да подстакне грађане, а посебно младе, да размишљају на предузетнички начин, као и да их охрабри да у већој мери оснивају своје иновационе и технолошке стартап компаније.</p>
			<p class="Basic-Paragraph">Нагласак је на јачању локалних и регионалних иницијатива које треба да пруже што непосредније резултате и допринесу расту економске успешности, отварању нових радних места и задржавању младих у Републици Србији.</p>
			<p class="Basic-Paragraph">Специфични циљеви Програма су:</p>
			<p class="Basic-Paragraph">1. Успостављање општег комуникационог оквира који ће допринети промоцији и бољем разумевању двојног карактера и улоге иновација као економске и научне категорије;</p>
			<p class="Basic-Paragraph">2. Подстицање предузетничке иницијативе код грађана Републике Србије да покрену своје иновационе стартап компаније уз ослонац и подршку Владе;</p>
			<p class="Basic-Paragraph">3. Афирмација предузетничке културе и изградња одрживог амбијента за превођење идеја у иновације и њихову комерцијализацију на тржишту;</p>
			<p class="Basic-Paragraph">4. Информисање грађана Републике Србије о системским мерама Владе за подршку изградњи и јачању иновационог екосистема;</p>
			<p class="Basic-Paragraph">5. Јачање иновационих капацитета предузећа на територији Републике Србије кроз промоцију и популаризацију иновација и сарадње научно-истраживачких организација и привреде; </p>
			<p class="Basic-Paragraph">6. Омогућавање доступнијег приступа знању и уживању историјског наслеђа Републике Србије и српског народа кроз дигитализацију културних, уметничких и духовних садржаја.</p>
			<p class="clan">III. КОРИСНИЦИ БЕСПОВРАТНИХ СРЕДСТАВА</p>
			<p class="Basic-Paragraph">Право на коришћење бесповратних средстава опредељених на Економској класификацији 423 – услуге по уговорима има организација која конкурише самостално, док право на коришћење бесповратних средстава опредељених на Економској класификацији 463 – трансфери осталим нивоима власти има организација која конкурише заједно са јединицом локалне самоуправе, а која:</p>
			<p class="Basic-Paragraph">1) испуњава услове прописане овим програмом,</p>
			<p class="Basic-Paragraph">2) поседује искуство у предметној области, као и неопходне техничке и кадровске капацитете којима може да обезбеди успешну реализацију мере за коју конкурише.</p>
			<p class="Basic-Paragraph">Подносилац пријаве може поднети једну пријаву на јавни конкурс, с изузетком јединице локалне самоуправе која може поднети више пријава када конкурише са различитим организацијама.</p>
			<p class="Basic-Paragraph">Поднетом пријавом може се конкурисати за средства за реализацију само једне мере предвиђене Програмом.</p>
			<p class="Basic-Paragraph">Пријава на конкурс не може бити заједнички поднета од стране више организација или више јединица локалне самоуправе. </p>
			<p class="Basic-Paragraph">Градска општина, у складу са Законом о локалној самоуправи („Службени гласник РС”, бр. 129/07, 83/14 – др. закон, 101/06 – др. закон и 47/08), није јединица локалне самоуправе већ општина у оквиру јединице локалне самоуправе, односно града и не може да буде корисник бесповратних средстава у оквиру Програма.</p>
			<p class="clan">IV. НАМЕНА СРЕДСТАВА</p>
			<p class="Basic-Paragraph">Средства намењена за промоцију и популаризацију иновација и иновационог предузетништва користе се за следеће намене:</p>
			<p class="Basic-Paragraph">1. Израду и спровођење кампање за промоцију и популаризацију иновација и иновационог предузетништва у средствима јавног информисања (израда креативних решења, продукција ТВ емисија, оглашавање у електронским и штампаним медијима и сл.);</p>
			<p class="Basic-Paragraph">2. Организацију манифестација са циљем промоције и популаризације иновација и иновационог предузетништва у Републици Србији (организација конференција, округлих столова, радионица, предавања и сл.);	</p>
			<p class="Basic-Paragraph">3. Израду и спровођење програма менторства и обука чији је циљ промоција иновација у функцији подизања ефикасности и унапређења процеса рада у предузећима и другим субјектима у Републици Србији;</p>
			<p class="Basic-Paragraph">4. Израду и спровођење истраживања о стању, проблемима и перспективама иновационог екосистема у Републици Србији (спровођење теренских и телефонских истраживања, фокус група и сл.);</p>
			<p class="Basic-Paragraph">5. Израду мултимедијалних и штампаних публикација којима се промовишу иновације и иновационо предузетништво (израда плаката, брошура, летака, видео материјала и сл.);</p>
			<p class="Basic-Paragraph">6. Осмишљавање и спровођење пројеката чији је циљ дигитализација уживања културног, уметничког и духовног наслеђа Србије и српског народа (израда платформи за виртуализацију историјских догађаја и објеката, дигитализација културне, уметничке и научне баштине и њено приближавање младим генерацијама који су активни корисници технологија и сл.).</p>
			<p class="clan">V. УСЛОВИ ЗА ДОБИЈАЊЕ СРЕДСТАВА</p>
			<p class="Basic-Paragraph">Право на коришћење бесповратних средстава опредељених на Економској класификацији 423 – услуге по уговорима има организација која конкурише самостално, док право на коришћење бесповратних средстава опредељених на Економској класификацији 463 – трансфери осталим нивоима власти има организација која конкурише заједно са јединицом локалне самоуправе, а која испуњава следеће услове:</p>
			<p class="Basic-Paragraph">1) да је поднела попуњен пријавни формулар (Образац пријаве број 1 за организацију која конкурише самостално и Образац пријаве број 2 за организацију која конкурише са јединицом локалне самоуправе) са потребном документацијом у складу са овим програмом и објављеним јавним конкурсом,</p>
			<p class="Basic-Paragraph">2) да је регистрована у Агенцији за привредне регистре,</p>
			<p class="Basic-Paragraph">3) да је измирила обавезе по основу пореза и доприноса,</p>
			<p class="Basic-Paragraph">4) да је измирила све обавезе по основу локалних дажбина,</p>
			<p class="Basic-Paragraph">5) да јој у року од једне године пре подношења пријаве није изречена правоснажна мера забране обављања делатности,</p>
			<p class="Basic-Paragraph">6) да јој рачун није у блокади у периоду од 1. јануара 2019. године (као ни да рачун јединице локалне самоуправе није у блокади у периоду од 1. јануара 2019. године уколико организација конкурише са јединицом локалне самоуправе),</p>
			<p class="Basic-Paragraph">7) да над њима није покренут стечајни поступак или поступак ликвидације,</p>
			<p class="Basic-Paragraph">8) да својим искуством у предметној области, као и неопходним техничким и кадровским капацитетима може да обезбеди успешну реализацију мере за коју конкурише,</p>
			<p class="Basic-Paragraph">9) да је израђен детаљан акциони план пројекта са дефинисаном временском динамиком спровођења активности,</p>
			<p class="Basic-Paragraph">10) да је израђен детаљан буџет пројекта. </p>
			<p class="Basic-Paragraph">Образац 1. и 2. пријаве одштампани су уз овај програм и чине његов саставни део.</p>
			<p class="clan">VI. ФИНАНСИЈСКИ ОКВИР</p>
			<p class="Basic-Paragraph">Бесповратна средства се додељују у складу са наменом средстава. Трошкови укључују порез на додату вредност.</p>
			<p class="Basic-Paragraph">Средства ће бити пренета, по одобрењу пројекта, односно доношења Одлуке министра о додели средстава, организацији која конкурише самостално, односно јединици локалне самоуправе која конкурише заједно са организацијом за реализацију мере предвиђене Програмом, а на основу Решења министра о наменском трансферу за реализацију конкретног пројекта.</p>
			<p class="Basic-Paragraph">Корисници средстава у обавези су да наменски трансфер добијен по овом програму користе тачно у одређену сврху за коју је трансфер додељен, а у складу са закљученим уговором. </p>
			<p class="Basic-Paragraph">Активност за коју су одобрена средства, као и сва плаћања у вези са њеном реализацијом, мора бити започета након потписивања уговора, а плаћања извршена до 31. децембра 2019. године, док се правдање утрошених средстава мора извршити најкасније до 15. фебруара 2020. године. Неутрошена средства враћају се у буџет Републике Србије. </p>
			<p class="Basic-Paragraph">За пројекте које реализује организација која је конкурисала са јединицом локалне самоуправе, јединица локалне самоуправе ће извршити плаћања организацији на основу испостављених месечних фактура, извештаја и/или других финансијских докумената за спроведене активности, а које су у складу са одобреним планом реализације пројекта који је саставни део уговора. Изузетно, на основу оправданог захтева организације, јединица локалне самоуправе може средства намењена за реализацију одобреног пројекта пренети организацији једнократном исплатом средстава за реализацију мере, а уз достављање јединици локалне самоуправе средства обезбеђења – менице и меничног овлашћења, евидентираног у регистру меница и овлашћења који води Народна банка Србије.</p>
			<p class="Basic-Paragraph">Одобрени износ средстава по овом програму, а за реализацију конкретног пројекта, сматра се коначним одобреним износом за планирану намену у 2019. години. Кабинет министра не преузима обавезу финансирања додатних трошкова. Уколико настану додатни трошкови у вези са реализацијом пројекта, потребна додатна средства мора обезбедити корисник средстава из сопствених прихода или из других извора финансирања (донације итд.).</p>
			<p class="Basic-Paragraph">Средства се не могу користити за: заостале обавезе по основу такси и пореза, зајмове и рате за отплату кредита, трошкове гаранција, полисе осигурања, камате, трошкове банкарског пословања, курсне разлике, царинске трошкове, индиректне и административне трошкове, текуће трошкове, кредитирање трећих лица, прикупљање докумената за пријаву на конкурс и друге активности које нису у складу са наменом средстава.</p>
			<p class="clan">VII. НЕОПХОДНА ДОКУМЕНТАЦИЈА</p>
			<p class="Basic-Paragraph">Ради остваривања права на коришћење бесповратних средстава намењених за реализацију мере утврђене Програмом, а опредељених на Економској класификацији 423 – услуге по уговорима и Економској класификацији 463 – трансфери осталим нивоима власти, организација која конкурише самостално или са јединицом локалне самоуправе у обавези је да достави следећу документацију:</p>
			<p class="Basic-Paragraph">1) правилно попуњен пријавни формулар потписан од стране овлашћеног представника организације – Образац пријаве број 1 за организацију која конкурише самостално, односно правилно попуњен пријавни формулар потписан од стране овлашћеног представника организације и овлашћеног представника јединице локалне самоуправе – Образац пријаве број 2 за организацију која конкурише са јединицом локалне самоуправе,</p>
			<p class="Basic-Paragraph">2) извод из регистра Агенције за привредне регистре,</p>
			<p class="Basic-Paragraph">3) оригинал или оверена фотокопија потврде надлежне филијале Пореске управе да је организација измирила све обавезе по основу пореза и доприноса закључно са датумом објављивања јавног конкурса,</p>
			<p class="Basic-Paragraph">4) оригинал или оверена фотокопија потврде надлежног органа локалне самоуправе да је организација измирила све обавезе према локалној самоуправи закључно са датумом објављивања јавног конкурса,</p>
			<p class="Basic-Paragraph">5) оригинал или оверена фотокопија потврде надлежног органа да организацији у последњој години пре објављивања јавног позива није изречена правоснажна мера забране обављања делатности – издата након објављивања конкурса,</p>
			<p class="Basic-Paragraph">6) штампану потврду са интернет странице Народне банке Србије да рачун организације није у блокади oд 1. јануара 2019. године (као и штампану потврду са интернет странице Народне банке Србије да рачун јединице локалне самоуправе није у блокади у периоду од 1. јануара 2019. године уколико организација конкурише са јединицом локалне самоуправе),</p>
			<p class="Basic-Paragraph">7) оригинал или оверена фотокопија потврде Агенције за привредне регистре или надлежног суда да над организацијом није покренут стечајни поступак или поступак ликвидације, издата након објављивања конкурса,</p>
			<p class="Basic-Paragraph">8) изјаву о <span class="italik">de minimis</span> државној помоћи која је организацији додељена у текућој фискалној години и у претходне две фискалне године,</p>
			<p class="Basic-Paragraph">9) оверен и потписан доказ да је у претходном периоду организација реализовала активности које су у складу са мером за коју конкуришу (извештаји о претходно реализованим активностима, као и писма препоруке, рецензије и др. за неке од тих активности),</p>
			<p class="Basic-Paragraph">10) потписану изјаву овлашћеног представника организације да поседују неопходне техничке и кадровске капацитете потребне за успешну реализацију мере, а која садржи податак о датуму оснивања организације, податак о укупном броју запослених и ангажованих лица, листу стручних референци организације, као и податак о техничкој опремљености организације за реализацију циљева исказаних у пројекту,</p>
			<p class="Basic-Paragraph">11) потписан детаљан акциони план пројекта са дефинисаном временском динамиком спровођења активности,</p>
			<p class="Basic-Paragraph">12) потписан буџет пројекта који садржи детаљни табеларни приказ структуре и динамике реализације трошкова на пројекту, </p>
			<p class="Basic-Paragraph">13) презентација предложеног пројекта.</p>
			<p class="Basic-Paragraph">Напомена: </p>
			<p class="Basic-Paragraph">Потврда Народне банке Србије да дужник нема евидентиране основе и налоге у принудној наплати не може се сматрати доказом да рачун подносиоца пријаве није у блокади.</p>
			<p class="Basic-Paragraph">Уколико подносилац пријаве не достави потребну документацију, а која се може прибавити из службених евиденција које се воде у складу са законом, Кабинет министра ће прибавити наведену документацију по службеној дужности у законом прописаним роковима. </p>
			<p class="clan">VIII. НАЧИН ОБЈАВЉИВАЊА КОНКУРСА <br>И ИЗБОР ПРИЈАВА</p>
			<p class="Basic-Paragraph">Кабинет министра ће након усвајања овог програма расписати јавни конкурс. Конкурс ће бити објављен на српском језику у дневном листу који има покривеност на целој територији Републике Србије, као и на сајту www.inovacije.gov.rs. Рок за подношење пријава је од дана објављивања конкурса до утрошка средстава.</p>
			<p class="Basic-Paragraph">Испуњеност услова за доделу средстава утврђује Комисија за оцену пријава и праћење реализације програма (у даљем тексту: Комисија) коју образује министар.</p>
			<p class="Basic-Paragraph">Средства ће се додељивати по пристиглим пријавама – до утрошка средстава предвиђених за ову намену.</p>
			<p class="Basic-Paragraph">Датумом приспећа пријаве сматра се датум достављања последње допуне, односно комплетне документације у вези са поднетом пријавом на адресу за пријем поште Кабинета министра.</p>
			<p class="Basic-Paragraph">У случају да је пријава непотпуна, подносилац пријаве ће бити обавештен да у року не краћем од пет радних дана од достављања обавештења допуни пријаву, а како би пријава била предмет разматрања на седници Комисије. Обавештење о потребној допуни пријаве доставља се подносиоцу пријаве на електронску адресу назначену за контакт у пријавном обрасцу. Уколико не поступи по обавештењу у наведеном року, сматраће се да пријава није комплетна и неће се разматрати.</p>
			<p class="Basic-Paragraph">Комисија разматра пријаве по редоследу приспећа комплетне документације. У поступку разматрања пријава, Комисија проверава формалну исправност докумената и утврђује испуњеност услова за доделу средстава, као и да ли су циљеви и активности из поднете пријаве у складу са циљевима Програма.</p>
			<p class="Basic-Paragraph">Комисија може извршити додатну проверу поднете документације, тражити додатне информације које се односе на план реализације пројектних активности и планирани буџет пројекта, али само за подносиоца пријаве који је испунио формалне услове из програма и конкурса.</p>
			<p class="Basic-Paragraph">Комисија може, уз образложење, захтевати одређене измене предложених пројектних или других решења. У случају да подносилац пријаве не поступи по сугестијама Комисије у остављеном року, који не може бити дужи од осам дана, пријава ће бити одбачена. </p>
			<p class="Basic-Paragraph">Комисија може предложити министру, уз образложење, да се одобри реализација пројекта уз умањење буџета предложеног пројекта и/или уз умањење обима активности планираних предложеним пројектом.</p>
			<p class="Basic-Paragraph">На предлог Комисије министар доноси Одлуку о додели средстава, а потом се са изабраним корисником средстава потписује уговор.</p>
			<p class="Basic-Paragraph">Конкурсна документација се не враћа. На захтев подносиоца пријаве, коме није одобрен пројекат, могу се вратити достављена документа. </p>
			<p class="clan">IX. НАЧИН ПРИЈАВЉИВАЊА</p>
			<p class="Basic-Paragraph">Прецизно и тачно попуњена пријава и пратећа документација шаље се препорученом поштом на адресу: Влада, Кабинет министра без портфеља задуженог за иновације и технолошки развој, Немањина 11, 11000 Београд.</p>
			<p class="Basic-Paragraph">Пријаве се предају у коверти са назнаком „Пријава за конкурс – средства за промоцију и популаризацију иновација и иновационог предузетништва”, са пуним називом и адресом пошиљалаца на полеђини коверте. </p>
			<p class="Basic-Paragraph">Скенирана пријава и пратећа документација се након формалног пријављивања на конкурс достављају Кабинету министра на адресу електронске поште promocija@inovacije.gov.rs са назнаком „Пријава за конкурс – средства за промоцију и популаризацију иновација и иновационог предузетништва”.</p>
			<p class="Basic-Paragraph">Пријаве које нису поднете на горе предвиђен начин се неће разматрати, о чему ће бити обавештен подносилац пријаве.</p>
			<p class="clan">X. ЗАКЉУЧИВАЊЕ УГОВОРА</p>
			<p class="Basic-Paragraph">Међусобна права, обавезе и одговорности у вези са коришћењем бесповратних средстава уређују се уговором. Уговор нарочито садржи новчани износ који се додељује за реализацију пројекта, намене за које се средства додељују, начин преноса бесповратних средстава и обавезу подносиоца пријаве да, уколико средства из буџета не реализује или их не искористи наменски, мора та средства да врати у буџет Републике Србије.</p>
			<p class="Basic-Paragraph">Министар на основу Одлуке о додели средстава потписује:</p>
			<p class="Basic-Paragraph">– уговор са овлашћеним представником организације која ће самостално реализовати одобрени пројекат,</p>
			<p class="Basic-Paragraph">– тројни уговор са овлашћеним представником организације и овлашћеним представником јединице локалне самоуправе које заједнички реализују одобрени пројекат.</p>
			<p class="Basic-Paragraph">Подносилац пријаве коме су средства одобрена, а који није потписао уговор у року од 30 дана, сматраће се да је одустао од додељених средстава.</p>
			<p class="Basic-Paragraph">Уговор ступа на правну снагу датумом потписивања овлашћених лица свих уговорних страна. У случају да једна од уговорних страна потпише уговор накнадно, уговор ступа на правну снагу даном последњег потписа.</p>
			<p class="clan">XI. ПРАЋЕЊЕ РЕАЛИЗАЦИЈЕ АКТИВНОСТИ</p>
			<p class="Basic-Paragraph">Корисник средстава који реализује одобрени пројекат не може мењати обим активности везаних за реализацију пројекта у односу на одобрени обим, без претходне сагласности Кабинета министра. </p>
			<p class="Basic-Paragraph">Корисник средстава дужан је да Кабинету министра доставља редовне извештаје и другу финансијску документацију за спроведене активности како би Кабинет министра имао увид у динамику реализације одобреног пројекта и увид у наменско трошење средстава.</p>
			<p class="Basic-Paragraph">Корисник средстава дужан је да Кабинету министра, након завршетка пројекта, достави коначни писани извештај. </p>
			<p class="Basic-Paragraph">У року од најкасније 90 дана по истеку рока за испуњење уговорних обавеза, Кабинет министра ће спровести контролу свих пројектних активности и о утврђеном стању доставити извештај Влади.</p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/Preduzetnistvo_Page_1.png&amp;doctype=reg&amp;abc=cba&amp;eli=true&amp;eliActId=427958&amp;regactid=427958" alt=""></p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/Preduzetnistvo_Page_2.png&amp;doctype=reg&amp;abc=cba&amp;eli=true&amp;eliActId=427958&amp;regactid=427958" alt=""></p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/Preduzetnistvo_Page_3.png&amp;doctype=reg&amp;abc=cba&amp;eli=true&amp;eliActId=427958&amp;regactid=427958" alt=""></p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/Preduzetnistvo_Page_4.png&amp;doctype=reg&amp;abc=cba&amp;eli=true&amp;eliActId=427958&amp;regactid=427958" alt=""></p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/Preduzetnistvo_Page_5.png&amp;doctype=reg&amp;abc=cba&amp;eli=true&amp;eliActId=427958&amp;regactid=427958" alt=""></p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/Preduzetnistvo_Page_6.png&amp;doctype=reg&amp;abc=cba&amp;eli=true&amp;eliActId=427958&amp;regactid=427958" alt=""></p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/Preduzetnistvo_Page_7.png&amp;doctype=reg&amp;abc=cba&amp;eli=true&amp;eliActId=427958&amp;regactid=427958" alt=""></p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/Preduzetnistvo_Page_8.png&amp;doctype=reg&amp;abc=cba&amp;eli=true&amp;eliActId=427958&amp;regactid=427958" alt=""></p>
	</div>


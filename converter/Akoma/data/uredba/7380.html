

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: center;
}
</style>


	<div class="story">
			<p class="Basic-Paragraph">На основу члана 85. став 4. Закона о азилу и привременој заштити („Службени гласник РС”, број 24/18) и члана 42. став 1. Закона о Влади („Службени гласник PC”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон), а у вези са чланом 77. став 6. Закона о странцима („Службени гласник PC”, број 24/18),</p>
			<p class="Basic-Paragraph">Влада доноси</p>
			<p class="odluka-zakon">УРЕДБУ</p>
			<p class="odluka-zakon">о утврђивању Програма за подршку добровољног повратка странаца за период од 2019. до 2021. године</p>
			<p class="centar">"Службени гласник РС", број 10 од 15. фебруара 
			2019.</p>
			<p class="clan">Члан 1.</p>
			<p class="Basic-Paragraph">Овом уредбом утврђује се Програм за подршку добровољног повратка странаца за период од 2019. до 2021. године (у даљем тексту: Програм), који је одштампан уз ову уредбу и чини њен саставни део.</p>
			<p class="clan">Члан 2.</p>
			<p class="Basic-Paragraph">Добровољни повратак странаца у смислу ове уредбе представља поступак добровољног враћања странца у државу порекла или у државу у коју се странац добровољно враћа и у којој ће бити прихваћен.</p>
			<p class="Basic-Paragraph">Подршка за добровољни повратак може се пружити странцу коме је у складу са прописима којима се уређује област азила и привремене заштите, односно област уласка, кретања, боравка и враћања странаца, одлуком надлежног органа одређен рок за добровољни повратак.</p>
			<p class="clan">Члан 3.</p>
			<p class="Basic-Paragraph">Програм спроводи Комесаријат за избеглице и миграције Републике Србије и у његовом спровођењу може сарађивати са Међународном организацијом за миграције (у даљем тексту: МОМ), другом релевантном међународном или невладином организацијом која се бави пружањем хуманитарне помоћи лицима из члана 2. става 2. ове уредбе.</p>
			<p class="clan">Члан 4.</p>
			<p class="Basic-Paragraph">Ова уредба ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 110-1225/2019</p>
			<p class="potpis">У Београду, 14. фебруара 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић,</span> с.р.</p>
			<p class="bold">ПРОГРАМ ЗА ПОДРШКУ ДОБРОВОЉНОГ ПОВРАТКА СТРАНАЦА ЗА ПЕРИОД ОД 2019. ДО 2021. ГОДИНЕ</p>
			<p class="clan">I. УВОД</p>
			<p class="Basic-Paragraph">Овим програмом утврђује се начин пружања подршке лицима којима је у складу са прописима којима се уређује област азила и привремене заштите, као и област боравка и враћања странаца, предвиђено омогућавање добровољног повратка (у даљем тексту: Корисници) у државу порекла, или у државу у коју се странац добровољно враћа и у којој ће бити прихваћен (у даљем тексту: земља повратка).</p>
			<p class="Basic-Paragraph">Подршку за добровољни повратак Корисницима пружа Комесаријат за избеглице и миграције Републике Србије (у даљем тексту: Комесаријат), самостално или у сарадњи са МОМ-ом, другом међународном или невладином организацијом.</p>
			<p class="clan">II. ИНФОРМИСАЊЕ КОРИСНИКА</p>
			<p class="Basic-Paragraph">Потпуно и правовремено информисање Корисника о могућности добровољног повратка обезбеђује се кроз производњу и дистрибуцију информативног материјала у штампаном или у електронском облику, на језику који Корисник разуме или се оправдано може претпоставити да га разуме, као и кроз организацију посебних догађаја намењених информисању заинтересованих особа за програм добровољног повратка. </p>
			<p class="Basic-Paragraph">Ако Корисник изрази намеру да се додатно информише о конкретним могућностима пружања подршке у процесу добровољног повратка, упутиће се на саветовање са представницима Комесаријата. </p>
			<p class="clan">III. САВЕТОВАЊЕ СА КОРИСНИЦИМА</p>
			<p class="Basic-Paragraph">Саветовање са Корисницима представници Комесаријата обављају самостално, или у сарадњи са представницима МОМ-а, других међународних или невладиних организација, у Центрима за азил и другим објектима у којима се Kорисницима обезбеђује привремени колективни смештај, а по потреби и у Прихватилишту за странце, као и на другим одговарајућим локацијама. </p>
			<p class="Basic-Paragraph">Приликом саветовања са Корисником, представници Комесаријата ће размотрити релевантне извештаје о стању у земљи повратка, упознати Корисника са чињеничним стањем и пружити му јасне, прецизне и објективне информације које се односе на његов индивидуални процес повратка, а на основу којих ће Корисник  своју одлуку о повратку моћи да донесе уз потпуно познавање чињеница. Између осталог, информације се могу односити на здравствену и образовну инфраструктуру у земљи повратка, као и на могућности запошљавања и пружања помоћи у реинтеграцији у земљи повратка.</p>
			<p class="Basic-Paragraph">У случајевима када Корисници имају посебне здравствене потребе, приликом саветовања пружиће им се информације о доступности потребних здравствених услуга у земљи повратка. </p>
			<p class="Basic-Paragraph">У случајевима када је Кориснику постављен законски старатељ, саветовање се мора обавити у присуству старатеља. Oдлуку у вези с повратком, у том случају мора да потврди и старатељ.</p>
			<p class="Basic-Paragraph">Саветовање ће се обављати на језику који Корисник разуме, ако је могуће у непосредној комуникацији са представницима Комесаријата или представницима МОМ-а, других међународних или невладиних организација, а ако не уз помоћ преводиоца.  </p>
			<p class="Basic-Paragraph">У случају да поступак саветовања захтева више времена од рока одређеног за добровољни повратак странца, Комесаријат обавештава Министарство унутрашњих послова о потреби продужења рока за добровољни повратак у циљу завршетка саветовања. </p>
			<p class="clan">IV. ПОДНОШЕЊЕ МОЛБЕ ЗА УКЉУЧИВАЊЕ У ПРОГРАМ ДОБРОВОЉНОГ ПОВРАТКА И РЕГИСТРАЦИЈА КОРИСНИКА</p>
			<p class="Basic-Paragraph">Корисник који се по завршетку саветовања са Комесаријатом, одлучи за добровољни повратак, подноси молбу за укључивање у програм добровољног повратка. Молба се попуњава на српском и енглеском језику. Кориснику који не разуме ове језике омогућиће се помоћ преводиоца.</p>
			<p class="Basic-Paragraph">Образац молбе за укључивање у програм добровољног повратка одштампан је уз овај програм и чини његов саставни део.  </p>
			<p class="Basic-Paragraph">У сврху регистрације Корисника, Комесаријат прикупља и обрађује њихове личне податке водећи рачуна о заштити осетљивих података у складу са прописима којима се уређује заштита података о личности. </p>
			<p class="Basic-Paragraph">По пријему молбе за укључивање у програм добровољног повратка од стране Корисника, Комесаријат обавештава странца о томе да ли су испуњени услови за његово укључивање у програм добровољног повратка. </p>
			<p class="Basic-Paragraph">У обавештењу о укључивању странца у програм добровољног повратка Комесаријат ће навести да ли ће подршку добровољном повратку пружити самостално или у сарадњи са МОМ-ом, другом међународном или невладином организацијом. </p>
			<p class="clan">V. ПРИПРЕМЕ ЗА ДОБРОВОЉНИ ПОВРАТАК КОРИСНИКА</p>
			<p class="Basic-Paragraph">Док трају припреме за организацију добровољног повратка, Комесаријат, самостално или у сарадњи са МОМ-ом или другом међународном или невладином организацијом,  Кориснику обезбеђује:</p>
			<p class="Basic-Paragraph">– материјалне услове прихвата у Центрима за азил или другим објектима намењеним за привремени колективни смештај. Водиће се рачуна о полу и узрасту Корисника, као и о остваривању принципа јединства породице. Малолетницима без пратње, као и лицима која се налазе у посебном психофизичком стању (старост, инвалидност и сл.) којима се у Центрима за азил или другим објектима за привремени колективни смештај не могу пружити адекватни услови за њихов смештај, у сарадњи са центрима за социјални рад, обезбеђује се смештај у установама социјалне заштите, код другог пружаоца услуге смештаја или у другој породици. </p>
			<p class="Basic-Paragraph">– здравствену заштиту у складу са прописима којима се уређује здравствена заштита странаца.</p>
			<p class="Basic-Paragraph">– приступ основном и средњем образовању ако се ради о малолетницима.  </p>
			<p class="Basic-Paragraph">–  помоћ при прибављању путних докумената.</p>
			<p class="Basic-Paragraph">– процену да ли је Корисник здравствено способан да самостално путује или му је потребно обезбедити пратиоца. </p>
			<p class="Basic-Paragraph">– помоћ при организацији путовања као што је резервација авионског превоза, или организација путовања на други начин.</p>
			<p class="clan">VI. ПРУЖАЊЕ ПОМОЋИ ПРИ ДОБРОВОЉНОМ ОДЛАСКУ КОРИСНИКА ИЗ РЕПУБЛИКЕ СРБИЈЕ</p>
			<p class="Basic-Paragraph">Комесаријат, самостално или у сарадњи са МОМ-ом, другом међународном или невладином организацијом, приликом самог одласка Кориснику обезбеђује помоћ при организовању доласка на аеродром, у виду обезбеђивања превоза до аеродрома и помоћ на аеродрому приликом обављања неопходних формалности приликом пријаве на лет.</p>
			<p class="Basic-Paragraph">Пре преласка граничног прелаза, Корисник потписује изјаву о добровољном одласку из Републике Србије на српском и на енглеском језику. Кориснику који не разуме ове језике омогућиће се помоћ преводиоца. Образац изјаве о добровољном повратку одштампан је уз овај програм и чини његов саставни део. </p>
			<p class="clan">VII. ПОСТУПАЊЕ СА ПОСЕБНО РАЊИВИМ КОРИСНИЦИМА</p>
			<p class="Basic-Paragraph">Комесаријат ће током целог поступка добровољног повратка посебно рањивих Корисника имати у виду њихову специфичну ситуацију и њихово породично и здравствено стање, као и најбољи интерес детета. </p>
			<p class="Basic-Paragraph">Приликом добровољног повратка малолетника без пратње водиће се рачуна о томе да се поштује начело заштите најбољег интереса детета као и начело јединства породице. Ако малолетник без пратње има постављеног законског старатеља, за организовање повратка малолетника неопходно је прибавити писану сагласност од стране старатеља да је повратак безбедан и да је у најбољем интересу детета, као и писану сагласност породице или особе која ће о малолетнику водити рачуна по повратку. Представници службе за социјалну заштиту деце и младих морају бити укључени у процес доношења одлуке о добровољном повратку. </p>
			<p class="Basic-Paragraph">Приликом доношења одлуке о добровољном повратку Корисника који имају посебне здравствене потребе, односно, који се налазе у посебном медицинском, психофизичком стању, пре доношења одлуке да ли се такво лице може укључити у програм добровољног повратка неопходно је у сарадњи са установом здравствене заштите установити постојеће медицинско стање. Ако је Корисник због његовог здравственог стања лишен пословне способности и постављен му је старатељ, за организовање повратка Корисника неопходно је прибавити писану сагласност од стране старатеља. Пре евентуалне размене поверљивих медицинских информација у процесу организације повратка, неопходно је прибавити сагласност Корисника. </p>
			<p class="Basic-Paragraph">Комесаријат у процесу добровољног повратка може обратити посебну пажњу и на друге категорије рањивих Корисника, као што су старије особе, жене које се самостално враћају, труднице или породице са децом.  </p>
			<p class="clan">VIII. НАЧИН РЕАЛИЗАЦИЈЕ</p>
			<p class="Basic-Paragraph">Ова уредба реализоваће се у сарадњи са МОМ-ом, другом међународном или невладином организацијом кроз заједнички пројекат финансиран наменском контрибуцијом или директном подршком Комесаријата за избеглице и миграције Корисницима.</p>
			<p class="Basic-Paragraph">Средства за спровођење Програма за подршку добровољног повратка странаца  утврђеног овом уредбом у 2019. години обезбеђена су Законом о буџету Републике Србије за 2019. годину („Службени гласник PC”, број  95/18) на разделу  48 – Koмесаријат за избеглице и миграције, Програм 1001 – Унапређење и заштита људских и мањинских права и слобода, Програмска активност 0013 – Подршка присилним мигрантима и унапређење система управљања миграцијама, функција 070 – социјална помоћ угроженом становништву некласификована на другом месту, извор 01 – приходи из буџета, апропријација економска класификација 462 – дотације међународним организацијама на име наменске контрибуције Међународној организацији за миграције, другој међународној или невладиној организацији.  Средства за 2020. и 2021. годину обухваћена су приоритетним областима финансирања за тај период у оквиру лимита које Министарство финансија одреди за финансирање Комесаријата за избеглице и миграције и у складу са Предлогом финансијског плана за Програмску активност 0013 – Подршка присилним мигрантима и унапређење система управљања миграцијама.</p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/uredba-stranci_Page_1.png&amp;doctype=reg&amp;abc=cba&amp;eli=true&amp;eliActId=427845&amp;regactid=427845" alt=""></p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/uredba-stranci_Page_2.png&amp;doctype=reg&amp;abc=cba&amp;eli=true&amp;eliActId=427845&amp;regactid=427845" alt=""></p>
	</div>


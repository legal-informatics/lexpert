

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: center;
}
</style>


	<div class="story">
			<p class="Basic-Paragraph">На основу члана 8. Закона о буџету Републике Србије за 2019. годину („Службени гласник РС”, број 95/18) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влада доноси</p>
			<p class="odluka-zakon">УРЕДБУ</p>
			<p class="odluka-zakon">о утврђивању Програма подршке отварању регионалних иновационих стартап центара за 2019. годину</p>
			<p class="centar">"Службени гласник РС", број 15 од 8. марта 2019.</p>
			<p class="clan">Члан 1.</p>
			<p class="Basic-Paragraph">Овом уредбом утврђује се Програм подршке отварању регионалних иновационих стартап центара за 2019. годину, који је одштампан уз ову уредбу и чини њен саставни део.</p>
			<p class="clan">Члан 2.</p>
			<p class="Basic-Paragraph">Ова уредба ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 110-1809/2019-1</p>
			<p class="potpis">У Београду, 6. марта 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
			<p class="bold">ПРОГРАМ <br>ПОДРШКЕ ОТВАРАЊУ РЕГИОНАЛНИХ ИНОВАЦИОНИХ СТАРТАП ЦЕНТАРА ЗА 2019. ГОДИНУ</p>
			<p class="clan">I. ПРЕДМЕТ ПРОГРАМА</p>
			<p class="Basic-Paragraph">Програмом подршке отварању регионалних иновационих стартап центара (у даљем тексту: Програм), утврђује се распоред и коришћење средстава намењених за пројекте подршке отварању регионалних иновационих стартап центара у 2019. години. </p>
			<p class="Basic-Paragraph">Средства намењена за реализацију Програма обезбеђена су чланом 8. Закона о буџету Републике Србије за 2019. годину („Службени гласник РС”, број 95/18) у оквиру Раздела 3 – Влада, Глава 3.8 – Кабинет министра без портфеља задуженог за иновације и технолошки развој; Програм 2102 – Подршка раду Владе, Функција 110 – Извршни и законодавни органи, финансијски и фискални послови и спољни послови; Програмска активност 4007 – Подршка отварању регионалних иновационих стартап центара; Економска класификација 463 – Трансфери осталим нивоима власти, у износу од 220.000.000,00 динара.</p>
			<p class="Basic-Paragraph">Овим програмом се утврђују: циљеви, корисници и намена средстава, услови за добијање средстава, финансијски оквир, неопходна документација, начин објављивања конкурса и избор пријава, начин пријављивања, закључивање уговора, праћење реализације активности.</p>
			<p class="Basic-Paragraph">Програм спроводи Кабинет министра без портфеља задуженог за иновације и технолошки развој (у даљем тексту: Кабинет министра). </p>
			<p class="Basic-Paragraph">Средства су опредељена за следеће мере:</p>
			<p class="Basic-Paragraph">1. Максималан износ од 25.000.000,00 динара по пројекту намењен је за изградњу, доградњу, реконструкцију или адаптацију простора регионалног иновационог стартап центра у циљу обезбеђења инфраструктурних услова за рад стартапова;</p>
			<p class="Basic-Paragraph">2. Максималан износ од 20.000.000,00 динара по пројекту намењен је за опремање регионалног иновационог стартап центра у циљу обезбеђивања техничко-технолошких услова за рад стартапова;</p>
			<p class="Basic-Paragraph">3. Максималан износ од 6.000.000,00 динара по пројекту намењен је за реализацију програма рада и управљања регионалним иновационим стартап центром у циљу обезбеђења одрживости пословања и развојних активности подршке стартаповима.</p>
			<p class="Basic-Paragraph">Бесповратна средства се могу доделити за пројекте којима се реализују једна, две или све три мере.</p>
			<p class="clan">II. ЦИЉЕВИ ПРОГРАМА</p>
			<p class="Basic-Paragraph">Иновације, у већини земаља које брину о условима за развој иновационог екосистема, представљају економску категорију. Претходним анализама стања иновационог потенцијала у Републици Србији, утврђено је да капацитет за развој иновација постоји у локалним заједницама и да ту чињеницу треба искористити као полазиште за развој мреже регионалних иновационих стартап центара. То ће повољно утицати на изједначавање услова за све појединце и институције које делују на пољу иновационе делатности и допринети равномернијем економском развоју земље. </p>
			<p class="Basic-Paragraph">Регионални иновациони стартап центри представљаће мрежу организационих целина које заједно са регионалним иновационим стартап центрима подржаним кроз Програм подршке отварању регионалних иновационих стартап центара реализован у 2018. години, употпуњују иновациони екосистем у делу предузетничког сегмента Републике Србије.   </p>
			<p class="Basic-Paragraph">Корисници средстава, организација и јединица локалне самоуправе треба да омогуће да се по реализацији одобреног пројекта постигне самоодрживост регионалног иновационог стартап центра за даљи рад и функционисање. </p>
			<p class="Basic-Paragraph">Општи циљ овог програма је системско унапређење иновационог екосистема на целој територији Републике Србије кроз подршку отварању регионалних иновационих стартап центара. Крајњи циљ Програма је да се обезбеде потребни услови и једнаке шансе за реализацију и развој иновативних предузетничких идеја у свим деловима Србије. </p>
			<p class="Basic-Paragraph">По узору на сличне праксе у земљама које су светски лидери у области иновација и предузетништва, планира се стварање услова за стартап заједницу у којој би млади предузетници имали стручну, менторску, правну, саветодавну и логистичку подршку да покрену и воде бизнис. Раст и развој предузетништва заснованог на иновацијама представља значајан генератор нових радних места у локалном окружењу тако да се очекују и позитивни ефекти у том домену.</p>
			<p class="Basic-Paragraph">Специфични циљеви Програма су:</p>
			<p class="Basic-Paragraph">1. Успостављање регионалне мреже иновационог екосистема кроз отварање стартап центара (прилагођавање простора, обезбеђење опреме и одговарајућег садржаја) у срединама са израженим потенцијалом за обезбеђење одрживости и спремношћу за партнерство са другим институцијама националног и међународног иновационог система; </p>
			<p class="Basic-Paragraph">2. Успостављање амбијента за превођење идеја у иновације и њихов даљи развој уз обезбеђење приступа расположивим изворима финансирања, знања и размене искуства, како би се повећала конкурентност и тиме извршио утицај на економски раст;</p>
			<p class="Basic-Paragraph">3. Успостављање модела управљања регионалним иновационим стартап центрима који подразумева дугорочно планирање и обезбеђење ресурса након завршетка финансирања кроз предметни Програм; </p>
			<p class="Basic-Paragraph">4. Успостављање сарадње са локалним компанијама у циљу примене иновација  развијених од стране стартапова и остваривања економске користи за носиоце иновационог и привредног раста; </p>
			<p class="Basic-Paragraph">5. Успостављање сарадње са универзитетским центрима, научним и развојним институцијама и другим организацијама у региону како би се подстакао трансфер иновација насталих у научно-истраживачком окружењу према стартап окружењу, као и подршка у генерисању новог знања доступног истраживачким заједницама.</p>
			<p class="clan">III. КОРИСНИЦИ БЕСПОВРАТНИХ СРЕДСТАВА</p>
			<p class="Basic-Paragraph">Право на коришћење бесповратних средстава има oрганизација из иновационог екосистема (научно-технолошки, индустријски и иновациони паркови, инкубатори, акцелератори и друге организације и субјекти) која конкурише заједно са јединицом локалне самоуправе на чијој територији ће се пројекат реализовати, испуњава услове прописане овим програмом и докаже да има капацитет:</p>
			<p class="Basic-Paragraph">1)  да отвори нови регионални иновациони стартап центар, </p>
			<p class="Basic-Paragraph">2) да своје пословање или део пословања реализују у организационој форми регионалног иновационог стартап центра.</p>
			<p class="Basic-Paragraph">Право на коришћење бесповратних средстава немају организације и јединице локалне самоуправе које у предвиђеном року нису оправдале средстава добијена на основу Програма подршке отварању регионалних иновационих стартап центара реализованог у 2018. години.</p>
			<p class="Basic-Paragraph">Јединица локалне самоуправе може поднети једну пријаву на јавни конкурс. Пријава на конкурс не може бити заједнички поднета од стране више организација или више јединица локалне самоуправе. </p>
			<p class="Basic-Paragraph">Градска општина, у складу са Законом о локалној самоуправи („Службени гласник РС”, бр. 129/07, 83/14 – др. закон, 101/06 – др. закон и 47/08), није јединица локалне самоуправе већ општина у оквиру јединице локалне самоуправе, односно града и не може да буде корисник бесповратних средстава у оквиру Програма.</p>
			<p class="clan">IV. НАМЕНА СРЕДСТАВА</p>
			<p class="Basic-Paragraph">Средства намењена за подршку отварању регионалних иновационих стартап центара користе се за следеће намене:</p>
			<p class="Basic-Paragraph">1) изградња, доградња, реконструкција или адаптација простора стартап центара тако да се обезбеди простор за заједнички рад (co-working), мултимедијалне и видео садржаје, предавања, састанке „off-line” и „online”, лабораторије, заједнички простор за одмор и друге активности,</p>
			<p class="Basic-Paragraph">2) обезбеђење или набавка потребне опреме, намештаја и уређаја неопходних за рад стартапова,</p>
			<p class="Basic-Paragraph">3) техничко и структурно умрежавање регионалних иновационих стартап центара, других организација препознатих у иновационом екосистему и универзитета, факултета и других образовних установа,</p>
			<p class="Basic-Paragraph">4) набавка садржаја у смислу финансирања предавања (обуке, едукације од стране искусних експерата и сл.), менторства и других догађаја којима се стартаповима обезбеђује знање (meetups, hackatons и сл.), приступ изворима финансирања, рачуноводствене и правне услуге и др.,</p>
			<p class="Basic-Paragraph">5) набавка услуге управљања стартап центром од стране менаџмента са претходним искуством у развоју и управљању предузетничким подухватима, стартап центрима, иновационим центрима и другим организацијама или пројектима успостављања истих.</p>
			<p class="Basic-Paragraph">Бесповратна средства нису намењена за финансирање оснивања и рада појединачних стартап компанија, за радове на деловима објекта који представљају сређивање екстеријера зграде, као и на деловима објекта који нису у директној вези са новоформираним простором за регионални иновациони стартап центар.</p>
			<p class="Basic-Paragraph">Средства се не могу користити за: заостале обавезе по основу такси и пореза, зајмове и рате за отплату кредита, трошкове гаранција, полисе осигурања, камате, трошкове банкарског пословања, курсне разлике, царинске трошкове, кредитирање трећих лица, прикупљање докумената за пријаву на конкурс и друге активности које нису у складу са наменом средстава.</p>
			<p class="clan">V. УСЛОВИ ЗА ДОБИЈАЊЕ СРЕДСТАВА</p>
			<p class="Basic-Paragraph">Право на коришћење бесповратних средстава има организација која конкурише заједно са јединицом локалне самоуправе и која испуњава следеће услове:</p>
			<p class="Basic-Paragraph">1) да је са јединицом локалне самоуправе поднела попуњен пријавни формулар (Образац пријаве) са потребном документацијом у складу са овим програмом и објављеним јавним конкурсом,</p>
			<p class="Basic-Paragraph">2) да је регистрована у Агенцији за привредне регистре или код надлежног привредног суда,</p>
			<p class="Basic-Paragraph">3) да је измирила обавезе по основу пореза и доприноса,</p>
			<p class="Basic-Paragraph">4) да је измирила све обавезе по основу локалних дажбина,</p>
			<p class="Basic-Paragraph">5) да јој у року од једне године пре подношења пријаве није изречена правоснажна мера забране обављања делатности,</p>
			<p class="Basic-Paragraph">6) да рачуни организације и јединице локалне самоуправе нису у блокади у периоду од 1. јануара 2019. године,</p>
			<p class="Basic-Paragraph">7) да над њом није покренут стечајни поступак или поступак ликвидације,</p>
			<p class="Basic-Paragraph">8) да је у претходном периоду пружала успешну подршку стартап компанијама или предузетничким иницијативама,</p>
			<p class="Basic-Paragraph">9) да је простор у којем ће се реализовати пројекат дат на коришћење за намену регионалног иновационог стартап центра на период од најмање три године,</p>
			<p class="Basic-Paragraph">10) да површина простора у којем ће се реализовати пројекат има најмање 150 m²,</p>
			<p class="Basic-Paragraph">11) да су израђени детаљан буџет пројекта, динамика реализације пројекта и програм рада, односно план активности регионалног иновационог старта центра за период од годину дана, са мерљивим ефектима програма,</p>
			<p class="Basic-Paragraph">12) да постоји дозвола надлежног органа за извођење радова на изградњи, доградњи, реконструкцији или адаптацији простора за регионални иновациони стартап центар,</p>
			<p class="Basic-Paragraph">13) да постоји пројекат за извођење (пројекат архитектуре, пројекат конструкције, пројекат водовода и канализације, пројекат електро-енергетских инсталација, пројекат телекомуникација и сигналних инсталација (телефонске и рачунарске мреже, структурне и аутономне Wi-Fi мреже, видео-конференцијског система са могућношћу интегрисања система са другим системима), пројекат грејања, вентилације и климатизације, пројекат заштите од пожара, пројекат дојаве и гашења пожара) за потребе реконструкције или адаптације простора регионалног иновационог стартап центра са детаљним предмером и предрачуном радова за грађевинске и грађевинско-занатске радове и остале инсталатерске радове потребне за изградњу, доградњу, реконструкцију или адаптацију простора и његово привођење намени у складу са пројектом на основу кога је добијена дозвола за извођење радова за реконструкцију или адаптацију простора,</p>
			<p class="Basic-Paragraph">14) да постоји детаљна спецификација опреме за потребе опремања простора, са наведеним карактеристикама опреме и листом са минимум три потенцијална понуђача који испуњавају захтеване карактеристике опреме, за сваку од наведених позиција опреме – вендор листа, као и тржишна процена вредности опреме.</p>
			<p class="Basic-Paragraph">15) да постоји 3Д приказ са минимум 10 фотографија које реално приказују планирани регионални иновациони стартап простор са опремањем.</p>
			<p class="Basic-Paragraph">Образац пријаве одштампан је уз овај програм и чини његов саставни део. </p>
			<p class="clan">VI. ФИНАНСИЈСКИ ОКВИР</p>
			<p class="Basic-Paragraph">Бесповратна средства се додељују у складу са наменом средстава. Трошкови укључују порез на додату вредност.</p>
			<p class="Basic-Paragraph">Средства ће бити пренета, по одобрењу пројекта, односно доношења Одлуке министра о додели средстава, јединици локалне самоуправе на основу Решења министра о наменском трансферу за реализацију конкретног пројекта.</p>
			<p class="Basic-Paragraph">Изабрана организација и јединица локалне самоуправе у обавези су да наменски трансфер добијен по овом програму користе тачно у одређену сврху за коју је трансфер додељен, а у складу са закљученим уговором.</p>
			<p class="Basic-Paragraph">Активност за коју су одобрена средства, као и сва плаћања у вези са њеном реализацијом, мора бити започета након потписивања уговора, а плаћања извршена до 31. децембра 2019. године, док се правдање утрошених средстава мора извршити закључно до 15. фебруара 2020. године. Неутрошена средства враћају се у буџет Републике Србије.</p>
			<p class="Basic-Paragraph">Реализација мере из тач. 1. и 2. Програма мора бити спроведена до краја 2019. године. </p>
			<p class="Basic-Paragraph">Јединица локалне самоуправе ће реализовати мере из тач. 1. и 2. Програма тако да за све јавне набавке које спроводи у складу са Законом о јавним набавкама, Кабинет министра и представник организације именују по једног члана Комисије за спровођење јавних набавки за извођење радова, набавку услуга и куповину добара (опреме). Додатни услови за јавне набавке морају да буду такви да обезбеде потребан квалитет изведених радова, извршених услуга и потребне опреме (добара).  </p>
			<p class="Basic-Paragraph">Опрема, која је набављена током реализације пројекта, ставља се на располагање организацији и користи се за потребе регионалног иновационог стартап центара. </p>
			<p class="Basic-Paragraph">Реализација мере из тачке 3. Програма подразумева обезбеђење ресурса за реализацију програма рада регионалног иновационог стартап центра након завршетка изградње, доградње, реконструкције или адаптације и опремања простора, те се све активности у вези са реализацијом мере из тачке 3. Програма морају спровести у року од годину дана од дана закључења уговора.</p>
			<p class="Basic-Paragraph">Јединица локалне самоуправе ће извршити плаћања организацији која реализује меру из тачке 3. Програма на основу испостављених месечних фактура, извештаја и/или других финансијских докумената за сваку активност, а која је у складу са одобреним планом реализације пројекта, који је саставни део тројног уговора. </p>
			<p class="Basic-Paragraph">Изузетно, средства одобрена за реализацију мере из тачке 3. Програма, јединица локалне самоуправе преноси организацији једнократном исплатом средстава, најкасније до 31. децембра 2019. године, на основу оправданог захтева организације и извештаја чија садржина ће бити дефинисана уговором, а уз достављање јединици локалне самоуправе средства обезбеђења – менице и меничног овлашћења, евидентираног у Регистру меница и овлашћења који води Народна банка Србије, са роком важности 30 дана дуже од рока важења уговора. </p>
			<p class="Basic-Paragraph">Организација мора, три године од доделе подстицајних средстава из овог програма да врши ревизију пословања на годишњем нивоу и да о томе доставља извештај Кабинету министра и јединици локалне самоуправе. </p>
			<p class="Basic-Paragraph">Одобрени износ средстава по овом програму, а за реализацију конкретног пројекта, сматра се коначним одобреним износом за планирану намену у 2019. години. Кабинет министра не преузима обавезу финансирања додатних трошкова. Уколико настану додатни трошкови у вези са реализацијом пројекта, потребна додатна средства мора обезбедити јединица локалне самоуправе и/или организација из сопствених прихода или из других извора финансирања (донације итд.).</p>
			<p class="clan">VII. НЕОПХОДНА ДОКУМЕНТАЦИЈА</p>
			<p class="Basic-Paragraph">Ради остваривања права на коришћење бесповратних средстава, организација која конкурише заједно са јединицом локалне самоуправе у обавези је да достави следећу документацију:</p>
			<p class="Basic-Paragraph">1) правилно попуњен пријавни формулар потписан од стране овлашћених представника организације и јединице локалне самоуправе – Образац пријаве,</p>
			<p class="Basic-Paragraph">2) Извод из регистра Агенције за привредне регистре или надлежног привредног суда,</p>
			<p class="Basic-Paragraph">3) Оснивачки акт (оверена фотокопија),</p>
			<p class="Basic-Paragraph">4) оригинал или оверена фотокопија потврде надлежне филијале Пореске управе да је организација измирила све обавезе по основу пореза и доприноса закључно са датумом објављивања јавног конкурс,</p>
			<p class="Basic-Paragraph">5) оригинал или оверена копија потврде надлежног органа локалне самоуправе да је организација измирила све обавезе према локалној самоуправи закључно са датумом објављивања јавног конкурса,</p>
			<p class="Basic-Paragraph">6) оригинал или оверена копија потврде надлежног органа да организацији у последњој години пре објављивања јавног конкурса није изречена правоснажна мера забране обављања делатности – издата након објављивања конкурса,</p>
			<p class="Basic-Paragraph">7) штампану потврду са интернет странице Народне банке Србије да рачуни организације и јединице локалне самоуправе нису у блокади oд 1. јануара 2019. године,</p>
			<p class="Basic-Paragraph">8) оригинал или оверена копија потврде Агенције за привредне регистре или надлежног суда да над организацијом није покренут стечајни поступак или поступак ликвидације, издата након објављивања конкурса,</p>
			<p class="Basic-Paragraph">9) Изјаву о de minimis државној помоћи која је организацији додељена у текућој фискалној години и у претходне две фискалне године,</p>
			<p class="Basic-Paragraph">10) потписан доказ да је организација пружала успешну подршку стартап компанијама или предузетничким иницијативама у претходном периоду (извештај о претходно реализованим активностима, као и писма препоруке, рецензије и др. активности),</p>
			<p class="Basic-Paragraph">11) оверен и потписан доказ да је простор у којем ће се реализовати пројекат дат на коришћење за намену регионалног иновационог стартап центра на период од најмање три године, </p>
			<p class="Basic-Paragraph">12) оригинал или оверена копија потврде надлежног органа или други доказ да је површина простора у којем ће се реализовати пројекат најмање 150 m², </p>
			<p class="Basic-Paragraph">13) потписан буџет пројекта који садржи детаљни табеларни приказ структуре трошкова на пројекту са назначеним сопственим средствима које организација и/или јединица локалне самоуправе улажу у пројекат, </p>
			<p class="Basic-Paragraph">14) потписана детаљна динамика реализације пројекта (гантограм),</p>
			<p class="Basic-Paragraph">15) потписан детаљан програм рада, односно план активности регионалног иновационог стартап центра за период од годину дана, са мерљивим ефектима програма, </p>
			<p class="Basic-Paragraph">16) дозвола надлежног органа за извођење радова за изградњу, доградњу, реконструкцију или адаптацију простора за регионални иновациони стартап центар (оверена копија), </p>
			<p class="Basic-Paragraph">17) оверен и од стране одговорних лица (овлашћено лице и одговорни пројектанти) потписан пројекат за извођење (пројекат архитектуре, пројекат конструкције, пројекат водовода и канализације, пројекат електро-енергетских инсталација, пројекат телекомуникација и сигналних инсталација (телефонске и рачунарске мреже, структурне и аутономне Wi-Fi мреже, видео-конференцијског система са могућношћу интегрисања система са другим системима), пројекат грејања, вентилације и климатизације, пројекат заштите од пожара, пројекат дојаве и гашења пожара) за потребе изградње, доградње, реконструкције или адаптације простора регионалног иновационог стартап центра, </p>
			<p class="Basic-Paragraph">18) оверен и од стране одговорних пројектаната потписан детаљан предмер и предрачун радова за грађевинске и грађевинско-занатске радове и остале инсталатерске радове потребне за изградњу, доградњи, реконструкцију или адаптацију простора и његово привођење намени у складу са пројектом на основу кога је добијена дозвола за извођење радова за реконструкцију или адаптацију простора и одговарајућег пројекта за извођење радова, </p>
			<p class="Basic-Paragraph">19) оверена и потписана од стране одговорног лица и одговорног пројектанта ентеријера детаљна спецификација опреме за потребе опремања простора, са наведеним карактеристикама опреме и листом са минимум три потенцијална понуђача који испуњавају захтеване карактеристике опреме, за сваку од наведених позиција опреме – вендор листа, као и тржишна процена вредности опреме, </p>
			<p class="Basic-Paragraph">20) 3Д приказ са минимум 10 фотографија које реално приказују планирани стартап простор са опремањем, </p>
			<p class="Basic-Paragraph">21) резиме пројекта (преферирано у „ppt” формату). </p>
			<p class="Basic-Paragraph">НАПОМЕНА: </p>
			<p class="Basic-Paragraph">Уз пријаву која се односи на меру из тачке 1. Програма (изградња, доградња, реконструкција или адаптација простора регионалног иновационог стартап центра у циљу обезбеђења инфраструктурних услова за рад стартапова) доставља се документација из тачака 1)–21).</p>
			<p class="Basic-Paragraph">Уз пријаву која се односи на меру из тачке 2. Програма (опремање регионалног иновационог стартап центра у циљу обезбеђивања техничко-технолошких услова за рад стартапова) не доставља се документација из тач. 16), 17) и 18). </p>
			<p class="Basic-Paragraph">Уз пријаву које се односи на меру из тачке 3. Програма (реализација програма рада и управљања регионалним иновационим стартап центром у циљу обезбеђења одрживости пословања и развојних активности подршке стартаповима) не доставља се документација из тач. 16), 17), 18) и 19), док је за тачку 20) потребно доставити фотографије простора без 3Д приказа.</p>
			<p class="Basic-Paragraph">Потврда Народне банке Србије да дужник нема евидентиране основе и налоге у принудној наплати не може се сматрати доказом из тачке 7) неопходне документације.</p>
			<p class="Basic-Paragraph">У случају да је простор у којем ће се реализовати пројекат у власништву јединице локалне самоуправе, доказ из тачке 11) може да представља уговор између организације и јединице локалне самоуправе или други одговарајући акт надлежног органа јединице локалне самоуправе којим се потврђује да је простор дат на коришћење за потребе регионалног иновационог стартап центра на период од најмање годину дана, као и да ће се, у случају одобрења средстава за реализацију пројекта, наведени период продужити на три године. </p>
			<p class="Basic-Paragraph">Уколико подносилац пријаве не достави потребну документацију, а која се може прибавити из службених евиденција које се воде у складу са законом, Кабинет министра ће прибавити наведену документацију по службеној дужности у законом прописаним роковима.</p>
			<p class="clan">VIII. НАЧИН ОБЈАВЉИВАЊА КОНКУРСА И ИЗБОР ПРИЈАВА</p>
			<p class="Basic-Paragraph">Кабинет министра ће након усвајања овог програма расписати јавни конкурс. Конкурс ће бити објављен на српском језику у дневном листу који има покривеност на целој територији Републике Србије, као и на сајту www.inovacije.gov.rs. Рок за подношење пријава је од дана објављивања конкурса до утрошка средстава.</p>
			<p class="Basic-Paragraph">Испуњеност услова за доделу средстава утврђује Комисија за оцену пријава и праћење реализације програма (у даљем тексту: Комисија) коју образује министар.</p>
			<p class="Basic-Paragraph">Средства ће се додељивати по пристиглим пријавама – до утрошка средстава предвиђених за ову намену. </p>
			<p class="Basic-Paragraph">Датумом приспећа пријаве сматра се датум достављања последње допуне, односно комплетне документације у вези са поднетом пријавом на адресу за пријем поште Кабинета министра.</p>
			<p class="Basic-Paragraph">У случају да је пријава непотпуна, подносилац пријаве ће бити обавештен да у року не краћем од пет радних дана од достављања обавештења допуни пријаву, а како би пријава била предмет разматрања на седници Комисије. Обавештење о потребној допуни пријаве доставља се подносиоцу пријаве на електронске адресе назначене за контакт у пријавном обрасцу. Уколико не поступи по обавештењу у наведеном року, сматраће се да пријава није комплетна и неће се разматрати.</p>
			<p class="Basic-Paragraph">Комисија разматра пријаве по редоследу приспећа комплетне документације. У поступку разматрања пријава, Комисија проверава формалну исправност документације и утврђује испуњеност услова за доделу средстава, као и да ли су циљеви и активности из поднете пријаве у складу са циљевима Програма.</p>
			<p class="Basic-Paragraph">Комисија може извршити додатну проверу поднете документације, тражити додатне информације (нпр. провера тржишних цена опреме која се набавља) и обићи локацију на којој ће се пројекат реализовати, пре одлучивања о поднетој пријави, али само за подносиоце пријава који су испунили формалне услове из програма и конкурса.</p>
			<p class="Basic-Paragraph">Комисија може, уз образложење, захтевати одређене измене предложених пројектних решења или предложене опреме за опремање простора уколико сматра да исто/а није адекватна за потребе намене простора. У случају да подносилац пријаве не поступи по сугестијама Комисије у остављеном року, који не може бити дужи од осам дана, пријава ће бити одбачена. </p>
			<p class="Basic-Paragraph">Комисија може предложити министру, уз образложење, да се одобри реализација пројекта уз умањење буџета предложеног пројекта и/или уз умањење обима активности планираних предложеним пројектом.</p>
			<p class="Basic-Paragraph">На предлог Комисије министар доноси Одлуку о додели средстава, а потом се са изабраном организацијом и јединицом локалне самоуправе потписује уговор.</p>
			<p class="Basic-Paragraph">Конкурсна документација се не враћа. На захтев подносиоца пријаве, коме није одобрен пројекат, могу се вратити достављена документа. </p>
			<p class="clan">IX. НАЧИН ПРИЈАВЉИВАЊА</p>
			<p class="Basic-Paragraph">Прецизно и тачно попуњена пријава и пратећа документација шаље се препорученом поштом на адресу: Влада, Кабинет министра без портфеља задуженог за иновације и технолошки развој, Немањина 11, 11000 Београд.</p>
			<p class="Basic-Paragraph">Пријаве се предају у коверти са назнаком „Пријава за конкурс – средства за подршку отварању регионалних иновационих стартап центара”, са пуним називом и адресом пошиљалаца на полеђини коверте. </p>
			<p class="Basic-Paragraph">Скенирана пријава и пратећа документација се након формалног пријављивања на конкурс достављају Кабинету министра на мејл адресу startapcentri@inovacije.gov.rs са назнаком „Пријава за конкурс – средства за подршку отварању регионалних иновационих стартап центара”.</p>
			<p class="Basic-Paragraph">Пријаве које нису поднете на горе предвиђен начин се неће разматрати, о чему ће бити обавештени подносиоци пријаве.</p>
			<p class="clan">X. ЗАКЉУЧИВАЊЕ УГОВОРА</p>
			<p class="Basic-Paragraph">Међусобна права, обавезе и одговорности у вези са коришћењем бесповратних средстава уређују се уговором. Уговор нарочито садржи новчани износ који се додељује за реализацију пројекта, намене за које се средства додељују, начин преноса бесповратних средстава и обавезу подносиоца пријаве да, уколико средства из буџета не реализује или их не искористи наменски, мора та средства да врати у буџет Републике Србије. </p>
			<p class="Basic-Paragraph">Министар на основу Одлуке о додели средстава потписује тројни уговор, са овлашћеним представником организације и овлашћеним представником јединице локалне самоуправе.</p>
			<p class="Basic-Paragraph">Подносилац пријаве коме су средства одобрена, а који није потписао уговор у року од 30 дана, сматраће се да је одустао од додељених средстава.</p>
			<p class="Basic-Paragraph">Уговор ступа на правну снагу датумом потписивања овлашћених лица свих уговорних страна. У случају да једна од уговорних страна потпише уговор накнадно, уговор ступа на правну снагу даном последњег потписа.   </p>
			<p class="clan">XI. ПРАЋЕЊЕ РЕАЛИЗАЦИЈЕ АКТИВНОСТИ</p>
			<p class="Basic-Paragraph">Корисник средстава који реализују одобрени пројекат не може мењати обим активности везаних за радове на изградњи, доградњи, реконструкцији или адаптацији простора, набавку опреме за опремање простора, реализацију програма ради и управљања регионалним иновационим стартап центра, а у односу на одобрени обим, без претходне сагласности Кабинета министра. </p>
			<p class="Basic-Paragraph">Корисник средстава дужан је да Кабинету министра доставља редовне извештаје и другу финансијску документацију за спроведене активности како би Кабинет министра имао увид у динамику реализације одобреног пројекта и увид у наменско трошење средстава.</p>
			<p class="Basic-Paragraph">Корисник средстава дужан је да Кабинету министра, након завршетка пројекта, достави коначни писани извештај.</p>
			<p class="Basic-Paragraph">У року од најкасније 90 дана по истеку рока за испуњење уговорних обавеза, Кабинет министра ће спровести контролу свих пројектних активности и о утврђеном стању доставити извештај Влади.</p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/Startap_Page_1.png&amp;doctype=reg&amp;abc=cba&amp;eli=true&amp;eliActId=427956&amp;regactid=427956" alt=""></p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/Startap_Page_2.png&amp;doctype=reg&amp;abc=cba&amp;eli=true&amp;eliActId=427956&amp;regactid=427956" alt=""></p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/Startap_Page_3.png&amp;doctype=reg&amp;abc=cba&amp;eli=true&amp;eliActId=427956&amp;regactid=427956" alt=""></p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/Startap_Page_4.png&amp;doctype=reg&amp;abc=cba&amp;eli=true&amp;eliActId=427956&amp;regactid=427956" alt=""></p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/Startap_Page_5.png&amp;doctype=reg&amp;abc=cba&amp;eli=true&amp;eliActId=427956&amp;regactid=427956" alt=""></p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	color: #008000;
}
</style>


	<div class="story">
				<p>На основу члана 167. став 4. Закона о полицији („Службени гласник РС”, број 6/16) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси,</p>
				<p class="odluka-zakon">УРЕДБУ</p>
				<p class="odluka-zakon">о оцењивању полицијских службеника и других запослених у Министарству унутрашњих послова</p>
				<p class="centar">"Службени гласник РС", број 17 од 6. марта 
				2017.</p>
				<p class="centar">&nbsp;</p>
				<p class="clan">I. УВОДНЕ ОДРЕДБЕ</p>
				<p class="clan">Члан 1.</p>
				<p>Овом уредбом утврђују се систем, мерила и начин оцењивања рада полицијских службеника и других запослених (у даљем тексту: запослени), у Министарству унутрашњих послова (у даљем тексту: Министарство).</p>
				<p class="clan">Члан 2.</p>
				<p>Оцењивање је основ за праћење и унапређење резултата рада запослених у Министарству, каријерни развој и напредовање, а у сврху остваривања стратешких циљева и планова Министарства.</p>
				<p class="clan">Члан 3.</p>
				<p>Поступак оцењивања је јаван.</p>
				<p>Резултати поступка оцењивања су поверљиви.</p>
				<p>Оцењивање је независно и непристрасно.</p>
				<p class="clan">II. ЕЛЕМЕНТИ СИСТЕМА ЗА ОЦЕЊИВАЊЕ ЗАПОСЛЕНИХ</p>
				<p class="clan">Члан 4.</p>
				<p>Оцењује се рад свих запослених.</p>
				<p>Не оцењује се рад запослених који су радили краће од три месеца у циклусу оцењивања, односно краће од шест месеци у току календарске године и приправници. </p>
				<p class="clan">Члан 5.</p>
				<p>Годишње оцењивање рада запослених врши се сваке године у два циклуса са једном закључном оценом. </p>
				<p>Први циклус за који се спроводи оцењивање рада запослених је период од 1. јануара до 30. јуна текуће године.</p>
				<p>Други циклус за који се спроводи оцењивање рада запослених је период од 1. јула до 31. децембра текуће године.</p>
				<p>Закључну оцену рада запосленог чини просек оцена добијених у току два циклуса оцењивања у текућој години.</p>
				<p>Ако запослени није оцењен у једном од циклуса оцењивања, закључну оцену чини оцена из циклуса у којем је запослени оцењен. </p>
				<p>Оцена по истеку циклуса оцењивања мора бити дата у року од 30 дана од дана завршетка циклуса за оцењивање, а закључна годишња оцена рада најкасније до 1. фебруара текуће године за претходну годину. </p>
				<p class="clan">Члан 6.</p>
				<p>Оцењивање рада запосленог врши непосредни руководилац (у даљем тексту: оцењивач).</p>
				<p>Контролу оцене рада запосленог врши непосредни руководилац оцењивача (у даљем тексту: контролор).</p>
				<p>Ако се контролор не слаже са оценом оцењивача, оцену даје контролор. </p>
				<p class="clan">Члан 7.</p>
				<p>Оцењивање рада запослених врши се на посебном обрасцу за оцењивање рада запослених на руководећим радним местима и посебном обрасцу за оцењивање рада запослених на извршилачким радним местима, који су саставни део ове уредбе (Прилог 1а, 1б, 1в, 1г и Прилог 2).</p>
				<p>Оцењивање рада запослених врши се кроз програмску апликацију.</p>
				<p class="bold">Мерила за оцењивање рада запослених</p>
				<p class="clan">Члан 8.</p>
				<p>Мерила за оцењивање рада запослених су: базичне компетенције и резултати рада.</p>
				<p>У оцењивању рада запослених користи се укупно десет мерила: шест базичних компетенција и четири мерила резултата рада.</p>
				<p class="bold">Базичне компетенције</p>
				<p class="clan">Члан 9.</p>
				<p>Појам, врсте и индикатори за оцењивање базичних компетенција прописани су актом који уређује компетенције за запослене и саставни су део обрасца за оцењивање.</p>
				<p class="bold">Резултати рада</p>
				<p class="clan">Члан 10.</p>
				<p>Мерила за оцењивање резултата рада за запослене на руководећим радним местима су: вођење и развој запослених, иновативност, коришћење нових метода рада и технологија и степен остварења планираних резултата организационе јединице.</p>
				<p>Мерила за оцењивање резултата рада за запослене на извршилачким радним местима су: професионализам, иновативност, коришћење нових метода рада и технологија и допринос остварењу планираних резултата организационе јединице.</p>
				<p>Мерила за оцењивање резултата рада и индикатори саставни су део обрасца за оцењивање.</p>
				<p class="clan">III. НАЧИН ОЦЕЊИВАЊА</p>
				<p class="clan">Члан 11.</p>
				<p>На почетку сваког циклуса оцењивања оцењивач упознаје запослене са планским документима Министарства и очекиваним резултатима организационе јединице. </p>
				<p>Планирани резултати рада организационе јединице могу да се измене уколико се измене циљеви Министарства за текућу годину и уколико наступе околности због којих се циљеви не могу остварити. </p>
				<p class="clan">Члан 12.</p>
				<p>Оцењивач је дужан да током циклуса оцењивања континуирано прати рад запосленог који се оцењује. </p>
				<p class="clan">Члан 13.</p>
				<p>На крају циклуса за оцењивање оцењивач попуњава образац за оцењивање запосленог.</p>
				<p>У образац за оцењивање уноси се оценa и коментари који су од значаја за предложену оцену. </p>
				<p class="clan">Члан 14.</p>
				<p>Свако мерило се оцењује применом четворостепене бодовне скале, и то:</p>
				<p>– 1 бод – „неприхватљиво”;</p>
				<p>– 2 бода – „потребно је унапређење”;</p>
				<p>– 3 бода – „испуњава очекивање”;</p>
				<p>– 4 бода – „значајно превазилази очекивање”.</p>
				<p>Оцене по појединачним мерилима множе се одговарајућим пондерима. Пондер представља фактор важности појединачног мерила за оцењивање рада и показује процентуални удео оцене појединачног мерила за оцењивање у укупном броју бодова.</p>
				<p>Пондери су саставни део обрасца за оцењивање.</p>
				<p>Укупан број бодова представља збир остварених бодова по сваком појединачном мерилу. </p>
				<p>Распон остварених бодова опредељује укупну оцену рада запосленог на крају сваког циклуса оцењивања, и то:</p>
				<p>– 0 – 2,0 бода – оцена је „недовољан – 1”;</p>
				<p>– 2,1 – 2,5 бода – оцена је „довољан – 2”;</p>
				<p>– 2,6 – 3,0 бода – оцена је „добар – 3”;</p>
				<p>– 3,1 – 3,5 бода – оцена је „истиче се – 4”;</p>
				<p>– 3,6 – 4,0 бода – оцена је „нарочито се истиче – 5”.</p>
				<p class="clan">Члан 15.</p>
				<p>Оцењивач на крају сваког циклуса оцењивања обавља разговор са запосленима чији рад оцењује.</p>
				<p>У току разговора оцењивач упознаје запосленог са оценом и унетим коментарима и заједнички утврђују, уколико је потребно, активности и временске рокове за унапређење компентенција и резултата рада запосленог.</p>
				<p class="clan">Члан 16.</p>
				<p>Контролор проверава образац за оцењивање, решава могуће несугласице између оцењивача и запосленог и уписује у образац за оцењивање своје коментаре на оцену. </p>
				<p>У складу са чланом 6. став 3. ове уредбе, контролор, изузетно, даје и оцену.</p>
				<p>Ако је оцењивач руководилац унутрашње организационе јединице, оцењивач је уједно и контролор. </p>
				<p>Примерак обрасца закључне годишње оцене рада доставља се запосленом и унутрашњој организационој јединици у чијем делокругу су послови људских ресурса.</p>
				<p class="clan">Члан 17.</p>
				<p>Запослени који није задовољан закључном годишњом оценом рада може поднети захтев за преиспитивање те оцене, у року од осам дана од дана достављања обрасца закључне оцене рада.</p>
				<p>Захтев за преиспитивање закључне годишње оцене рада подноси се Комисији за преиспитивање закључне оцене рада (у даљем тексту: Комисија), преко оцењивача, односно контролора.</p>
				<p>Образац о оцењивању и мишљење о основаности захтева оцењивач, односно контролор, ако је он дао закључну годишњу оцену рада, доставља Комисији, у року од осам дана од дана пријема захтева. </p>
				<p>Комисија има председника и једног сталног и једног променљивог члана, које, на период од три године, именује и разрешава министар унутрашњих послова. </p>
				<p>Председник Комисије именује се између запослених у унутрашњој организационој јединици у чијем делокругу су послови људских ресурса, стални члан између запослених у Секретаријату, а променљиви члан је оцењивач, односно контролор који је дао оцену. </p>
				<p>Комисија је дужна да у току преиспитивања захтева обави разговор са подносиоцем и на обрасцу за оцењивање утврди коначну закључну оцену рада, у року од 30 дана од дана пријема захтева у Комисији, и да у року од осам дана од дана утврђивања коначне закључне оцене рада, преко унутрашње организационе јединице у чијем делокругу су послови људских ресурса, примерак обрасца достави запосленом и оцењивачу, односно контролору који је дао оцену. </p>
				<p class="clan">Члан 18.</p>
				<p>Унутрашња организациона јединица у чијем делокругу су послови људских ресурса обавезна је:</p>
				<p>1) да се стара о уједначености спровођења поступка оцењивања;</p>
				<p>2) да даје смернице и упутства о свим питањима везаним за оцењивање;</p>
				<p>3) анализира сваки циклус оцењивања и у свом годишњем извештају наводи да ли су потребне промене у поступку оцењивања рада и које;</p>
				<p>4) организује обуке оцењивача и контролора и предлаже мере којима се уједначава начин одређивања оцена и спровођење поступка оцењивања у свим организационим јединицама Министарства.</p>
				<p class="clan">IV. ПРЕЛАЗНА И ЗАВРШНА ОДРЕДБА</p>
				<p class="clan">Члан 19.</p>
				<p>Даном почетка примене ове уредбе престаје да важи глава III. Оцењивање рада, односно чл. 9–11. Уредбе о начелима за унутрашње уређење Министарства унутрашњих послова („Службени гласник РС”, бр. 8/06, 14/09 – УС и 119/13).</p>
				<p class="clan">Члан 20.</p>
				<p>Ова уредба ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">05 број 110-1789/2017</p>
				<p class="potpis">У Београду, 3. марта 2017. године</p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Александар Вучић, </span>с.р.</p>
				<p class="potpis">&nbsp;</p>
				<p class="clan" style="text-align: right">Прилози</p>
				<p class="potpis">&nbsp;</p>
				<p>
				<a class="auto-style1" href="http://www.pravno-informacioni-sistem.rs/SlGlasnikPortal/prilozi/1A.html&amp;doctype=reg&amp;abc=cba&amp;eli=true&amp;eliActId=421903&amp;regactid=421903" target="_blank">
				Прилог 1А - Образац за оцењивање рада запослених на руководећим 
				радним местима оперативног нивоа</a></p>
				<p>
				<a class="auto-style1" href="http://www.pravno-informacioni-sistem.rs/SlGlasnikPortal/prilozi/1B.html&amp;doctype=reg&amp;abc=cba&amp;eli=true&amp;eliActId=421903&amp;regactid=421903" target="_blank">
				Прилог 1Б - Образац за оцењивање рада запослених на руководећим 
				радним местима средњег нивоа</a></p>
				<p>
				<a class="auto-style1" href="http://www.pravno-informacioni-sistem.rs/SlGlasnikPortal/prilozi/1V.html&amp;doctype=reg&amp;abc=cba&amp;eli=true&amp;eliActId=421903&amp;regactid=421903" target="_blank">
				Прилог 1В - Образац за оцењивање рада запослених на руководећим 
				радним местима високог нивоа</a></p>
				<p>
				<a class="auto-style1" href="http://www.pravno-informacioni-sistem.rs/SlGlasnikPortal/prilozi/1G.html&amp;doctype=reg&amp;abc=cba&amp;eli=true&amp;eliActId=421903&amp;regactid=421903" target="_blank">
				Прилог 1Г - Образац за оцењивање рада запослених на руководећим 
				радним местима стратешког нивоа</a></p>
				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=421903&amp;regactid=421903" target="_blank">
				Прилог 2 - Образац за оцењивање рада запослених на извршилачким 
				радним местима </a></p>
	</div>


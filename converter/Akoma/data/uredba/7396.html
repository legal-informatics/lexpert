


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style2 {
	text-align: center;
}
	</style>


				<p class="redakcijskipreciscentekst">
					Редакцијски пречишћен текст</p>
				<p>&nbsp;</p>
				<p>&nbsp;</p>
				<p>&nbsp;</p>
				<p>На основу члана 52. став 3. Закона о ванредним ситуацијама („Службени гласник РС”, број 111/09) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07 и 65/08), </p>
				<p>Влада доноси </p>
				<p class="odluka-zakon">УРЕДБУ </p>
				<p class="odluka-zakon">о обавезним средствима и опреми за личну, узајамну и колективну заштиту од елементарних непогода и других несрећа</p>
	<p class="centar">
	"Службени гласник РС", бр. 3<span lang="sr"> од 24. јануара 2011</span>, 
	37 од 24. априла 2015.</p>
				<p class="clan">Члан 1.</p>
				<p>Овом уредбом утврђује се врста и минимум средстава и опреме за спровођење личне, узајамне и колективне заштите од елементарних непогода, техничко-технолошких несрећа – удеса и катастрофа, последица тероризма, ратних дејстава и других већих несрећа (у даљем тексту: елементарне непогоде и друге несреће), а које су дужни да набаве и држе државни органи, органи аутономних покрајина, органи јединица локалне самоуправе, привредна друштва, друга правна лица, грађани и власници стамбених зграда, као и рокови за набавку тих средстава.</p>
				<p class="clan">Члан 2.</p>
				<p>Грађани власници стамбених јединица, односно кућа и власници стамбених зграда дужни су да, за потребе личне заштите и спасавања и заштите и спасавања чланова породичног домаћинства, као и имовине, набаве и држе у исправном стању следећа средства и опрему: </p>
				<p class="v2-clan-left-1">
				1) комплет за пружање прве помоћи, који садржи: индивидуални 
				први завој са једним јастучетом 12 cm х 10 cm (1 ком.); калико 
				завој – уткани руб 8 cm х 5 m (2 ком.); калико завој – уткани 
				руб 2,5 cm х 5 m (1 ком.); газу стерилну 1 m (1 ком.); газу 
				стерилну ½ m (2 ком.); газу стерилну ¼ m појединачно паковање 80 
				cm х 25 cm (4 ком.); вазелинску газу 10 cm х 10 cm (2 ком.); 
				лепљиви фластер (2 ком.); адхезивни завојни материјал 10 cm х 8 
				cm (2 ком.); троуглу мараму дим. 100х100х140 cm густоће 20x19 (5 
				ком.); санитетску вату (100 gr); рукавице за једнократну 
				употребу (5 пари); маказе са закривљеним врхом (1 ком.); 
				сигурносну иглу (зихернадлу 5 ком.); маску за давање вештачког 
				дисања за једнократну употребу (2 ком.); термо-изолациону 
				алуфолију (1 ком.);</p>
				<p>2) дезинфекциона средства – 2 dcl алкохола 70 %;</p>
				<p>3) приручна средства за деконтаминацију – соде бикарбоне једну кутију; </p>
				<p>4) апарат за гашење почетних пожара – С-6 или еквивалентан њему.</p>
				<p>Грађани који живе у властитим кућама, поред средстава и опреме из става 1. овог члана, дужни су да набаве и држе у исправном стању и комплет алата који обухвата: лопату, крамп или мотику и испитивач напона (глинерица).</p>
				<p>Грађани који су као физичка лица регистровани за обављање делатности ради стицања добити (предузетници) дужни су да, у зависности од броја запослених, набаве и држе у исправном стању комплет за пружање прве<span class="v2-clan-left-1">
				</span>&nbsp;помоћи, из става 1. тачка 1) овог члана или најмање једну приручну апотеку 
				<span class="v2-clan-left-1">(зидни ормарић или преносна торба)</span>, из члана 4. тачка 2) ове уредбе, као и средства и опрему из члана 4. тач. 3)–5) ове уредбе.</p>
				<p class="hide-change">*Службени гласник РС, број 37/2015</p>
				<p class="clan">Члан 3.</p>
				<p>У циљу заштите и спасавања живота и здравља људи, материјалних добара и животне средине, односно ради ублажавања деловања одређених појава или опасности, власници односно корисници објеката у којима раде запослени или се налази већи број људи или у којима се налазе такве материје, роба или средства која представљају одређену опасност по живот и здравље људи или која могу изазвати несрећу као нпр. у робним кућама, продавницама, угоститељским објектима, тржним центрима, спортским објектима, позориштима, концертним дворанама, архивима, библиотекама, дискотекама, производним халама, предшколским установама, школама, високошколским установама, установама ученичког и студентског стандарда, заводима за извршење кривичних санкција, колективним центрима, војним и верским објектима, здравственим установама, железничким и аутобуским станицама, аеродромима, угоститељско-туристичким објектима, станицама за снабдевање моторних возила горивом, складиштима у којима се чува грађевински материјал и хемијски производи и други лако запаљиви, отровни или експлозивни материјали, прехрамбене, текстилне и друге робе, сервисним радионицама, ђачким домовима, биоскопима и свим другим сличним објектима у којима раде запослени или се налази већи број људи, дужни су да набаве и држе у исправном стању средства и опрему за спровођење личне, узајамне и колективне заштите људи у тим објектима, утврђену одредбама члана 4. ове уредбе. </p>
				<p class="clan">Члан 4.</p>
				<p>Државни органи, органи аутономних покрајина, органи јединица локалне самоуправе, привредна друштва и друга правна лица, који испуњавају услове из члана 3. ове уредбе, дужни су да за сваки објекат појединачно набаве најмање: </p>
				<p>1) комплет за пружање прве<span class="v2-clan-left-1">
				</span>&nbsp;помоћи из члана 2. став 1. тачка 1) ове уредбе, ако имају мање од 20 запослених; </p>
				<p class="v2-clan-left-1">
				2) најмање једну приручну апотеку (зидни ормарић или преносиву 
				торбу) ако имају од 20 до 100 запослених и даље на сваких 200 
				запослених, још по једну приручну апотеку која садржи: калико 
				завој – уткани руб 10 cm х 5 m (5 ком.); калико завој – уткани 
				руб 6 cm х 5 m (5 ком.); калико завој – уткани руб 5 cm х 5 m (5 
				ком.); калико завој – уткани руб 2,5 cm х 5 m (5 ком.); 
				индивидуални први завој типа II (2 ком.); стерилна газа 1 m (2 
				ком.); стерилна газа ½ m (2 ком.); стерилну газу ¼ m (3 ком.); 
				вазелинску газу 10 cm х 10 cm (2 ком.); троуглу мараму 
				100x100x140 cm густоће 20x19 (5 ком.); санитетску вату (100 gr); 
				лепљиви фластер 2,5 cm х 5 m (3 ком.); адхезивни завојни 
				материјал 10 cm х 4 cm (5 ком.); рукавице за једнократну 
				употребу (10 пари); сигурносну иглу (зихернадлу 10 ком.); маказе 
				са закривљеним врхом (1 ком.); термо-изолациону алуфолију (3 
				ком.); маску за давање вештачког дисања за једнократну употребу 
				(5 ком.);</p>
				<p>3) по једна носила на сваких 50 запослених; </p>
				<p>4) најмање један комплет средстава за дезинфекцију пословног простора, радне површине, уређаја и возила која се користе у оквиру делатности, који садржи 10 грама детерџента на 1 m² пословног простора; </p>
				<p>5) по један комплет алата, који обухвата: лопату, крамп, секиру, чекић (мацола), ћускију, тестеру за гвожђе, клешта и испитивач напона.</p>
				<p>Власници односно корисници објеката у којима је поред запослених, привремено смештен и/или борави већи број људи, дужни су да поред средстава из става 1. овог члана, набаве додатна средства и опрему из става 1. тачке 2) овог члана, на сваких 150 привремено смештених људи, сходно укупним смештајним капацитетима којима располажу. </p>
				<p class="hide-change">*Службени гласник РС, број 37/2015</p>
				<p class="v2-clan-1">
				Члан 5.</p>
				<p class="v2-clan-left-1">
				Привредна друштва, оператори Севесо постројења и друга правна 
				лица, који су у складу са законима, обвезници израде Политике 
				превенције удеса, Извештаја о безбедности и Плана заштите од 
				удеса, дужни су да набаве и држе у исправном стању заштитна 
				средства – опрему за заштиту запослених у случају хемијског 
				удеса.</p>
				<p class="v2-clan-left-1">
				Оператори Севесо постројења који су обвезници израде Извештаја о 
				безбедности, дужни су да обезбеде одговарајућа средства личне 
				заштите (органа за дисање) грађанима и лицима која стално бораве 
				и раде у непосредном окружењу, односно зони угрожености од 
				ефеката хемијског удеса.</p>
				<p class="v2-clan-left-1">
				Количина средстава из става 2. овог члана обезбеђује се на 
				основу Извештаја о безбедности, а у сарадњи са надлежним органом 
				јединице локалне самоуправе и организационом јединицом Сектора 
				за ванредне ситуације – Министарства унутрашњих послова, за 
				територију седишта правног лица.</p>
				<p class="v2-clan-left-1">
				Обавезују се оператори Севесо постројења да у сарадњи са 
				наведеним органима из става 3. овог члана организују и реализују 
				обуку са корисницима обезбеђених средстава личне заштите.</p>
				<p class="v2-clan-left-1">
				Субјекти из ст. 1. и 2. овог члана дужни су да обезбеде 
				одговарајућа заштитна средства по изради и добијеној сагласности 
				од надлежног органа на Политику превенције удеса, Извештај о 
				безбедности и План заштите од удеса.</p>
				<p class="hide-change">*Службени гласник РС, број 37/2015</p>
	<p>&nbsp;</p>
				<p class="clan">Члан 6. </p>
				<p>За потребе узајамне и колективне заштите у стамбеним зградама које се у складу са законом налазе у етажном власништву грађана, а које имају најмање два или више спратова, скупштина станара зграде дужна је да набави и држи у исправном стању: </p>
				<p>1) комплет алата из члана 4. став 1. тачка 5) ове уредбе; </p>
				<p>2) ватрогасни апарат (најмање по један на сваком спрату, односно у складу с прописима о заштити од пожара). </p>
				<p>Правно лице из става 1. овог члана дужно је да одржава хидрантску мрежу и противпожарно степениште.</p>
				<p class="hide-change" style="text-align: center">
				<em>Члан 7.</em></p>
				<p class="hide-change" style="text-align: center"><em>Брисан је (види члан 4. Уредбе - 
				37/2015-5)</em></p>
				<p class="clan">Члан 8.</p>
				<p>Средства и опрема утврђена овом уредбом, у складу са упутством произвођача, морају се чувати на условном, сигурном и видном месту и одржавати у исправном стању, те користити само према њиховој намени. </p>
				<p>Средства и опрема из чл. 2, 4, 5. и 6. ове уредбе која су ограниченог рока трајања, као и потрошена, оштећена или на било који начин нестала средства и опрема, морају се зановити пре истека рока, односно најкасније у року 60 дана од дана настанка разлога за њихово занављање. </p>
				<p class="clan">Члан 9.</p>
				<p>Државни органи, органи аутономних покрајина, органи јединица локалне самоуправе, привредна друштва, друга правна лица, грађани и власници стамбених зграда који су пре ступања на снагу ове уредбе набавили средства и опрему предвиђене овом уредбом, могу наставити да их користе док та средства и опрему не буду у обавези да занове у складу са чланом 8. став 2. ове уредбе, а најкасније у року од годину дана од истека рока за њихово набављање у складу са чланом 7. ове уредбе.</p>
				<p class="clan">Члан 10.</p>
				<p>Ова уредба ступа на снагу осмог дана од дана објављивања у „Службеном гласнику Републике Србије”. </p>
	<p>&nbsp;</p>
				<p class="potpis">Број 110-10010/2010</p>
				<p class="potpis">У Београду, 13. јануара 2011. године</p>
				<p class="potpis"><strong>Влада</strong> </p>
				<p class="potpis">Први потпредседник Владе – <br>заменик председника Владе,</p>
				<p class="potpis"><strong>Ивица Дачић</strong>, с.р.</p>
				<p>&nbsp;</p>
				<p class="bold">ОДРЕДБЕ КОЈЕ НИСУ УНЕТЕ У 
				"ПРЕЧИШЋЕН ТЕКСТ" УРЕДБЕ</p>
				<p class="italik">Уредба о изменама Уредбе о о обавезним средствима и опреми за личну, узајамну и колективну заштиту од елементарних непогода и других несрећа: 
				"Службени гласник РС", 37/2015-5</p>
				<p class="auto-style2">
				<strong>Члан 5.</strong></p>
				<p>
				<strong>Носиоци обавеза из чл. 2. и 4. Уредбе о обавезним 
				средствима и опреми за личну, узајамну и колективну заштиту од 
				елементарних непогода и других несрећа („Службени гласник РС”, 
				број 3/11) дужни су да прописана средства и опрему набаве до 
				краја 2015. године.</strong></p>
				<p>
				<strong>Изузетно од става 1. овог члана, носиоци обавеза који су 
				до ступања на снагу ове уредбе набавили средства и опрему у 
				складу са раније важећим прописом, могу наставити да их користе 
				до истека прописаног рока занављања.</strong></p>
				<p class="auto-style2">
				<strong>Члан 6.</strong></p>
				<p>
				<strong>Ова уредба ступа на снагу осмог дана од дана објављивања 
				у „Службеном гласнику Републике Србије”.</strong></p>
	

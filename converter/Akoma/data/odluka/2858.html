

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 2. став 2. Уредбе о извозу и увозу робе која би се могла користити за извршење смртне казне, мучење или друго окрутно, нељудско или понижавајуће поступање или кажњавање („Службени гласник РС”, број 93/18) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влада доноси</p>
			<p class="odluka-zakon">ОДЛУКУ</p>
			<p class="odluka-zakon">o утврђивању Националне контролне листе робе која би се могла користити за извршење смртне казне, мучење или друго окрутно, нељудско или понижавајуће поступање или кажњавање</p>
			<p class="centar">"Службени гласник РС", број 3 од 18. јануара 2019.</p>
			<p class="Basic-Paragraph">1. Овом одлуком утврђује се Национална контролна листа робе која би се могла користити за извршење смртне казне, мучење или друго окрутно, нељудско или понижавајуће поступање или кажњавање.</p>
			<p class="Basic-Paragraph">2. Национална контролна листа из тачке 1. ове одлуке одштампана је уз ову одлуку и чини њен саставни део.</p>
			<p class="Basic-Paragraph">3. Ова одлука ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 335-309/2019</p>
			<p class="potpis">У Београду, 18. јануара 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
			<p class="bold">НАЦИОНАЛНА КОНТРОЛНА ЛИСТА РОБЕ КОЈА БИ СЕ МОГЛА КОРИСТИТИ ЗА ИЗВРШЕЊЕ СМРТНЕ КАЗНЕ, МУЧЕЊЕ ИЛИ ДРУГО ОКРУТНО, НЕЉУДСКО ИЛИ ПОНИЖАВАЈУЋЕ ПОСТУПАЊЕ ИЛИ КАЖЊАВАЊЕ</p>
			<p class="bold">Глава І</p>
			<p class="bold">Роба чији се извоз или увоз одобрава у складу чланом 5. Уредбе о извозу и увозу робе која би се могла користити за извршење смртне казне, мучење или друго окрутно, нељудско или понижавајуће поступање или кажњавање</p>
			<p class="Basic-Paragraph"><span class="italik">Предмет контроле робе наведене у овој глави не треба да буде укинут извозом и увозом било којих роба које нису контролисане (укључујући и фабричка постројења) које садрже једну или више кон</span><span class="italik">тролисаних компоненти, кад су контролисана компонента или компоненте главни елемент тих роба и лако се могу уклонити или користити у друге сврхе.</span></p>
			<p class="Basic-Paragraph"><span class="italik">При процени да ли треба контролисану компоненту или компоненте  сматрати главним елементом, потребно је узети у обзир факторе количине, вредности и употребљеног технолошког знања, као и остале посебне околности због којих би контролисана компонента или компоненте могла постати главни елемент набављене робе.</span></p>
			<p class="Basic-Paragraph"><span class="bold">1. Предмети намењени убијању људи:</span></p>
			<p class="Basic-Paragraph">1.1. вешала, гиљотине и оштрице за гиљотине;</p>
			<p class="Basic-Paragraph">1.2. електричне столице за убијање људи;</p>
			<p class="Basic-Paragraph">1.3. херметичке коморе од нпр. челика и стакла за убијање људи смртоносним гасом или другом супстанцом;</p>
			<p class="Basic-Paragraph">1.4. аутоматски састави за убризгавање намењени убијању људи убризгавањем смртоносне хемијске супстанце.</p>
			<p class="Basic-Paragraph"><span class="italik">Напомена: Подтач. 1.3. и 1.4. у погледу предмета намењених извршењу смртне казне не обухватају медицинско-техничку робу.</span></p>
			<p class="Basic-Paragraph"><span class="bold">2. Роба која није погодна за употребу за обуздавање људи од стране органа власти</span><span class="bold">:</span></p>
			<p class="Basic-Paragraph">2.1. Уређаји за задавање електричних шокова који су намењени да их притворени појединац носи на телу, као што су појасеви, рукави и лисице, намењени обуздавању особа задавањем електричних шокова;</p>
			<p class="Basic-Paragraph">2.2. лисице за палчеве, лисице за прсте, завртањ за стискање палчева и завртањ за стискање прстију;</p>
			<p class="Basic-Paragraph"><span class="italik">Напомена: Ова подтачка укључује назубљене и неназубљене лисице и завртње.</span></p>
			<p class="Basic-Paragraph">2.3. Окови у облику полуге, окови за ноге с утегама и збирни ланци који укључују окове у облику полуге или окове за ноге с утегама;</p>
			<p class="Basic-Paragraph"><span class="italik">Напомене:</span></p>
			<p class="Basic-Paragraph"><span class="italik">1. Окови у облику полуге су окови или прстенови око глежњева с механизмом за закључавање, повезани крутом полугом обично израђеном од метала;</span></p>
			<p class="Basic-Paragraph"><span class="italik">2. Ова подтачка укључује окове у облику полуге и окове за ноге с утегама који су ланцем повезани са класичним лисицама.</span></p>
			<p class="Basic-Paragraph">2.4. Лисице за обуздавање људи, конструисане за причвршћивање на под, зид или таваницу;</p>
			<p class="Basic-Paragraph">2.5. Принудне столице: столице опремљене оковима или другим средствима за обуздавање људи;</p>
			<p class="Basic-Paragraph"><span class="italik">Напомена: Ова подтачка не забрањује столице опремљене само тракама или  каишевима</span><span class="italik">.</span></p>
			<p class="Basic-Paragraph">2.6. Плоче с оковима и кревети с оковима: плоче и кревети опремљени оковима или другим средствима за обуздавање људи;</p>
			<p class="Basic-Paragraph"><span class="italik">Напомена: Ова подтачка не забрањује плоче и кревете опремљене само тракама или каишевима.</span></p>
			<p class="Basic-Paragraph">2.7. Кревети с решеткама: кревети у облику кавеза (четири странице и плафон) или сличне структуре којима се људско биће присилно затвара у кревет, а на таваници или једној или више страница се налазе металне или друге решетке које се могу отворити само споља;</p>
			<p class="Basic-Paragraph">2.8. Кревети с мрежом: кревети у облику кавеза (четири странице и плафон) или сличне структуре којима се људско биће присилно затвара у кревет, а на таваници или једној или више страница се налазе мреже које се могу отворити само споља.</p>
			<p class="Basic-Paragraph"><span class="bold">3. Преносни уређаји који нису погодни за употребу од стране извршних органа власти у сврху контроле немира или самозаштите:</span></p>
			<p class="Basic-Paragraph">3.1. Палице и пендреци израђени од метала или других материјала с металним шиљцима;</p>
			<p class="Basic-Paragraph">3.2. Штитови с металним шиљцима.</p>
			<p class="Basic-Paragraph"><span class="bold">4. Бичеви како следи:</span></p>
			<p class="Basic-Paragraph">4.1. Бичеви који се састоје од више канапа или ремена, попут кнутова или деветоструких бичева;</p>
			<p class="Basic-Paragraph">4.2. Бичеви који имају један или више канапа или ремена опремљених бодљама, кукама, шиљцима, металном жицом или сличним предметима који повећавају учинак канапа или ремења. </p>
			<p class="bold">Глава ІІ<br>Роба чији се извоз или увоз одобрава у складу са чланом 13. Уредбе о извозу и увозу робе која би се могла користити за извршење смртне казне, мучење или друго окрутно, нељудско или понижавајуће поступање или кажњавање</p>
			<p class="Basic-Paragraph"><span class="italik">Предмет контроле робе наведене у овој глави не треба да буде укинут извозом било којих роба које нису контролисане (укључујући и фабричко постројење) које садрже једну или више контролисаних компоненти, кад су контролисана компонента или компоненте главни елемент тих роба и лако се могу уклонити или користити у друге сврхе.</span></p>
			<p class="Basic-Paragraph"><span class="italik">П</span><span class="italik">ри процени да ли треба контролисану компоненту или компоненте  сматрати главним елементом, потребно је узети у обзир факторе количине, вредности и употребљеног технолошког знања, као и остале посебне околности због којих би контролисана компонента или компоненте могла постати главни елемент набављене робе.</span></p>
			<p class="Basic-Paragraph"><span class="italik">У неким случајевима хемикалије су наведене  именом и CAS бројем. Листа се односи на хемикалије исте структурне формуле (укључујући хидрате) без обзира на име или CAS број. CAS бројеви приказани су како би се лакше дефнисала одређена хемикалија или смеса без обзира на номенклатуру. CAS бројеви се не могу користити као једино средство идентификације јер неки облици наведених хемикалија имају другачије CAS бројеве, а и смесе које садрже наведену хемикалију могу такође имати друге CAS бројеве.</span></p>
			<p class="Basic-Paragraph"><span class="bold">1. Предмети намењени обуздавању људи: </span></p>
			<p class="Basic-Paragraph">1.1. Окови и заједнички ланци</p>
			<p class="Basic-Paragraph"><span class="italik">Напомене:</span></p>
			<p class="Basic-Paragraph"><span class="italik">1. Окови су средства спутавања која се састоје од две лисице или два обруча са механизмом за закључавање, повезаних ланцем или полугом;</span></p>
			<p class="Basic-Paragraph"><span class="italik">2. Ова тачка не обухвата окове за ноге и заједничке ланце чије је коришћење забрањено подтачком 2.3. Главе І ове одлуке;</span></p>
			<p class="Basic-Paragraph"><span class="italik">3. </span><span class="italik">Ова тачка не обухвата „класичне лисице”. Класичне лисице су лисице које задовољавају све следеће услове:</span></p>
			<p class="Basic-Paragraph"><span class="italik">– њихова целокупна димензија, укључујући ланац, мерећи од спољне ивице једне лисице до спољне ивице друге лисице, износи између 150 и 280 mm када су обе лисице закључане,</span></p>
			<p class="Basic-Paragraph"><span class="italik">– унутрашњи обим сваког обруча лисице је највише 165 mm када затварајући механизам склизне у последњи урез на улазу у механизам закључавања,</span></p>
			<p class="Basic-Paragraph"><span class="italik">– унутрашњи обим сваког обруча лисице је најмање 200 mm када затварајући механизам клизне у први урез на улазу у механизам закључавања, и</span></p>
			<p class="Basic-Paragraph"><span class="italik">– нису биле измењене како би проузроковале телесни бол или патњу.</span></p>
			<p class="Basic-Paragraph">1.2. Појединачне лисице или обручи са механизмом за закључавање који имају унутрашњи обим већи од 165 mm када затварајући механизам клизне у задњи урез на улазу у механизам за закључавање;</p>
			<p class="Basic-Paragraph"><span class="italik">Напомена:</span></p>
			<p class="Basic-Paragraph"><span class="italik">Ова подтачка укључује окове за врат и друге појединачне окове или обруче са механизмом за закључавање који су ланцем повезани са класичним лисицама</span></p>
			<p class="Basic-Paragraph">1.3. Капуљаче против пљувања: капуљаче, укључујући капуљаче направљене од мрежастог материјала, које укључују прекривање уста како би се онемогућило пљување.</p>
			<p class="Basic-Paragraph"><span class="italik">Напомена: Ова подтачка укључује капуљаче против пљувања које су ланцем повезане с класичним лисицама.</span></p>
			<p class="Basic-Paragraph"><span class="bold">2. Оружје и уређаји намењени контроли немира или самозаштити:</span></p>
			<p class="Basic-Paragraph">2.1. Преносно оружје са електричним пражњењем које се може усмерити само на једну особу приликом сваког задавања електричног шока, које укључује електричне шок палице, електричне штитове, пиштоље за омамљивање и електричне парализаторе, али није на њих ограничено;</p>
			<p class="Basic-Paragraph"><span class="italik">Напомене:</span></p>
			<p class="Basic-Paragraph"><span class="italik">1. Ова тачка не обухвата појасеве за електричне шокове и друге уређаје из </span><span class="italik">подтачке 2.1. Главе І ове одлуке;</span></p>
			<p class="Basic-Paragraph"><span class="italik">2. Ова подтачка не обухвата појединачне електричне уређаје за задавање електричних шокова када се користе у сврху личне заштите њихових корисника.</span></p>
			<p class="Basic-Paragraph">2.2. Комплети који садрже све битне делове за састављање преносивог оружја са електричним пражњењем обухваћеног подтачком 2.1. ове тачке;</p>
			<p class="Basic-Paragraph"><span class="italik">Напомена:</span></p>
			<p class="Basic-Paragraph"><span class="italik">Следећи производи сматрају се битним саставним деловима:</span></p>
			<p class="Basic-Paragraph"><span class="italik">– јединица која производи електрични удар,</span></p>
			<p class="Basic-Paragraph"><span class="italik">– прекидач, без обзира на то да ли је на даљинско управљање или не, и</span></p>
			<p class="Basic-Paragraph"><span class="italik">– електроде односно, према потреби, жице путем којих се задају електрични шокови.</span></p>
			<p class="Basic-Paragraph">2.3. Фиксно или монтажно оружје с електричним пражњењем које обухвата широко подручје и може задати електричне шокове већем броју особа.</p>
			<p class="Basic-Paragraph"><span class="bold">3. Оружје и опрема за распршивање средстава за онеспособљавање или надраживање ради контроле немира или самозаштите, као и одређене сличне супстанце:</span></p>
			<p class="Basic-Paragraph">3.1. Преносиво оружје и опрема којом се примењују средства за онеспособљавање или надраживање усмерена према једној особи, или се та средства распршују, а која делују на малој површини, нпр. у облику распршене магле или облака, приликом примене или распршавања хемијског средства;</p>
			<p class="Basic-Paragraph"><span class="italik">Напомене:</span></p>
			<p class="Basic-Paragraph"><span class="italik">1. Ова подтачка не обухвата опрему из тачке 7.(д)   Националне контролне листе наоружања и војне опреме;</span></p>
			<p class="Basic-Paragraph"><span class="italik">2. Ова тачка не обухвата појединачну преносиву опрему, чак и ако садржи хемијске супстанце, када се користи у сврху личне заштите корисника;</span></p>
			<p class="Basic-Paragraph"><span class="italik">3. Поред одговарајућих хемијских средстава, попут средстава за контролу немира или ПАВА-е, роба из подтач.</span><span class="italik"> 3.3. и 3.4. ове тачке сматра се средствима за онеспособљавање или надраживање.</span></p>
			<p class="Basic-Paragraph">3.2.Vinililamid пеларгонске киселине  (ПАВА) (CAS RN 2444-46-4);</p>
			<p class="Basic-Paragraph">3.3. Oleoresin capsicum (OC)  (CAS RN 8023-77-6);</p>
			<p class="Basic-Paragraph">3.4. Смеше које садрже најмање 0,3% удела ПАВА-е или OC-a и средства која служе за растварање као што су етанол, 1-пропанол или хексан, који се сами по себи могу применити као средства за онеспособљавање или надраживање, посебно у облику аеросола или у течном облику, или се могу користити за производњу средстава за онеспособљавање или надраживање;</p>
			<p class="Basic-Paragraph"><span class="italik">Напомене:</span></p>
			<p class="Basic-Paragraph"><span class="italik">1. Ова </span><span class="italik">поттачка не обухвата умаке и препарате за умаке, супе и средства за припрему супа, као ни мешавине зачина или додатке јелима под условом да ПАВА или OC није њихов једини састојак;</span></p>
			<p class="Basic-Paragraph"><span class="italik">2. Ова подтачка не обухвата лекове за које је у складу са домаћим прописима издато одобрење за њихово стављање  у промет.</span></p>
			<p class="Basic-Paragraph">3.5. Фиксна опрема за распршивање средстава за онеспособљавање или надраживање која се може причврстити за зид или таваницу унутар зграде, укључујући оставу са средствима за онеспособљавање или надраживање која се активира системом даљинског управљања;</p>
			<p class="Basic-Paragraph"><span class="italik">Напомена:</span></p>
			<p class="Basic-Paragraph"><span class="italik">Поред одговарајућих хемијских средстава, попут средстава за контролу немира или ПАВА-е, роба из подтач. 3.3. и 3.4. ове тачке сматра се средствима за онеспособљавање или надраживање.</span></p>
			<p class="Basic-Paragraph">3.6. Фиксна или монтажна опрема за распршивање средстава за онеспособљавање или надраживање која обухвата велико подручје и није намењена причвршћивању за зид или таваницу унутар зграде.</p>
			<p class="Basic-Paragraph"><span class="italik">Напомене:</span></p>
			<p class="Basic-Paragraph"><span class="italik">1. Ова подтачка не обухвата опрему из тачке 7.(д) Националне контролне листе наоружања и војне опреме;</span></p>
			<p class="Basic-Paragraph"><span class="italik">2. Ова подтачка такође обухвата и водене топове;</span></p>
			<p class="Basic-Paragraph"><span class="italik">3. Поред одговарајућих хемијских средстава, попут средстава за контролу немира или ПАВА-е, роба из под</span><span class="italik">тач. 3.3. и 3.4. сматра се средствима за онеспособљавање или надраживање.</span></p>
			<p class="Basic-Paragraph"><span class="bold">4. Предмети намењени убијању људи смртоносном инјекцијом</span></p>
			<p class="Basic-Paragraph">4.1. Анестетичка средства барбитурати са краткорочним или средњорочним деловањем, укључујући, без ограничавања, на:</p>
			<p class="Basic-Paragraph">(а) amobarbital (CAS RN 57-43-2)</p>
			<p class="Basic-Paragraph">(б) amobarbital sodium salt (CAS RN 64-43-7)</p>
			<p class="Basic-Paragraph">(в) pentobarbital (CAS RN 76-74-4)</p>
			<p class="Basic-Paragraph">(г) pentobarbital sodium salt (CAS 57-33-0)</p>
			<p class="Basic-Paragraph">(д) secobarbital (CAS RN 76-73-3)</p>
			<p class="Basic-Paragraph">(ђ) secobarbital sodium salt (CAS RN 309-43-3)</p>
			<p class="Basic-Paragraph">(e) thiopental (CAS RN 76-75-5)</p>
			<p class="Basic-Paragraph">(ж) thiopental sodium salt (CAS RN 71-73-8), позната као натријум тиопентал.</p>
			<p class="Basic-Paragraph"><span class="italik">Напомена: Ова тачка обухвата и производе који садрже једно од анестетичких средстава са листе анестетичких средстава барбитурата са краткорочним и средњорочним деловањем</span></p>
			<p class="Basic-Paragraph"><span class="bold">5. Саставни делови намењени за предмете намењене за усмрћивање особа:</span></p>
			<p class="Basic-Paragraph">5.1. Оштрице гиљотине.</p>
	</div>




<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: center;
}
</style>


	<div class="story">
			<p class="Basic-Paragraph">На основу члана 46. став 1. Закона о планирању и изградњи  („Службени гласник РС”, бр. 72/09, 81/09  – исправка, 64/10 – УС, 24/11, 121/12, 42/13 – УС, 50/13 – УС, 98/13 – УС, 132/14, 145/14, 83/18, 31/19 и 37/19 – др. закон) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влада доноси</p>
			<p class="odluka-zakon">ОДЛУКУ</p>
			<p class="odluka-zakon">о изради Измена и допуна Просторног плана подручја посебне намене хидроелектрана „Бродарево 1” и „Бродарево 2” на реци Лим</p>
			<p class="centar">"Службени гласник РС", број 54 од 26. јула 2019.</p>
			<p class="Basic-Paragraph">1. Приступа се изради Измена и допуна Просторног плана подручја посебне намене хидроелектрана „Бродарево 1” и „Бродарево 2” на реци Лим (у даљем тексту: Измене и допуне Просторног плана).</p>
			<p class="Basic-Paragraph">2. Оквирна граница обухвата Измена и допуна Просторног плана обухвата делове територије општина Пријепоље и Сјенице, и то:</p>
			<p class="Basic-Paragraph">1) на територији општине Пријепоље делове катастарских општина: Баре, Бродарево, Гостун, Грачаница, Гробнице, Дивци, Доњи Страњани, Завинограђе, Заступ, Крушево, Милаковићи и Поткрш;</p>
			<p class="Basic-Paragraph">2) на територији општине Сјенице делове катастарских општина: Захумско и Крајиновиће. </p>
			<p class="Basic-Paragraph">Оквирна граница обухвата Измена и допуна Просторног плана дата је у Прилогу – Графички приказ оквирне границе обухвата Измена и допуна Просторног плана, који је одштампан уз ову одлуку и чини њен саставни део.</p>
			<p class="Basic-Paragraph">Коначна граница обухвата Измена и допуна Просторног плана биће дефинисана Нацртом измена и допуна Просторног плана.</p>
			<p class="Basic-Paragraph">Израда Измена и допуна Просторног плана се односи на преиспитивање и утврђивање нових планских решења за изградњу ХЕ „Бродарево 1” и ХЕ „Бродарево 2” на реци Лим, развој саобраћајне инфраструктуре и однос са другим инфраструктурним системима у складу са новим техничким решењима.</p>
			<p class="Basic-Paragraph">3. Услови и смернице планских докумената вишег реда и развојних стратегија за израду Измена и допуна Просторног плана садржани су у:</p>
			<p class="Basic-Paragraph">1) Закону о Просторном плану Републике Србије од 2010. до 2020. године („Службени гласник РС”, број 88/10), којим се у области хидроенергетике предвиђа заштита локација будућих акумулација од непланског заузимања простора (између осталог на реци Лим – ХЕ „Бродарево 1” и „Бродарево 2”), с обзиром да изградња средњих и мањих хидроелектрана представља значајан потенцијал за остварење захтева за електричном енергијом. У области водопривреде, акумулација „Бродарево” на реци Лим је првог приоритета;</p>
			<p class="Basic-Paragraph">2) Уредби о утврђивању Регионалног просторног плана Златиборског и Моравичког управног округа („Службени гласник РС”, број 1/13) којим је планирана акумулација на реци Лим, са две степенице, односно хидроелектране узводно од Пријепоља ка Црној Гори; </p>
			<p class="Basic-Paragraph">3) Стратегији развоја енергетике Републике Србије до 2025. године са пројекцијама до 2030. године („Службени гласник РС”, број  101/15) којом је као један од стратешких приоритета развоја енергетике Републике Србије предвиђено  успостављање услова за поуздан и безбедан рад и одрживи развој енергетских система и енергетског сектора уопште, док је у области обновљивих извора енергије предвиђено повећање производње енергије из обновљивих извора енергије ради смањења увозне зависности и подизања енергетске безбедности.</p>
			<p class="Basic-Paragraph">Израда Измена и допуна Просторног плана заснива се на планској, студијској, техничкој и другој документацији, резултатима досадашњих истраживања и важећим документима у Републици Србији.</p>
			<p class="Basic-Paragraph">4. Планирање, коришћење, уређење и заштита простора заснива се на принципима уређења и коришћења простора утврђеним чланом 3. Закона о планирању и изградњи, као и другим важећим прописима Републике Србије.</p>
			<p class="Basic-Paragraph">5. Визија и циљ доношења Измена и допуна Просторног плана је обезбеђење услова за остварење посебне намене планског подручја у условима одрживог развоја.</p>
			<p class="Basic-Paragraph">6. Концептуални оквир планирања, коришћења, уређења и заштите планског подручја заснива се на: обезбеђењу услова за изградњу и планско коришћење простора; преиспитивању и утврђивању новог планског решења за изградњу  ХЕ „Бродарево 1” и „Бродарево 2” и развоју саобраћајне инфраструктуре;  преиспитивању односа са другим инфраструктурним системима (повезивање планиране ХЕ на електроенергетски систем и сл.).  </p>
			<p class="Basic-Paragraph">Измене и допуне Просторног плана садржаће елементе детаљне разраде, што ће омогућити директно спровођење Измена и допуна Просторног плана.  </p>
			<p class="Basic-Paragraph">7. Рок за израду Нацрта измена и допуна Просторног плана је десет месеци од дана ступања на снагу ове одлуке.</p>
			<p class="Basic-Paragraph">Измене и допуне Просторног плана се обављају по скраћеном поступку.</p>
			<p class="Basic-Paragraph">8. Средства за израду Измена и допуна Просторног плана обезбеђује привредно друштво „Rew energy” д.о.о., Београд.</p>
			<p class="Basic-Paragraph">9. Носилац израде Измена и допуна Просторног плана је министарство надлежно за послове просторног планирања, у складу са чланом 47. став 1. Закона о планирању и изградњи.</p>
			<p class="Basic-Paragraph">Носилац израде Измена и допуна Просторног плана дужан је да обезбеди прибављање мишљења, услова и сагласности надлежних органа и организација прописаних законом, као и да обезбеди сарадњу и усаглашавање ставова са свим релевантним субјектима планирања.</p>
			<p class="Basic-Paragraph">10. Орган, посебна организација, односно ималац јавних овлашћења издаје услове и податке за израду планског документа без накнаде и таксе, осим накнаде стварних трошкова (материјални трошкови). </p>
			<p class="Basic-Paragraph">Податке из става 1. ове тачке потребно је доставити искључиво за обухват и предмет Измена и допуна Просторног плана, описаним у тач. 2 и 3. ове одлуке.</p>
			<p class="Basic-Paragraph">На захтев министарства надлежног за послове просторног планирања и урбанизма, надлежни орган, односно организација уступају постојеће копије топографског и катастарског плана, односно дигиталне записе, односно катастар подземних инсталација, односно ортофото снимке, без накнаде, у року утврђеном Законом о планирању и изградњи.</p>
			<p class="Basic-Paragraph">11. Нацрт  измена и допуна Просторног плана биће изложен на јавни увид у трајању од 15 дана у јединицама локалних самоуправа у обухвату Измена и допуна Просторног плана.</p>
			<p class="Basic-Paragraph">12. Одлука о  изради Стратешке процене утицаја Измена и допуна Просторног плана подручја посебне намене хидроелектрана „Бродарево 1” и „Бродарево 2” на реци Лим („Службени гласник РС”, број 50/19), чини саставни део ове одлуке.</p>
			<p class="Basic-Paragraph">13. Број примерака Измена и допуна Просторног плана биће утврђен посебним актом Владе којим се утврђују Измене и допуне Просторног плана. </p>
			<p class="Basic-Paragraph">14. Одлука се објављује у Централном регистру планских докумената.</p>
			<p class="Basic-Paragraph">15. Ова одлука ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 350-7475/2019</p>
			<p class="potpis">У Београду, 25. јула 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/Brodarevo.png&amp;doctype=reg&amp;abc=cba&amp;eli=true&amp;eliActId=428821&amp;regactid=428821" alt=""></p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>У складу са чланом 10. Закона о националним саветима националних мањина („Службени гласник РС”, број 72/09) и чланом 23. Статута Савета,</p>
	<p>Национални савет ромске националне мањине Србије, на седници одржаној 25. септембра 2013. године, донео је</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ОДЛУКУ</p>
	<p class="naslov" style="margin-top: 0">о стандардизацији ромског језика</p>
	<p class="naslov" style="margin-top: 0"><span style="font-weight: 400">
	"Службени гласник РС", број 27 од 7. марта 2014.</span></p>
	<p class="naslov">&nbsp;</p>
	<p class="clan">I</p>
	<p>Усваја се предлог о стандардизацији ромског језика, Љуана Коко, председника Радне групе Националног савета ромске националне мањине Србије.</p>
	<p class="clan">II</p>
	<p>Ову одлуку објавити у „Службеном гласнику Републике Србије”.</p>
	<p class="clan">III</p>
	<p>Ова одлука ступа на снагу даном доношења.</p>
	<p>&nbsp;</p>
	<p class="spacija"><span class="bold">Образложење</span></p>
	<p>Национални савет ромске националне мањине Србије као носилац права на самоуправу у области образовања и службене употребе језика, у складу са чл. 2. и 10. Закона о националним саветима националних мањина („Службени гласник РС”, број 72/09) донео је одлуку о стандардизацији ромског језика.</p>
	<p>Национални савет ромске националне мањине Србије у претходном периоду организовао је више стручних састанака о ромском језику, као и о потреби увођења стандарда у ромском језику, ради коришћења других колективних права која су Уставом и законима загарантована припадницима националних мањина у Републици Србији.</p>
	<p>Током јавне расправе и на Конференцији о стандардизацији ромског језика, која је одржана 24. септембра 2013. године у Палати Србија у организацији Националног савета ромске националне мањине Србије у сарадњи са Канцеларијом за људска и мањинска права, Владе Републике Србије и Организације за европску сарадњу и безбедност (ОСЦЕ), Мисија у Србији, није било битних стручних примедби, измена и допуна на основни концепт и презентацију Љуана Коке: „Нормализација, кодификација и стандардизација ромског језика”. Овакав предлог је био прихватљив и за стручњака за ромски језик: др Љатифа Демир, професора на загребачком Свеучилишту за индијологију, Ибрахима Османи, професора, мр Орхана Гаљуш, полиглоте и новинара, Бајрама Халити, правника и аутора ромског речника, Исмета Јашаревић, професора и др Трајка Петровског, редовног професора на Универзитету у Скопљу, који су били учесници на Конференцији о стандардизацији ромског језика.</p>
	<p>Стандардизација језика је стручан и „живи” процес и Национални савет ромске националне мањине Србије ће формирати посебан стручни тим, који ће радити на реализацији и примени стандардизације ромског језика.</p>
	<p>&nbsp;</p>
	<p class="potpis" style="margin-top: 0">У Београду, 25. септембра 2013. године</p>
	<p class="potpis" style="margin-top: 0">Председник,</p>
	<p class="potpis" style="margin-top: 0">проф. <span class="bold">Витомир Михајловић, 
	</span>с.р.</p>


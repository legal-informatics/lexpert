


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
			<p class="Basic-Paragraph">На основу члана 3. став 6. Закона о међубанкарским накнадама и посебним правилима пословања код платних трансакција на основу платних картица („Службени гласник РС”, број 44/18) и члана 18. став 1. тачка 3) Закона о Народној банци Србије („Службени гласник РС”, бр. 72/03, 55/04, 85/05 – др. закон, 44/10, 76/12, 106/12, 14/15, 40/15 – одлука УС и 44/18), </p>
			<p class="Basic-Paragraph">Гувернер Народне банке Србије доноси</p>
			<p class="odluka-zakon">ОДЛУКУ</p>
			<p class="odluka-zakon">о садржини, роковима и начину достављања података о међубанкарским накнадама</p>
			<p class="centar">"Службени гласник РС", број 69 од 14. септембра 
			2018.</p>
			<p class="Basic-Paragraph">1. Овом одлуком ближе се прописују садржина, рокови и начин достављања података које су пружаоци платних услуга дужни да достављају Народној банци Србије ради праћења примене ограничења међубанкарских накнада у складу са Законом о међубанкарским накнадама и посебним правилима пословања код платних трансакција на основу платних картица.</p>
			<p class="Basic-Paragraph">Под пружаоцем платних услуга, у смислу ове одлуке, сматрају се следећи издаваоци:</p>
			<p class="Basic-Paragraph">1) банка;</p>
			<p class="Basic-Paragraph">2) институција електронског новца;</p>
			<p class="Basic-Paragraph">3) платна институција; </p>
			<p class="Basic-Paragraph">4) јавни поштански оператор.</p>
			<p class="Basic-Paragraph">2. Пружаоци платних услуга дужни су да Народној банци Србије достављају податке из тачке 1. ове одлуке на обрасцу <span class="italik">Међубанкарске накнаде</span>, који је као Прилог 1 одштампан уз ову одлуку и њен је саставни део. </p>
			<p class="Basic-Paragraph">Податке из става 1. ове тачке пружаоци платних услуга достављају у складу са упутствoм Народне банке Србије којим се уређује електронско достављање ових података и које се објављује на интернет презентацији Народне банке Србије.</p>
			<p class="Basic-Paragraph">Пружаоци платних услуга дужни су да податке из става 1. ове тачке прикажу тачно и потпуно.</p>
			<p class="Basic-Paragraph">3. Пружаоци платних услуга дужни су да податке из тачке 2. став 1. ове одлуке достављају тромесечно, и то:</p>
			<p class="Basic-Paragraph">– податке за прво тромесечје, са стањем на дан 31. марта текуће године – најкасније 20. априла текуће године;</p>
			<p class="Basic-Paragraph">– податке за друго тромесечје, са стањем на дан 30. јуна текуће године – најкасније 20. јула текуће године;</p>
			<p class="Basic-Paragraph">– податке за треће тромесечје, са стањем на дан 30. септембра текуће године – најкасније 20. октобра текуће године;</p>
			<p class="Basic-Paragraph">– податке за четврто тромесечје, са стањем на дан 31. децембра текуће године – најкасније 5. марта наредне године.</p>
			<p class="Basic-Paragraph">4. Рок из тачке 3. ове одлуке Народна банка Србије може продужити ако за тиме постоји оправдана потреба ‒ о чему благовремено обавештава пружаоце платних услуга. </p>
			<p class="Basic-Paragraph">5. Пружаоци платних услуга дужни су да податке из тачке 2. став 1. ове одлуке достављају почев од података за прво тромесечје 2019. године.</p>
			<p class="Basic-Paragraph">6. Ова одлука ступа на снагу осмог дана од дана објављивања у „Службеном гласнику Републике Србије”, а примењује се од 17. децембра 2018. године.</p>
			<p class="potpis">О број 8</p>
			<p class="potpis">У Београду, 13. септембра 2018. године</p>
			<p class="potpis">Гувернер</p>
			<p class="potpis">Народне банке Србије,</p>
			<p class="potpis">др<span class="bold"> Јоргованка Табаковић, </span>с.р.</p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/NBS-1.png&amp;doctype=reg&amp;abc=cba&amp;eli=true&amp;eliActId=426658&amp;regactid=426658" alt=""></p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>Ha основу чл. 46. и 48. Закона о здравственој заштити („Службени гласник PC”, бр. 107/05, 72/09 – др. закон, 88/10, 99/10, 57/11, 119/12 и 45/13 – др. закон) и члана 43. став 1. Закона о Влади („Службени гласник PC”, бр. 55/05, 71/05 – исправка, 101/07, 65/08, 16/11, 68/12 – УС и 72/12),</p>
				<p>Влада доноси</p>
				<p class="naslov" style="margin-top: 0">&nbsp;</p>
				<p class="naslov" style="margin-top: 0">ОДЛУКУ</p>
				<p class="naslov" style="margin-top: 0">о оснивању Опште болнице Петровац на Млави</p>
				<p class="clan" style="margin-top: 0">"Службени гласник РС", број 72 од 14. августа 
				2013.</p>
				<p class="clan" style="margin-top: 0">&nbsp;</p>
				<p>1. Оснива се Општа болница Петровац на Млави у Петровцу на Млави.</p>
				<p>2. Назив установе је Општа болница Петровац ма Млави (у даљем тексту: Општа болница).</p>
				<p>Седиште Опште болнице је у Петровцу на Млави, Моравска улица број 2.</p>
				<p>3. Општа болница је установа са својством правног лица.</p>
				<p>4. Општа болница пружа здравствену заштиту лицима свих узраста оболелих од разних врста болести. Општа болница обавља стационарну и специјалистичко-консултативну делатност и има организоване службе за пријем и збрињавање хитних стања, обављање специјалистичко-консултативне и стационарне здравствене делатности из интерне медицине, педијатрије, гинекологије и акушерства и опште хирургије, лабораторијску, рендген и другу дијагностику у складу са својом делатношћу, анестезиологију са реанимацијом, амбуланту за рехабилитацију и фармацеутску здравствену делатност преко болничке апотеке, у складу са законом и Уредбом о Плану мреже здравствених установа.</p>
				<p>Општа болница обезбеђује самостално или преко друге здравствене установе и: санитетски превоз за упућивање пацијената на терцијарни ниво, снабдевање крвљу и крвним продуктима и службу за патолошку анатомију.</p>
				<p>5. Средства и имовину за оснивање и рад Опште болнице чини део средстава, имовине, права и обавеза Здравственог центра Петровац на Млави, које је користила организациона јединица Општа болница Петровац на Млави, са билансним стањем на дан 31. децембра 2012. године.</p>
				<p>Биланс стања из става 1. ове тачке утврдиће орган управљања Здравственог центра Петровац на Млави.</p>
				<p>Општа болница почиње са радом даном уписа у судски регистар.</p>
				<p>6. Средства за оснивање и рад Опште болнице у државној су својини.</p>
				<p>7. Даном почетка рада Општа болница преузима средства, имовину, права, обавезе и запослене Здравственог центра Петровац на Млави – организационе јединице Општа болница Петровац на Млави.</p>
				<p>8. Органи Опште болнице јесу директор, Управни одбор и Надзорни одбор.</p>
				<p>Управни одбор Опште болнице има седам чланова од којих су три члана из реда запослених у Општој болници.</p>
				<p>Надзорни одбор Опште болнице има пет чланова од којих су два члана из реда запослених у Општој болници.</p>
				<p>Директора, Управни и Надзорни одбор Опште болнице именује и разрешава оснивач.</p>
				<p>9. Оснивач ће именовати вршиоца дужности директора и чланове Привременог управног одбора и Привременог надзорног одбора Опште болнице, у року од 30 дана од дана ступања на снагу ове одлуке.</p>
				<p>Привремени управни одбор из става 1. ове тачке, донеће статут и друге опште акте неопходне за упис у судски регистар и почетак рада Опште болнице.</p>
				<p>10. Ова одлука ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">&nbsp;</p>
				<p class="potpis">05 број 022-6594/2013</p>
				<p class="auto-style1">У Београду, 9. августа 2013. године</p>
				<p class="auto-style1"><span class="bold">Влада</span></p>
				<p class="auto-style1">Председник,</p>
				<p class="auto-style1"><span class="bold">Ивица Дачић,</span> с.р.</p>
	</div>


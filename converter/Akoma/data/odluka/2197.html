


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p>На основу члана 31. став 5. Закона о банкама („Службени гласник РС”, бр. 107/05, 91/10 и 14/15) и члана 15. став 1. Закона о Народној банци Србије („Службени гласник РС”, бр. 72/03, 55/04, 85/05 – др. закон, 44/10, 76/12, 106/12, 14/15 и 40/15 – одлука УС),</p>
				<p>Извршни одбор Народне банке Србије доноси</p>
				<p class="odluka-zakon">ОДЛУКУ</p>
				<p class="odluka-zakon">о рачуноводственом отпису билансне активе банке</p>
				<p class="centar">"Службени гласник РС", број 77 од 11. августа 
				2017.</p>
				<p>1. Овом одлуком прописује се случај у којем је банка дужна да изврши рачуноводствени отпис билансне активе ниског степена наплативости.</p>
				<p>2. Под рачуноводственим отписом се, у смислу ове одлуке, подразумева пренос билансне активе у ванбилансну евиденцију банке.</p>
				<p>Под билансном активом из тачке 1. ове одлуке подразумева се проблематични кредит који има значење утврђено у одлуци којом се уређује класификација билансне активе и ванбилансних ставки банке.</p>
				<p>3. Банка је дужна да изврши рачуноводствени отпис проблематичног кредита из тачке 2. став 2. ове одлуке у случају када је обрачунати износ обезвређења тог кредита који је банка евидентирала у корист исправке вредности 100% његове бруто књиговодствене вредности.</p>
				<p>4. Банка је дужна да своје унутрашње акте усклади са одредбама ове одлуке најкасније до дана почетка примене ове одлуке.</p>
				<p>5. Ова одлука ступа на снагу осмог дана од дана објављивања у „Службеном гласнику Републике Србије”, а примењује се од 30. септембра 2017. године.</p>
				<p class="potpis">ИО НБС број 54</p>
				<p class="potpis">У Београду, 10. августа 2017. године</p>
				<p class="potpis">Председавајућа</p>
				<p class="potpis">Извршног одбора Народне банке Србије</p>
				<p class="potpis">гувернер</p>
				<p class="potpis">Народне банке Србије,</p>
				<p class="potpis">др <span class="bold">Јоргованка Табаковић,</span> с.р.</p>
	</div>


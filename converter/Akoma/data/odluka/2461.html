<meta http-equiv="Content-Type" content="text/html; charset=UTF-8"><link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet"><div class="story">
<p class="broj">&nbsp;</p>
<p>На основу члана 18a став 3, чл. 19. и 29. Закона о праву на бесплатне акције и новчану накнаду коју грађани остварују у поступку приватизације („Службени гласник РС”, бр. 123/07 и 30/10) и члана 43. став 1. Закона о Влади („Службени гласник РС”, бр. 55/05 и 71/05 – исправка, 101/07 и 65/08), </p>
<p>Влада доноси</p>
<p>&nbsp;</p>
<p class="odluka-zakon">ОДЛУКУ</p>
<p class="naslov">о преносу акција без накнаде грађанима – носиоцима права и запосленима и бившим запосленима Аеродрома „Никола Тесла” а.д. Београд</p>
<p align="center">"Службени гласник РС", број 95 од 17. децембра 2010.</p>
<p align="center">&nbsp;</p>
<p>1. Овом одлуком одређује се поступак и начин остваривања права на пренос бесплатних акција привредног друштва Аеродром „Никола Тесла” а.д. Београд, матични број: 07036540 (у даљем тексту: АЕРОДРОМ) на грађане који су уписани у евиденцију носилаца права код Агенције за приватизацију, као и на запослене и бивше запослене у АЕРОДРОМ-у и његовим правним претходницима (у даљем тексту: запослени и бивши запослени АЕРОДРОМ-а). </p>
<p>2. Капитал за стицање права на пренос бесплатних акција грађана који су уписани у евиденцију носилаца права код Агенције за приватизацију (у даљем тексту: носиоци права) износи 15 % укупног броја акција АЕРОДРОМ-а, односно, 5.143.402 акције које се преносе носиоцима права, са власничког рачуна Републике Србије. </p>
<p>Капитал за стицање права на пренос бесплатних акција запосленима и бившим запосленима у АЕРОДРОМ-у је највише 2,79% од процењене тржишне вредности укупног капитала АЕРОДРОМ-а, односно 956.673 акције.</p>
<p>3. Право на пренос акција без накнаде АЕРОДРОМ-а до дана ступања на снагу ове одлуке стекло је 4.820.689 носилаца права. </p>
<p>4. Право на пренос акција без накнаде АЕРОДРОМ-а до дана ступања на снагу ове одлуке стекло је 1.446 запослених и бивших запослених АЕРОДРОМ-а који су испунили услове из члана 25. Закона о праву на бесплатне акције и новчану накнаду коју грађани остварују у поступку приватизације („Службени гласник РС”, бр. 123/07 и 30/10) (у даљем тексту: Закон).</p>
<p>5. Укупан број акција које се преносе носиоцима права из тачке 3. ове одлуке је 4.820.689 акција.</p>
<p>Укупан број акција које се преносе запосленима и бившим запосленима у АЕРОДРОМ-у из тачке 4. ове одлуке је 929.241 акција.</p>
<p>Номинална вредност једне акције је 600 динара.</p>
<p>6. Сваки носилац права остварује право на једну акцију АЕРОДРОМ-а без накнаде.</p>
<p>Запослени и бивши запослени у АЕРОДРОМ-у остварују право на пренос акција без накнаде у складу са чланом 23. Закона.</p>
<p>7. Агенција за приватизацију доставља Централном регистру, депоа и клиринга хартија од вредности налог за пренос акција на власничке рачуне носилаца права из тачке 3. ове одлуке, у року од 30 дана од дана ступања на снагу ове одлуке.</p>
<p>Агенција за приватизацију доноси решење о преносу акција без накнаде за запослене и бивше запослене АЕРОДРОМ-а и доставља га АЕРОДРОМ-у и Централном регистру, депоу и клирингу хартија од вредности, у року из става 1. ове тачке.</p>
<p>8. Грађани и запослени и бивши запослени АЕРОДРОМ-а, по чијим пријавама до доношења ове одлуке није донета одлука о утврђивању права на бесплатне акције, право на бесплатне акције оствариваће, сукцесивно, у зависности од коначне одлуке донете по пријави. </p>
<p>До доношења одлука из става 1. ове тачке, акције на чији пренос без накнаде грађани, односно запослени и бивши запослени АЕРОДРОМ-а могу да стекну право, остају на власничком рачуну Републике Србије у Централном регистру, депоу и клирингу хартија од вредности. </p>
<p>9. Акције које не буду распоређене грађанима и запосленима и бившим запосленима у АЕРОДРОМ-у, преносе се у Акционарски фонд.</p>
<p>10. Ова одлука ступа на снагу осмог дана од дана објављивања у „Службеном гласнику Републике Србије”. </p>
<p>&nbsp;</p>
<p class="potpis">05 број 023-9103/2010-1</p>
<p class="potpis">У Београду, 9. децембра 2010. године</p>
<p class="potpis"><span class="bold"><strong>Влада</strong></span></p>
<p class="potpis">Потпредседник,</p>
<p class="potpis"><span class="bold"><strong>Божидар Ђелић,</strong></span> с.р.</p></div>



	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p>На основу члана 167. став 1. Закона о спорту („Службени гласник РС”, број 10/16) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p class="odluka-zakon">ОДЛУКУ</p>
				<p class="naslov">о образовању Националног савета за спречавање негативних појава у спорту</p>
				<p class="auto-style1">"Службени гласник РС", број 79 од 25. 
				августа 2017.</p>
				<p>1. Образује се Национални савет за спречавање негативних појава у спорту (у даљем тексту: Савет).</p>
				<p>2. Задатак Савета је да усклађује активности на спречавању насиља и недоличног понашања гледалаца на спортским приредбама, допинга у спорту, намештања утакмица и других негативних појава у спорту, као и испуњавање међународних обавеза у тим областима. </p>
				<p>Савет, у извршавању задатака, из става 1. ове тачке, иницира или предлаже предузимање мера и активности органа државне управе и надлежних националних спортских савеза на спречавању насиља и недоличног понашања у спорту и на испуњавању међународних обавеза које произлазе из Европске конвенције о насиљу и недоличном понашању гледалаца на спортским приредбама, посебно на фудбалским утакмицама („Службени лист СФРЈ – Међународни уговори”, број 9/90), Европске конвенције против допинговања у спорту (Службени лист СФРЈ – Међународни уговори”, број 4/91), Међународне конвенције против допинга у спорту („Службени гласник РС”, број 38/09) и других међународних уговора.</p>
				<p>3. Савет чине:</p>
				<p>1) председник:</p>
				<p>– Небојша Стефановић, потпредседник Владе и министар унутрашњих послова;</p>
				<p>2) заменик председника:</p>
				<p>– Александар Вулин, министар одбране;</p>
				<p>3) потпредседници: </p>
				<p>– Нела Кубуровић, министар правде,</p>
				<p>– Вања Удовичић, министар омладине и спорта;</p>
				<p>4) чланови:</p>
				<p>– Младен Шарчевић, министар просвете, науке и технолошког развоја,</p>
				<p>– Златибор Лончар, министар здравља,</p>
				<p>– Загорка Доловац, Републички јавни тужилац,</p>
				<p>– Славиша Кокеза, председник Фудбалског савеза Србије,</p>
				<p>– Предраг Даниловић, председник Кошаркашког савеза Србије,</p>
				<p>– Божидар Ђурковић, председник Рукометног савеза Србије,</p>
				<p>– Зоран Гајић, председник Одбојкашког савеза Србије,</p>
				<p>– Милорад Кривокапић, председник Ватерполо савеза Србије,</p>
				<p>– Предраг Милинковић, председник Удружења спортских новинара Србије,</p>
				<p>– Божидар Маљковић, председник Олимпијског комитета Србије,</p>
				<p>– Александар Шоштар, председник Спортског савеза Србије,</p>
				<p>– Зоран Мићовић, председник Параолимпијског комитета Србије,</p>
				<p>– др Милица Вукашиновић Весић, директор Антидопинг агенције Републике Србије.</p>
				<p>4. Савет у свом раду може да користи стручну помоћ у виду међународних пројеката.</p>
				<p>5. Савет може, ради ефикаснијег обављања својих послова, да образује стручне тимове и радне групе и ангажује експерте.</p>
				<p>6. Савет може да тражи податке, анализе, обавештења и извештаје од органа државне управе, територијалне аутономије, јединица локалне самоуправе, као и организација у области спорта у вези са питањима због којих је образован. Седници Савета могу да присуствују представници органа државне управе, представници других организација и удружења, као и стручњаци из различитих области, ради давања стручних мишљења у вези са појединим питањима која Савет разматра.</p>
				<p>7. Савет о свом раду извештава Владу најмање једном годишње.</p>
				<p>8. Стручне и административно-техничке послове за потребе Савета обавља Министарство омладине и спорта, које се и стара о извршавању закључака Савета.</p>
				<p>9. Савет доноси пословник о раду Савета. Рад Савета се одвија на седницама.</p>
				<p>10. Председник Савета, заменик председника, потпредседници, чланови Савета, чланови стручних тимова и радних група као и ангажовани експерти, не остварују право на новчану накнаду.</p>
				<p>11. Даном ступања на снагу ове одлуке престаје да важи Одлука о образовању Националног савета за борбу против насиља и недоличног понашања гледалаца на спортским приредбама („Службени гласник РС”, бр. 65/11 и 100/12).</p>
				<p>12. Ова одлука ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">05 број 02-7875/2017</p>
				<p class="potpis">У Београду, 22. августа 2017. године</p>
				<p class="potpis"><span class="bold">Влада</span></p>
				<p class="potpis">Председник, </p>
				<p class="potpis"><span class="bold">Ана Брнабић,</span> с.р.</p>
	</div>


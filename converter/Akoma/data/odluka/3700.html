


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p>На основу члана 47. став 1. Закона о културним добрима („Службени гласник РС”, бр. 71/94, 52/11 и 99/11 – др. закон) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12),</p>
	<p>Влада доноси </p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ОДЛУКУ</p>
	<p class="naslov" style="margin-top: 0">о утврђивању зграде Дома синдиката у Београду за споменик културе</p>
	<p class="naslov" style="margin-top: 0">
	<span lang="hr" style="font-weight: 400">"Службени гласник РС", број 33 од 
	10. априла 2013.</span></p>
	<p class="naslov" style="margin-top: 0">&nbsp;</p>
	<p>1. Зграда Дома синдиката у Београду утврђује се за споменик културе.</p>
	<p>2. Зграда Дома синдиката у Београду (у даљем тексту: споменик културе) налази се на територији општине Стари град, у граду Београду, на углу Трга Николе Пашића број 5а и Дечанске улице број 14, у мешовитој својини, на катастарској парцели број 2863, КО Стари град, у мешовитој својини. 
	</p>
	<p>Споменик културе грађен је у периоду од 1947. до 1955. године, по пројекту архитекте Бранка Петричића и представља репрезентативно дело у стваралачком опусу аутора. Изведен је у духу владајућег соцреализма са приметним утицајем касног модернизма. 
	</p>
	<p>Објекат је саграђен као скелетна конструкција, са пуним зидовима. Састоји се од два корпуса одвојена дилатацијом. Главна, залучена фасада наставља се на регулациону линију бочне фасаде зграде биоскопа „Београд”, и утапа у бочни корпус наслоњен на регулациону линију објеката у Дечанској улици. Испод главног, залученог дела објекта провучен је пасаж који води у атријумски простор – Безистан. 
	</p>
	<p>Облик унутрашњег простора, хол, дворане, као и употребљени материјал одражавају стандарде 50-тих година, када су се још увек осећали трагови монументализма, али је почео да се осећа и нови дух слободног третирања простора, по угледу на савремену западноевропску архитектуру. Велика и мала дворана Дома синдиката биле су замишљене као простор у ком се одржавају разни културни скупови, политички догађаји, филмске пројекције и фестивали, што је остала његова трајна особеност.</p>
	<p>Концертне оргуље које се налазе у објекту представљају оригинално уметничко-занатско дело велике вредности. Њихова градња била је поверена чувеној фирми Walcker 1958. године.</p>
	<p>Споменик културе је објекат значајних архитектонско-урбанистичких вредности, као симбол раног периода послератне изградње који је својим положајем и волуменом трајно одредио обрисе једног од најзначајнијих градских тргова. Као место одржавања значајних скупова и догађаја политичког и културног садржаја поседује и културно-историјску вредност.</p>
	<p>3. Заштићена околина споменика културе обухвата следеће катастарске парцеле: број 2863, КО Стари град, у мешовитој својини и део парцеле број 2865, КО Стари град, у мешовитој својини, која је дефинисана простором између регулационих линија улица Дечанске и Трга Николе Пашића и грађевинско регулационих линија ободних зграда.</p>
	<p>4. Утврђују се следеће мере заштите споменика културе:</p>
	<p>1) очување изворног изгледа спољашње архитектуре и ентеријера, хоризонталног и вертикалног габарита, облика и нагиба крова, свих конструктивних и декоративних елемената, стилских карактеристика, оригиналних материјала и функционалних карактеристика;</p>
	<p>2) ажурно праћење стања и одржавање конструктивно-статичког система, кровног покривача, свих фасада, ентеријера и исправности инсталација у споменику културе;</p>
	<p>3) забрана радова који могу угрозити статичку стабилност споменика културе; 
	</p>
	<p>4) забрана преправки, доградње, преградње и надградње споменика културе; 
	</p>
	<p>5) вођење електро и ТТ водова подземним путем;</p>
	<p>6) забрана постављања прикључних кутија, ормара и расхладних уређаја на фасадама споменика културе. 
	</p>
	<p>5. Утврђују се следеће мере заштите заштићене околине споменика културе:</p>
	<p>1) забрана градње и постављања трајних или привремених објеката који својом наменом, волуменом габарита по висини и облику могу угрозити или деградирати споменик културе и његову заштићену околину;</p>
	<p>2) забрана постављања покретних тезги, киоска и других привремених објеката унутар заштићене околине;</p>
	<p>3) забрана радова који могу угрозити статичку безбедност споменика културе; 
	</p>
	<p>4) забрана извођења радова којима се врши промена облика или намене терена; 
	</p>
	<p>5) забрана постављања далековода, ваздушних електро и ТТ водова преко заштићених парцела; њихово вођење извршити подземним каналима, уз враћање терена у првобитно стање; 
	</p>
	<p>6) урбанистичко и комунално уређење, хортикултурно опремање, неговање декоративне флоре и редовно одржавање простора заштићене околине у функцији споменика културе. 
	</p>
	<p>6. Ова одлука ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">05 број 633-2830/2013</p>
	<p class="potpis" style="margin-top: 0">У Београду, 5. априла 2013. године</p>
	<p class="potpis" style="margin-top: 0"><span class="bold">Влада</span></p>
	<p class="potpis" style="margin-top: 0">Председник,</p>
	<p class="potpis" style="margin-top: 0"><span class="bold">Ивица Дачић,</span> с.р.</p>




<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 3, a у вези са чл. 4, 5, 6, 7, 9, 10, 13, 14, 15, 17, 18. и 29. Уредбе о управљању програмима претприступне помоћи Европске уније у оквиру инструмента за претприступну помоћ (ИПА II) за период 2014–2020. године („Службени гласник РС”, број 10/19) и чланa 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 − др. закон), </p>
			<p class="Basic-Paragraph">Влада доноси</p>
			<p class="odluka-zakon">ОДЛУКУ</p>
			<p class="odluka-zakon">о одређивању одговорних лица и тела за управљање програмима претприступне помоћи Европске уније у оквиру инструмента за претприступну помоћ (ИПА 
			II) за период 2014–2020. године</p>
			<p class="centar">"Службени гласник РС", број 26 од 5. априла 2019.</p>
			<p class="Basic-Paragraph">1. Овом одлуком одређују се одговорна лица и тела за управљање програмима претприступне помоћи Европске уније у оквиру инструмента за претприступну помоћ (ИПА II) за период 2014–2020. године: национални ИПА координатор, Технички секретаријат националног ИПА координатора, национални службеник за одобравање, тела у управљачкој структури националног службеника за одобравање, тела у оперативној структури за управљање акционим програмима, лица и тела у оперативној структури за управљање програмима прекограничне сарадње, тела у оперативној структури за управљање ИПАРД програмом и Тело за сузбијање неправилности и превара у поступању са финансијским средствима Европске уније.</p>
			<p class="Basic-Paragraph">2. За националног ИПА координатора, одређује се министар за европске интеграције – Јадранка Јоксимовић.</p>
			<p class="Basic-Paragraph">3. Одређује се Министарство за европске интеграције – Сектор за планирање, програмирање, праћење и извештавање о средствима Европске уније и развојној помоћи, за Технички секретаријат националног ИПА координатора.</p>
			<p class="Basic-Paragraph">4. За националног службеника за одобравање, одређује се државни секретар у Министарству финансија – Гојко Станивуковић. </p>
			<p class="Basic-Paragraph">Руководилац Сектора за управљање средствима Европске уније у oквиру Mинистaрствa финaнсиja замењује националног службеника за одобравање у његовом одсуству.</p>
			<p class="Basic-Paragraph">5. Одређује се Министарство финансија – Одељење за национални фонд за управљање средствима претприступне помоћи Европске уније којим руководи начелник Одељења у оквиру Сектора за управљање средствима Европске уније, за Национални фонд у управљачкој структури националног службеника за одобравање.</p>
			<p class="Basic-Paragraph">6. Одређује се Министарство финансија – Одељење за контролу система управљања средствима претприступне помоћи Европске уније којим руководи начелник Одељења у оквиру Сектора за управљање средствима Европске уније, за Тело за подршку националном службенику за одобравање у управљачкој структури националног службеника за одобравање.</p>
			<p class="Basic-Paragraph">7. Одређује се Министарство за европске интеграције – Сектор за планирање, програмирање, праћење и извештавање о средствима Европске уније и развојној помоћи, за Тело за координацију програмирања, праћење и вредновање у оперативној структури за управљање акционим програмима претприступне помоћи у оквиру ИПА II.</p>
			<p class="Basic-Paragraph">8. Одређује се Министарство финансија – Сектор за уговарање и финансирање програма из средстава Европске уније, за Тело за уговарање у оперативној структури за управљање акционим програмима претприступне помоћи у оквиру ИПА II и у оперативној структури за управљање програмима прекограничне сарадње у оквиру ИПА II.</p>
			<p class="Basic-Paragraph">9. За одговорно лице за послове оперативне структуре за управљање програмима прекограничне сарадње у оквиру ИПА II одређује се помоћник министра за европске интеграције у Сектору за програме прекограничне и транснационалне сарадње и сарадњу са органима и организацијама на локалном и регионалном нивоу ради ефикаснијег коришћења фондова – Михајило Дашић, вршилац дужности.</p>
			<p class="Basic-Paragraph">10. Одређује се Министарство за европске интеграције – Група за подршку руководиоцу Оперативне структуре у оквиру Сектора за програме прекограничне и транснационалне сарадње и сарадњу са органима и организацијама на локалном и регионалном нивоу ради ефикаснијег коришћења фондова, за обављање стручних и административно-техничких послова за одговорно лице за послове оперативне структуре за управљање програмима прекограничне сарадње у оквиру ИПА II.</p>
			<p class="Basic-Paragraph">11. Одређује се Министарство за европске интеграције – Одељење за планирање, успостављање и надзор над системом управљања програма прекограничне и транснационалне сарадње и координацију макрорегионалних стратегија Европске уније у оквиру Сектора за програме прекограничне и транснационалне сарадње и сарадњу са органима и организацијама на локалном и регионалном нивоу ради ефикаснијег коришћења фондова, за Тело за програме прекограничне сарадње у оперативној структури за управљање програмима прекограничне сарадње у оквиру ИПА II.</p>
			<p class="Basic-Paragraph">12. Одређује се Министарство пољопривреде, шумарства и водопривреде – Сектор за рурални развој, за Управљачко тело у оперативној структури за управљање ИПАРД програмом у оквиру ИПА II.</p>
			<p class="Basic-Paragraph">13. Одређује се Министарство пољопривреде, шумарства и водопривреде – Управа за аграрна плаћања, за ИПАРД агенцију у оперативној структури за управљање  ИПАРД програмом у оквиру ИПА II.</p>
			<p class="Basic-Paragraph">14. Одређује се Министарство финансија – Oдељење за сузбијање неправилности и превара у поступању са финансијским средствима Европске уније (АФКОС), за Тело за сузбијање неправилности и превара у поступању са финансијским средствима Европске уније. </p>
			<p class="Basic-Paragraph">15. Даном ступања на снагу ове одлуке престаје да важи Одлука о одређивању одговорних лица и тела за управљање програмима претприступне помоћи Европске уније у оквиру инструмента за претприступну помоћ (ИПА II) за период 2014–2020. године („Службени гласник РС”, бр. 101/17, 68/18 и 3/19).</p>
			<p class="Basic-Paragraph">16. Ова одлука ступа на снагу наредног дана од дана објављивања у „Службеном гласнику Републике Србије”.</p>
			<p class="potpis">05 број 119-3364/2019</p>
			<p class="potpis">У Београду, 4. априла 2019. године </p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
	</div>


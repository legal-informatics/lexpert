


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p>&nbsp;</p>
				<p>На основу члана 13. став 2. тачка 3), члана 26. став 3. и члана 35. став 4. Закона о рачуноводству („Службени гласник РС”, број 62/13) и члана 18. став 1. тачка 3) Закона о Народној банци Србије („Службени гласник РС”, бр. 72/03, 55/04, 85/05 – др. закон, 44/10, 76/12, 106/12, 14/15 и 40/15 – одлука УС), а у вези с чл. 98, 99, 100, 134, 161. и 162. Закона о платним услугама („Службени гласник РС”, број 139/14),</p>
				<p>Гувернер Народне банке Србије доноси</p>
				<p>&nbsp;</p>
				<p class="odluka-zakon">ОДЛУКУ</p>
				<p class="naslov">о спровођењу одредаба Закона о рачуноводству које се односе на Контни оквир, финансијске извештаје и статистички извештај за платне институције и институције електронског новца</p>
				<p class="auto-style1">"Службени гласник РС", број 55 од 25. јуна 
				2015.</p>
				<p class="auto-style1">&nbsp;</p>
				<p>1. Овoм одлуком прописују се Контни оквир и садржина рачуна у Контном оквиру, садржина и форма образаца финансијских извештаја за привредна друштва која су добила дозволу Народне банке Србије да, као платне институције, односно институције електронског новца, пружају платне услуге, односно издају електронски новац, као и да обављају друге послове у складу са одредбама Закона о платним услугама („Службени гласник РС”, број 139/14).</p>
				<p>Одредбе ове одлуке примењују се и на хибридне платне институције, у делу њиховог пословања које се односи на пружање платних услуга, односно на институције електронског новца у делу пословања које се односи на издавање електронског новца и пружање платних услуга ако се ове институције баве другим пословним активностима које нису повезане са издавањем електронског новца или пружањем платних услуга, као и у делу пословања које се односи на управљање платним системом.</p>
				<p>Под институцијом у смислу ове одлуке подразумевају се платна институција и институција електронског новца.</p>
				<p>2. Институција пословне промене у вези са пружањем платних услуга, издавањем електронског новца, односно са управљањем платним системом књижи одвојено на рачунима у складу сa прописом којим је утврђен Контни оквир и садржина рачуна у Контном оквиру за привредна друштва, а који на основу одредаба закона којим се уређује рачуноводство доноси министар надлежан за послове финансија.</p>
				<p>3. Институција је дужна да за потребе јединственог информисања и статистичке обраде саставља и обелодањује финансијске извештаје са садржином и у форми у складу сa прописом којим је утврђена садржина и форма образаца финансијских извештаја за привредна друштва, а који на основу одредаба закона којим се уређује рачуноводство доноси министар надлежан за послове финансија.</p>
				<p>4. Институција која је дужна да, на основу одредаба закона којим се уређује рачуноводство и других прописа, за статистичке и друге потребе, државном органу надлежном за вођење привредних регистара доставља статистичке и друге извештаје, дужна је да те извештаје саставља у облику и са садржајем, у складу са прописом којим је утврђен облик и садржај статистичког извештаја за привредна друштва, а који на основу одредаба закона којим се уређује рачуноводство доноси министар надлежан за послове финансија.</p>
				<p>5. Институција примењује одредбе прописа из тач. од 2. до 4. ове одлуке водећи рачуна о правној природи и специфичностима делатности којима се бави.</p>
				<p>6. Ова одлука ступа на снагу осмог дана од дана објављивања у „Службеном гласнику Републике Србије”, а примењује се од 1. октобра 2015. године.</p>
				<p>&nbsp;</p>
				<p class="potpis">О. број 15</p>
				<p class="auto-style2">У Београду, 19. јуна 2015. године</p>
				<p class="auto-style2">Гувернер</p>
				<p class="auto-style2">Народне банке Србије,</p>
				<p class="auto-style2">др <span class="bold">Јоргованка Табаковић,</span> с.р.</p>
	</div>


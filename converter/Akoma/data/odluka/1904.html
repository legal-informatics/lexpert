


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p>На основу члана 10. тачка 10) и члана 140. тач. 4) и 7) Закона о ванредним ситуацијама („Службени гласник РС”, бр. 111/09, 92/11 и 93/12) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p class="odluka-zakon">ОДЛУКУ </p>
				<p class="odluka-zakon">о тражењу помоћи у области заштите и спасавања</p>
				<p class="centar">"Службени гласник РС", број 71 од 21. јула 
				2017.</p>
				<p>1. Влада упућује позив Влади Руске Федерације да ваздухоплов Министарства за цивилну одбрану, ванредне ситуације и отклањање последица елементарних непогода Руске Федерације буде смештен на аеродрому „Константин Велики” у Нишу у периоду од 15. јула до 31. августа 2017. године, ради обезбеђивања међународне сарадње и помоћи у области заштите и спасавања.</p>
				<p>2. Предмет међународне помоћи из тачке 1. ове одлуке је хеликоптер Ми-8.</p>
				<p>3. Средства потребна за реализацију ове одлуке опредељују се у износу од 8.000.000,00 динара, и биће обезбеђена из текуће буџетске резерве у складу са законом и посебним актом Владе.</p>
				<p>4. Висина накнаде трошкова у случају ангажовања предмета међународне помоћи на заштити и спасавању определиће се у зависности од врсте тог ангажовања, на основу посебног акта Владе.</p>
				<p>5. Ова одлука ступа на снагу наредног дана од дана објављивања у „Службеном гласнику Републике Србије”.</p>
				<p class="potpis">05 број 337-6618/2017</p>
				<p class="potpis">У Београду, 20. јула 2017. године</p>
				<p class="potpis"><span class="bold">Влада</span></p>
				<p class="potpis">Председник, </p>
				<p class="potpis"><span class="bold">Ана Брнабић, </span>с.р.</p>
	</div>


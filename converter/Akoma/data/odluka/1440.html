


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p>На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p class="odluka-zakon">ОДЛУКУ</p>
				<p class="odluka-zakon">о образовању Радне групе за успостављање услуге електронског плаћања платним картицама</p>
				<p class="centar">"Службени гласник РС", број 12 од 22. фебруара 
				2017.</p>
				<p class="centar">&nbsp;</p>
				<p>1. Образује се Радна група за успостављање услуге електронског плаћања платним картицама (у даљем тексту: Радна група).</p>
				<p>2. Задатак Радне групе је да дефинише услове и начин за успостављање услуге електронског плаћања платним картицама преко портала е-Управе, генерисањем захтева за електронско плаћање платним картицама са подацима који се односе на обвезника плаћања, обавезу плаћања и рачун са кога се плаћа, утврђивањем трошкова трансакције за ове врсте плаћања, као и стварањем техничких услова за коришћење ове услуге од стране грађана, правних и физичких лица.</p>
				<p>Радна група је у обавези да задатак из ставa 1. ове тачке заврши до 31. марта 2017. године.</p>
				<p>3. Радну групу чине:</p>
				<p>– копредседник Милош Поповић, државни секретар у Министарству државне управе и локалне самоуправе;</p>
				<p>– копредседник Мирјана Ћојбашић, државни секретар у Министарству финансија;</p>
				<p>– чланови:</p>
				<p>1) Душан Стојановић, директор Дирекције за електронску управу;</p>
				<p>2) Дражен Маравић, вршилац дужности помоћника министра државне управе и локалне самоуправе;</p>
				<p>3) Душан Васиљевић, представник УСАИД;</p>
				<p>4) Александар Бировљев, консултант Дирекције за електронску управу;</p>
				<p>5) Милорад Ившан, Министарство финансија – Управа за трезор, помоћник директора – Координатор;</p>
				<p>6) Марко Ивезић, Министарство финансија – Управа за трезор, помоћник директора;</p>
				<p>7) Петар Јањић, вршилац дужности помоћника Генералног секретара Владе;</p>
				<p>8) Ана Радовановић, самостални саветник, Генерални секретаријат Владе.</p>
				<p>4. Радна група подноси извештај о раду Влади у року од 10 дана од дана истека рока утврђеног у тачки 2. став 2. Одлуке.</p>
				<p>5. Стручне и административно-техничке послове за потребе Радне групе обавља Министарство државне управе и локалне самоуправе.</p>
				<p>6. Ова одлука ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">05 број 02-1436/2017</p>
				<p class="potpis">У Београду, 20. фебруара 2017. године</p>
				<p class="potpis"><span class="bold">Влада</span></p>
				<p class="potpis">Председник, </p>
				<p class="potpis"><span class="bold">Александар Вучић, </span>с.р.</p>
	</div>


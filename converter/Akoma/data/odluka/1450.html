


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p class="redakcijskipreciscentekst">Редакцијски пречишћен текст</p>
				<p>&nbsp;</p>
				<p>&nbsp;</p>
				<p>На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p class="odluka-zakon">ОДЛУКУ</p>
				<p class="odluka-zakon">о образовању Радне групе за праћење реализације оперативних питања у вези имплементације Оквирног уговора о трансакцији између Републике Србије, Etihad Airways pjsc и Air Serbia а.д. Београд и имплементације Плана реструктурирања Air Serbia а.д. Београд</p>
				<p class="auto-style1">"Службени гласник РС", бр. 81 од 5. 
				октобра 2016, 68 од 7. септембра 2018.</p>
				<p>1. Образује се Радна група за праћење реализације оперативних питања у у вези имплементације Оквирног уговора о трансакцији између Републике Србије, Etihad Airways pjsc и Air Serbia а.д. Београд, закљученог 31. јула 2014. године (у даљем тексту: ТФА) и имплементације Плана реструктурирања Air Serbia а.д. Београд (у даљем тексту: Радна група). </p>
				<p>2. Задатак Радне групе је разматрање најсложенијих питања у области имплементације преузетих обавеза Републике Србије према ТФА, анализа имплементације плана реструктурирања и државне помоћи, као и координација рада свих надлежних органа, институција и других субјеката у циљу пуне имплементације оперативних питања из области реализације ТФА, у складу са динамиком коју ће предложити Радна група, и плана реструктурирања привредног друштва Air Serbia а.д. Београд.</p>
				<p class="v2-clan-left-1">3. У Радну групу именују се:</p>
				<p class="v2-clan-left-1">– за председника:</p>
				<p class="v2-clan-left-1">Горан Кнежевић, министар привреде;</p>
				<p class="v2-clan-left-1">– за заменика председника:</p>
				<p class="v2-clan-left-1">Милун Тривунац, државни секретар у 
				Министарству привреде;</p>
				<p class="v2-clan-left-1">– за чланове:</p>
				<p class="v2-clan-left-1">1) Лука Томић, шеф Кабинета 
				министарства финансија;</p>
				<p class="v2-clan-left-1">2) Ксенија Миленковић, вршилац 
				дужности помоћника министра за европске интеграције;</p>
				<p class="v2-clan-left-1">3) Ивица Којић, Кабинет председника 
				Републике Србије;</p>
				<p class="v2-clan-left-1">4) Мирјана Чизмаров, директор 
				Директората цивилног ваздухопловства Републике Србије;</p>
				<p class="v2-clan-left-1">5) Duncan Naysmith, генерални директор 
				привредног друштва Air Serbia а.д. Београд;</p>
				<p class="v2-clan-left-1">6) Бранислав Маловић, извршни директор 
				привредног друштва Air Serbia а.д. Београд.</p>
				<p class="hide-change">*Службени гласник РС, број 68/2018</p>
				<p>4. За секретара Радне групе одређује се Наташа Вукшић, представник Кабинета председника Владе.</p>
				<p>5. Радна група је дужна да задатке из тачке 2. ове одлуке обавља континуирано, а о свом раду ће месечно подносити извештај Влади.</p>
				<p>6. Радна група може ангажовати стручњаке из различитих области, тражити од органа државне управе, јавних предузећа и других организација и привредних друштава податке, документа и извештаје који су од значаја за извршење задатака из тачке 2. ове одлуке. </p>
				<p>7. Чланови Радне групе, као ни стручњаци ангажовани од стране Радне групе, немају право на накнаду за рад.</p>
				<p>8. Стручне и административно-техничке послове за потребе Радне групе обављаће Министарство привреде.</p>
				<p>9. Ова одлука ступа на снагу наредног дана од дана објављивања у „Службеном гласнику Републике Србије”. </p>
				<p class="potpis">05 број 02-8632/2016-2</p>
				<p class="potpis">У Београду, 5. октобра 2016. године</p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Александар Вучић,</span> с.р.</p>
	</div>


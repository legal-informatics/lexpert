


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>Ha основу члана 33. ст. 2. и 3. Закона о Влади („Службени гласник PC”, бр. 55/05, 71/05 – исправка, 101/07, 65/08, 16/11, 68/12 – УС и 72/12),</p>
	<p>Влада доноси</p>
	<p class="odluka-zakon" style="margin-top: 0; margin-bottom: 0">ОДЛУКУ</p>
	<p class="naslov" style="margin-top: 0">о образовању Радне групе за стручну редактуру превода правних тековина Европске уније</p>
	<p class="naslov" style="margin-top: 0"><span style="font-weight: 400">
	"Службени гласник РС", број 115 од 26. децембра 2013.</span></p>
	<p class="naslov">&nbsp;</p>
	<p>1. Образује се Радна група за стручну редактуру превода правних тековина Европске уније (у даљем тексту: Радна група), на време до ступања Републике Србије у пуноправно чланство у Европској унији.</p>
	<p>2. Радна група проверава тачност стручних термина у преводима правних тековина Европске уније на српском језику и одговорна је за квалитет и тачност превода с обзиром на одговарајућу стручну област и за утврђивање стандардизоване стручне терминологије у свим областима које обухвата право Европске уније.</p>
	<p>3. Ужи састав Радне групе чине координатори за стручну редактуру.</p>
	<p>Шири састав Радне групе чине координатори за стручну редактуру и стручни редактори.</p>
	<p>Координатори за стручну редактуру и стручни редактори су представници министарстава и посебних организација, односно других надлежних органа и организација, за оне области које су у надлежности тих органа и организација у погледу праћења прописа Европске уније, у складу са законом и уз коришћење података о подели надлежности унетих у електронску базу података која прати Национални програм за усвајање правних тековина Европске уније (НПАА).</p>
	<p>Председник Радне групе је представник Канцеларије за европске интеграције.</p>
	<p>4. Чланове Радне групе именује Влада посебним актом, на предлог Канцеларије за европске интеграције. Канцеларија за европске интеграције предлаже чланове Радне групе након консултација са министарствима и посебним организацијама, односно другим надлежним органима и организацијама.</p>
	<p>Стручни редактори морају добро познавати домаће прописе и право Европске уније у области у којој обављају стручну редактуру, владати енглеским језиком и, по могућности, познавати још неки од званичних језика Европске уније.</p>
	<p>5. Пословник Радне групе доноси Радна група у ужем саставу.</p>
	<p>6. Канцеларија за европске интеграције пружа стручну и административно-техничку потпору Радној групи и обезбеђује материјалне и друге услове за њен рад.</p>
	<p>7. Стручни редактори имају право на накнаду за рад у Радној групи, чија се висина утврђује посебним актом Владе.</p>
	<p>8. Ова одлука ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">05 број 02-11129/2013</p>
	<p class="potpis" style="margin-top: 0">У Београду, 25. децембра 2013. године</p>
	<p class="potpis" style="margin-top: 0"><span class="bold">Влада</span></p>
	<p class="potpis" style="margin-top: 0">Председник, </p>
	<p class="potpis" style="margin-top: 0"><span class="bold">Ивица Дачић, 
	</span>с.р. </p>


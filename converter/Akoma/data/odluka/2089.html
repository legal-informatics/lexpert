


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p class="redakcijskipreciscentekst">Редакцијски пречишћен текст</p>
				<p>&nbsp;</p>
				<p>&nbsp;</p>
				<p>На основу члана 64. став 1. Закона о буџетском систему („Службени гласник РС”, бр. 54/09, 73/10, 101/10, 101/11, 93/12, 62/13, 63/13 – исправка 108/13, 142/14, 68/15 – др. закон и 103/15) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 72/12, 7/14 – УС и 44/14), а у вези са чланом 90. Закона о заштити животне средине („Службени гласник РС”, бр. 135/04, 36/09, 36/09 – др. закон, 72/09 – др. закон, 43/11 – УС и 14/16),</p>
				<p>Влада доноси</p>
				<p class="odluka-zakon">ОДЛУКУ</p>
				<p class="naslov">о оснивању Зеленог фонда Републике Србије</p>
				<p class="centar">"Службени гласник РС", бр. 91 од 10. новембра 
				2016, 78 од 18. августа 2017.</p>
				<p>1. Оснива се буџетски Зелени фонд Републике Србије (у даљем тексту: Фонд), као евиденциони рачун у оквиру главне књиге трезора, у оквиру раздела 
				<span class="v2-clan-left-1">Министарства заштите животне 
				средине</span>.</p>
				<p><span class="hide-change">*Службени гласник РС, број 78/2017</span></p>
				<p>2. Фонд се оснива ради евидентирања средстава намењених финансирању припреме, спровођења и развоја програма, пројеката и других активности у области очувања, одрживог коришћења, заштите и унапређивања животне средине, и то за:</p>
				<p>1) заштиту, очување и побољшање квалитета ваздуха, воде, земљишта и шума, као и смањење утицаја климатских промена и предузимање мера адаптације, укључујући заштиту озонског омотача; </p>
				<p>2) санацију одлагалишта отпада, смањење настајања отпада, поновну употребу, третман, односно поновно искоришћење и одлагање отпада; </p>
				<p>3) програме, пројекте и друге инвестиционе и оперативне активности из области управљања отпадом, у складу са законом којим се уређује управљање отпадом; </p>
				<p>4) увођење чистије производње за рад постројења и обављање активности, као и за прилагођавање захтевима заштите животне средине; </p>
				<p>5) технологије и производе који смањују оптерећење и загађење животне средине; </p>
				<p>6) заштиту и очување биодиверзитета, збрињавање повређених, болесних, одузетих или заплењених примерака дивље флоре и фауне, укључујући активне мере заштите као што су реинтродукција, репопулација и одржавање станишта; </p>
				<p>7) подстицање одрживог коришћења заштићених подручја; </p>
				<p>8) унапређивање и изградњу инфраструктуре за заштиту животне средине, посебно за заштиту од буке, као и за израду стратешких карата буке и акционих планова; </p>
				<p>9) подстицање коришћења обновљивих ресурса; </p>
				<p>10) подстицање еколошки прихватљивог вида транспорта; </p>
				<p>11) подстицање одрживог развоја, осим пројеката унапређења енергетске ефикасности; </p>
				<p>12) оперативни рад и даљи развој мониторинга и информационог система; </p>
				<p>13) унапређење система информисања о стању животне средине, праћење и оцењивање стања животне средине, као и увођење система управљања животном средином; </p>
				<p>14) подстицање образовних, истраживачких и развојних студија, програма, пројеката и других активности у области заштите животне средине, укључујући и демонстрационе активности; </p>
				<p>15) финансирање превентивних мера ради спречавања удеса; </p>
				<p>16) финансирање интервентних мера у ванредним околностима загађивања животне средине, рекултивацију и санацију загађеног простора у складу са чланом 66. закона којим се уређује заштита животне средине; </p>
				<p>17) уклањање извора јонизујућих зрачења из радиоактивних громобрана и збрињавање напуштених извора јонизујућих зрачења непознатог власника, односно корисника; </p>
				<p>18) унапређивање и изградњу инфраструктуре за заштиту од јонизујућих и нејонизујућих зрачења; </p>
				<p>19) рекултивацију и санацију историјског загађења (јаловишта, индустријске депоније и сл.); </p>
				<p>20) финансирање програма еколошког образовања и јачања јавне свести о питањима очувања животне средине и одрживог развоја; </p>
				<p>21) суфинансирање пројеката који се финансирају из претприступне помоћи Европске уније, међународне развојне помоћи и других финансијских извора који захтевају суфинансирање; </p>
				<p>22) финансирање националних контрибуција у складу са ратификованим међународним конвенцијама и протоколима; </p>
				<p>23) развој јавно-приватног партнерства у активностима заштите и унапређивања животне средине; </p>
				<p>24) финансирање других активности у складу са законом. </p>
				<p>3. Фонд се финансира из:</p>
				<p>1) апропријација обезбеђених у оквиру буџета Републике Србије за текућу годину;</p>
				<p>2) донација и кредита;</p>
				<p>3) других јавних прихода. </p>
				<p>4. Преузимање обавеза и плаћања на терет Фонда врше се до нивоа средстава одобрених Фонду.</p>
				<p>5. Фонд се оснива на неодређено време.</p>
				<p>6. Фондом управља <span class="v2-clan-left-1">Министарство 
				заштите животне средине</span>, а у случају укидања Фонда, права и обавезе преузима то министарство.</p>
				<p><span class="hide-change">*Службени гласник РС, број 78/2017</span></p>
				<p>7. Стручне и административно-техничке послове за Фонд обављаће 
				<span class="v2-clan-left-1">Министарство заштите животне 
				средине</span>.</p>
				<p><span class="hide-change">*Службени гласник РС, број 78/2017</span></p>
				<p>8. Ова одлука ступа на снагу осмог дана од дана објављивања у „Службеном гласнику Републике Србије”, а примењује се од 1. јануара 2017. године.</p>
				<p>&nbsp;</p>
				<p class="potpis">05 број 02-10644/2016</p>
				<p class="potpis">У Београду, 9. новембра 2016. године</p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Александар Вучић, </span>с.р.</p>
	</div>


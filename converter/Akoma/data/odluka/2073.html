

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: center;
}
</style>


	<div class="story">
			<p class="Basic-Paragraph">На основу члана 5. став 3. Закона о јавном дугу („Службени гласник РС”, бр. 61/05, 107/09, 78/11, 68/15 и 95/18), члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон) и члана 1. став 4. Уредбе о општим условима за емисију и продају дугорочних државних хартија од вредности на међународном финансијском тржишту („Службени гласник РС”, број 4/13), на предлог Mинистарства финансија,</p>
			<p class="Basic-Paragraph">Влада доноси</p>
			<p class="odluka-zakon">ОДЛУКУ</p>
			<p class="odluka-zakon">о емисији дугорочних државних хартија од вредности на међународном финансијском тржишту</p>
			<p class="centar">"Службени гласник РС", број 44 од 21. јуна 2019. </p>
			<p class="Basic-Paragraph">1. Република Србија емитује дугорочне државне хартије од вредности деноминоване у еврима на међународном финансијском тржишту ради превременог откупа државних обвезница деноминовних у америчким доларима раније емитованих на међународном тржишту, а које доспевају 2020. и 2021. године, као и рефинансирања доспелих обавеза по основу јавног дуга. </p>
			<p class="Basic-Paragraph">2. Основни елементи дугорочних државних хартија од вредности на међународном финансијском тржишту из тачке 1. ове одлуке су:</p>
			<p class="Basic-Paragraph">Емитент	Република Србија</p>
			<p class="Basic-Paragraph">Износ емисије	1.000.000.000 евра</p>
			<p class="Basic-Paragraph">Деноминација	100.000 евра, уз интегралну мултипликацију од по 1.000 евра</p>
			<p class="Basic-Paragraph">Цена	98,909 процента од номиналне вредности </p>
			<p class="Basic-Paragraph">Датум трговања	19. јун 2019. године</p>
			<p class="Basic-Paragraph">Датум емитовања	21. јун 2019. године </p>
			<p class="Basic-Paragraph">Датум салдирања	26. јун 2019. године</p>
			<p class="Basic-Paragraph">Датум доспећа	26. јун 2029. године</p>
			<p class="Basic-Paragraph">Купон	1,500% годишње</p>
			<p class="Basic-Paragraph">Стопа приноса	1,619% годишње</p>
			<p class="Basic-Paragraph">3. Дугорочне државне хартије од вредности из тачке 2. ове одлуке на међународном финансијском тржишту емитују се у нематеријализованом облику и региструју код Deutsche Bank Luxembourg S.A., док ће се клиринг извршити код клириншких кућа Euroclear SA/NV и Clearstream Banking S.A. у складу са чланом 28. став 1. Закона о јавном дугу.</p>
			<p class="Basic-Paragraph">4. Дугорочне државне хартије од вредности гласе на име.</p>
			<p class="Basic-Paragraph">5. Цена дугорочних државних хартија од вредности из тачке 2. ове одлуке утврђује се у форми купонских обвезница са годишњом исплатом купона. Датум доспећа купона је 26. јун, почевши од 26. јунa 2020. године. Уколико датум доспећа падне на нерадни дан, као датум доспећа рачуна се први наредни радни дан. </p>
			<p class="Basic-Paragraph">Цена код купонских хартија од вредности се одређује на следећи начин:</p>
			<div>
				<div id="_idContainer021" class="auto-style1">
					<img src="http://www.pravno-informacioni-sistem.rs/SlGlasnikPortal/slike/dugorocne-hartije-u-EVRIMA.png&amp;doctype=reg&amp;abc=cba&amp;eli=true&amp;eliActId=428604&amp;regactid=428604" alt="">
				</div>
			</div>
			<p class="Basic-Paragraph">Легенда:</p>
			<p class="Basic-Paragraph">P – цена у еврима</p>
			<p class="Basic-Paragraph">n – број купонских периода </p>
			<p class="Basic-Paragraph">C – износ годишњег купона у еврима</p>
			<p class="Basic-Paragraph">r – стопа приноса</p>
			<p class="Basic-Paragraph">M – номинална вредност обвезнице у еврима</p>
			<p class="Basic-Paragraph">t – купонски период у којем се врши трговање t = (1,...,10).</p>
			<p class="Basic-Paragraph">6. Пренос власништва на дугорочним државним хартијама од вредности из тачке 2. ове одлуке врши се на дан уписа ових хартија од вредности на одговарајуће рачуне хартија од вредности који се воде код Deutsche Bank Luxembourg S.A., а по потреби пренос власништва може се вршити и након тога.</p>
			<p class="Basic-Paragraph">7. Емитоване обвезнице ће бити листиране на регулисаном тржишту Лондонске берзе, с обзиром на пријем обвезница на званични списак Агенције за финансијске услуге Уједињеног Краљевства и Лондонске берзе.</p>
			<p class="Basic-Paragraph">8. Дугорочне државне хартије од вредности из тачке 2. ове одлуке могу да буду откупљене и пре рока њиховог доспећа, ако о томе одлучи Влада на предлог министарства надлежног за послове финансија.</p>
			<p class="Basic-Paragraph">9. Ова одлука ступа на снагу даном објављивања у „Службеном гласнику Републике Србије”.</p>
			<p class="potpis">05 број 48-6156/2019-1</p>
			<p class="potpis">У Београду, 21. јунa 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић,</span> с.р.</p>
	</div>


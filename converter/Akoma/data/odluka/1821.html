


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 102г став 3. Закона о одбрани („Службени гласник РС”, бр. 116/07, 88/09, 88/09 – др. закон, 104/09 – др. закон и 10/15) и члана 17. став 1. и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p class="odluka-zakon">&nbsp;</p>
				<p class="odluka-zakon">ОДЛУКУ</p>
				<p class="naslov">о утврђивању података који се не смеју уносити у картографске и друге публикације </p>
				<p class="auto-style1">"Службени гласник РС", број 50 од 3. јуна 
				2016.</p>
				<p class="auto-style1">&nbsp; &nbsp;</p>
				<p>1. Овом одлуком утврђују се подаци о војним објектима и рејонима уз те објекте и другим објектима од посебног значаја за одбрану и други подаци који су од интереса за одбрану који се не смеју уносити у картографске и друге публикације.</p>
				<p>2. Под картографским публикацијама сматрају се публикације утврђене Законом о државном премеру и катастру („Службени гласник РС”, бр. 72/09, 18/10, 65/13, 15/15 – УС и 96/15), а под другим публикацијама сматрају се публикације утврђене Законом о издавању публикација („Службени гласник РС”, бр. 37/91, 53/93 – др. закон, 67/93 – др. закон, 48/94 – др. закон, 135/04 и 101/05 – др. закон).</p>
				<p>3. У картографске и друге публикације не смеју се уносити:</p>
				<p>1) подаци о Војсци Србије и други подаци о одбрани, који представљају тајне податке;</p>
				<p>2) подаци о објектима и рејонима од посебног значаја за одбрану земље, у складу са законом, осим приказа положаја тих објеката ако су видљиви на терену или су информације о њиховом положају доступне јавности;</p>
				<p>3) подаци о водоводној и канализационој мрежи, топловодима, нафтоводима, гасоводима, електроводима, спојним путевима у систему телекомуникација и веза, дренажама и сличним водоводима и инсталацијама, као и подаци о уређајима и постројењима који су уграђени у те водове или изграђени на тим водоводима (окна, стубови, трафостанице, антене, одашиљачи, репетитори и др.), осим приказа положаја тих објеката ако су видљиви на терену или су информације о њиховом положају доступне јавности;</p>
				<p>4) подаци о уређеним прелазима ван мостова и скела који су намењени за јавни саобраћај, као и подаци о пловном појасу водотока и карактеристикама поплавног таласа изазваног рушењем или преливањем хидроакумулационих брана и устава;</p>
				<p>5) подаци о дубини, кретању и нивоу подземних вода, капацитету извора воде, о објектима за снабдевање водом за пиће и санитарно-хигијенске потребе – водозахвати, постројењима за припрему воде за пиће, магистралним цевоводима и резервоарима са уређајима на њима и о водним објектима за сакупљање, одвођење и пречишћавање отпадних вода и заштиту вода;</p>
				<p>6) прикази саобраћајница које нису намењене за јавни саобраћај, осим приказа положаја тих објеката ако су видљиви на терену или су информације о њиховом положају доступне јавности;</p>
				<p>7) подаци о енергетским потенцијалима;</p>
				<p>8) резултати научних истраживања за чије објављивање, у складу са законом, није прибављено одобрење Министарства одбране.</p>
				<p>4. Даном ступања на снагу ове одлуке престаје да важи Одлука о одређивању података које не могу садржавати картографске и друге публикације („Службени лист СРЈ”, број 54/94).</p>
				<p>5. Ова одлука ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">05 број 88-5104/2016</p>
				<p class="auto-style2">У Београду, 3. јуна 2016. године</p>
				<p class="auto-style2"><span class="bold">Влада</span></p>
				<p class="auto-style2">Председник,</p>
				<p class="auto-style2"><span class="bold">Александар Вучић, </span>с.р.</p>
	</div>


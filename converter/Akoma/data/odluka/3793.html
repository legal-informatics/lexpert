


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p class="redakcijskipreciscentekst">Редакцијски пречишћен текст</p>
				<p>&nbsp;</p>
				<p>&nbsp;</p>
				<p>На основу члана 15. став 1. Закона о Народној банци Србије („Службени гласник РС”, бр. 72/2003, 55/2004 и 44/2010) и члана 23. став 8. Закона о добровољним пензијским фондовима и пензијским плановима („Службени гласник РС”, бр. 85/2005 и 31/2011),</p>
				<p>Извршни oдбор Народне банке Србије доноси</p>
				<p class="odluka-zakon">ОДЛУКУ</p>
				<p class="odluka-zakon">о начину обрачуна накнада друштва за управљање добровољним пензијским фондом</p>
				<p class="auto-style1">
				"Службени гласник РС", бр. 60 од 16. августа 2011, 77 
				од 11. августа 2017.</p>
				<p>1. Овом одлуком ближе се уређује начин обрачуна накнада друштва за управљање добровољним пензијским фондом (у даљем тексту: друштво за управљање фондом).</p>
				<p>2. Друштву за управљање фондом плаћају се следеће накнаде:</p>
				<p>1) накнада при уплати пензијских доприноса; </p>
				<p>2) накнада за управљање добровољним пензијским фондом (у даљем тексту: фонд);</p>
				<p>3) накнада за пренос рачуна члана фонда.</p>
				<p>3. Накнада из тачке 2. одредба под 1) ове одлуке обрачунава се од вредности пензијских доприноса уплаћених у фонд – у проценту 
				<span class="v2-clan-left-1">који утврди друштво за управљање 
				фондом</span>. Ова накнада наплаћује се из износа извршених уплата пензијских доприноса, у складу с тарифом друштва за управљање фондом.</p>
				<p>Основицу за обрачун накнаде из става 1. ове тачке представља износ извршених уплата у фонд. </p>
				<p><span class="hide-change">*Службени гласник РС, број 77/2017</span></p>
				<p>&nbsp;</p>
				<p>4. Накнада из тачке 2. одредба под 2) ове одлуке обрачунава се на обрачунску нето вредност имовине фонда из члана 23. Закона о добровољним пензијским фондовима и пензијским плановима – у проценту који не може бити<span class="v2-clan-left-1"> 
				виши од 1,25% годишње</span>, у складу с тарифом друштва за управљање фондом. </p>
				<p>Накнада из става 1. ове тачке обрачунава се на крају сваког дана, и то као проценат из тог става од обрачунске нето вредности имовине фонда, подељен с 365,25. </p>
				<p>Друштво за управљање фондом обрачунате накнаде из ове тачке наплаћује од фонда једном месечно.</p>
				<p><span class="hide-change">*Службени гласник РС, број 77/2017</span></p>
				<p>&nbsp;</p>
				<p>5. Накнада из тачке 2. одредба под 3) ове одлуке представља накнаду за трошкове преноса тог рачуна у фонд којим управља друго друштво за управљање фондом и обрачунава се као умањење тих средстава за износ стварних трошкова, у складу с тарифом друштва за управљање фондом.</p>
				<p>6. Ако друштво за управљање фондом мења своју тарифу повећавањем накнада из тачке 2. одредбе под 1) и 2) ове одлуке, дужно је да обавештење о томе достави Народној банци Србије и свим члановима фонда, односно обвезницима уплате на које се ово повећање односи, као и да те измене објави на својој Интернет презентацији – најкасније 30 дана пре почетка њихове примене. </p>
				<p>Ако се изменама тарифе друштва за управљање фондом повећава накнада из тачке 2. одредба под 2) ове одлуке у периоду до почетка примене повећане накнаде, накнада из одредбе под 3) те тачке неће се наплаћивати члану фонда на кога се те измене односе.</p>
				<p>Ако друштво за управљање фондом мења своју тарифу снижавањем накнада из тачке 2. одредбе под 1) и 2) ове одлуке, дужно је да обавештење о томе достави Народној банци Србије и да те измене објави на својој Интернет презентацији пре почетка њихове примене.</p>
				<p>7. Накнаде из ове одлуке обрачунавају се на две децимале.</p>
				<p>Преглед обрачунатих, односно наплаћених накнада из ове одлуке доставља се месечно, и то електронски, на начин прописан упутством Народне банке Србије којим се уређује електронско достављање података.</p>
				<p>8. Даном ступања на снагу ове одлуке престаје да важи Одлука о начину обрачуна накнада друштва за управљање добровољним пензијским фондом („Службени гласник РС”, бр. 26/2006 и 24/2007).</p>
				<p>9. Ова одлука објављује се у „Службеном гласнику РС” и ступа на снагу 1. септембра 2011. године.</p>
				<p class="potpis">ИО НБС број 58</p>
				<p class="potpis">У Београду, 11. августа 2011. године</p>
				<p class="potpis">Председавајући<br>Извршног одбора Народне банке Србије</p>
				<p class="potpis">гувернер</p>
				<p class="potpis">Народне банке Србије,</p>
				<p class="potpis">др <span class="bold">Дејан Шошкић,</span> с.р.</p>
				<p class="potpis">&nbsp;</p>
				<p class="bold">ОДРЕДБЕ КОЈЕ НИСУ УНЕТЕ У "ПРЕЧИШЋЕН ТЕКСТ" 
				ОДЛУКЕ</p>
				<p>&nbsp;</p>
				<p class="auto-style1"><em>Одлука о изменама Одлуке о начину 
				обрачуна накнада друштва за управљање добровољним пензијским 
				фондом: "Службени гласник РС", број 77/2017-35</em></p>
				<p><strong>3. Накнаде из тач. 1. и 2. ове одлуке примењују се од 
				1. јануара 2018. године, а друштва за управљање фондом дужна су 
				да измене своје тарифе у складу са одредбама ове одлуке, да те 
				измене објаве на својој интернет презентацији и да обавештење о 
				томе доставе Народној банци Србије, а у случају да се изменама 
				тарифе повећавају накнаде – и члановима фонда, односно 
				обвезницима уплате на које се то повећање односи, и то 
				најкасније 1. децембра 2017. године. </strong></p>
				<p><strong>4. Ова одлука ступа на снагу осмог дана од дана 
				објављивања у „Службеном гласнику Републике Србије”.</strong></p>
				<p>&nbsp;</p>
	</div>


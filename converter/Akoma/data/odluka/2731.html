


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p>На основу чл. 11, 12. и 141. Закона о привредним друштвима („Службени гласник РС”, бр. 36/11, 99/11, 83/14 – др. закон и 5/15), члана 6. став 2, а у вези са чланом 79. став 1. Закона о јавним предузећима („Службени гласник РС”, број 15/16) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p class="odluka-zakon">ОДЛУКУ</p>
				<p class="naslov">о измени оснивачког акта Друштва с ограниченом одговорношћу „Резерват Увац” Нова Варош </p>
				<p class="auto-style1">"Службени гласник РС", број 33 од 7. 
				априла 2017.</p>
				<p class="bold">1. Уводне одредбе</p>
				<p class="clan">Члан 1.</p>
				<p>Овом oдлуком врши се усклађивање оснивачког акта Друштва с ограниченом одговорношћу за управљање специјалним резерватом природе „Увац” са одредбама Закона о јавним предузећима („Службени гласник РС”, број 15/16).</p>
				<p class="clan">Члан 2. </p>
				<p>Друштво с ограниченом одговорношћу за управљање специјалним резерватом природе „Увац” (у даљем тексту: Друштво), основано је Одлуком о оснивању Друштва с ограниченом одговорношћу за управљање специјалним резерватом природе „Увац” („Службени гласник РС”, број 110/06), ради управљања, односно старања о Специјалном резервату природе „Увац”. </p>
				<p>Оснивање Друштва уписано је у Регистар привредних субјеката у Агенцији за привредне регистре Решењем БД број 251663/2006 од 8. јануара 2007. године.</p>
				<p>Скупштина Друштва је дана 10. јуна 2013. године донела Одлуку о измени оснивачког акта Друштва с ограниченом одговорношћу за управљање специјалним резерватом природе „Увац”, број 188-1/13.</p>
				<p>Одлуком о измени оснивачког акта Друштва с ограниченом одговорношћу за управљање специјалним резерватом „Резерват Увац” („Службени гласник РС”, број 75/13) извршено је усклађивање пословања Друштва са Законом о привредним друштвима („Службени гласник РС”, бр. 36/11 и 99/11).</p>
				<p>Влада је донела Решење о давању сагласности на Одлуку о измени оснивачког акта Друштва с ограниченом одговорношћу за управљање специјалним резерватом природе „Увац” („Службени гласник РС”, број 73/13).</p>
				<p class="bold">2. Подаци о Оснивачу Друштва</p>
				<p class="clan">Члан 3.</p>
				<p>Оснивач Друштва је Република Србија, за коју оснивачка права врши Влада, Београд, Немањина 11, матични број 07020171 (у даљем тексту: Оснивач).</p>
				<p class="clan">Члан 4.</p>
				<p>Друштво има својство правног лица.</p>
				<p>Друштво у правном промету са трећим лицима има сва овлашћења и иступа у своје име и за свој рачун.</p>
				<p class="bold">3. Пословно име и седиште Друштва</p>
				<p class="clan">Члан 5.</p>
				<p>Друштво послује под следећим пословним именом: Друштво с ограниченом одговорношћу „Резерват Увац” Нова Варош.</p>
				<p>Скраћено пословно име Друштва је: Резерват Увац д.о.о. Нова Варош.</p>
				<p>Седиште Друштва је у Новој Вароши.</p>
				<p class="bold">4. Печат Друштва</p>
				<p class="clan">Члан 6.</p>
				<p>Друштво има печат.</p>
				<p>Печат Друштва је округлог облика, пречника 3 cm, на коме је исписано скраћено пословно име Друштва и седиште на српском језику.</p>
				<p>Директор Друштва утврђује број печата, начин коришћења и чувања печата Друштва.</p>
				<p>Поред печата Друштво може имати и штамбиљ.</p>
				<p>О промени печата и штамбиља одлучује директор Друштва.</p>
				<p class="bold">5. Делатности Друштва</p>
				<p class="clan">Члан 7.</p>
				<p>Претежна делатност Друштва је: </p>
				<p>– Шифра делатности: 9104,</p>
				<p>– Назив делатности: Делатност ботаничких и зоолошких вртова и заштита природних вредности.</p>
				<p>Делатност Друштва од општег интереса је управљање специјалним резерватом природе.</p>
				<p>Поред делатности из става 1. овог члана Друштво обавља и следеће делатности:</p>
				<p>5030 – Превоз путника унутрашњим пловним путевима,</p>
				<p>5040 – Превоз терета унутрашњим пловним путевима,</p>
				<p>5222 – Услужне делатности у воденом саобраћају.</p>
				<p class="bold">6. Услови и начин задуживања Друштва</p>
				<p class="clan">Члан 8.</p>
				<p>Друштвo може да се задужује под условима који су предвиђени законом којим се уређује јавни дуг.</p>
				<p class="bold">7. Износ основног капитала, опис, врста и вредност неновчаног улога</p>
				<p class="clan">Члан 9.</p>
				<p>Основни уписани новчани капитал Друштва, регистрован у Агенцији за привредне регистре, износи 39.500,00 динара.</p>
				<p>Основни капитал из става 1. овог члана удео је Оснивача, као јединог члана са 100% учешћа у основном капиталу Друштва.</p>
				<p class="clan">Члан 10.</p>
				<p>Имовину Друштва чине право својине на покретним и непокретним стварима, новчана средства и хартије од вредности, опрема&nbsp; и друга имовинска права Друштва с ограниченом одговорношћу за управљање специјалним резерватом природе „Увац”, основаног Одлуком о оснивању Друштва с ограниченом одговорношћу за управљање специјалним резерватом природе „Увац” („Службени гласник РС”, број 110/06), укључујући и право коришћења ствари у јавној својини.</p>
				<p class="clan">Члан 11.</p>
				<p>Друштво, у оквиру обављања својих делатности, стиче и прибавља средства из следећих извора: </p>
				<p>1) из средстава буџета Републике Србије, односно јединице локалне самоуправе;</p>
				<p>2) накнада за коришћење специјалног резервата природе;</p>
				<p>3) прихода остварених у обављању делатности управљања специјалним резерватом природе; </p>
				<p>3) средстава обезбеђених за реализацију програма, планова и пројеката у области заштите природе;</p>
				<p>4) донација, поклона и помоћи;</p>
				<p>5) домаћих пројеката и програма, пројеката и програма Европске уније и других међународних пројеката;</p>
				<p>6) других извора у складу са законом. </p>
				<p class="bold">8. Стицање и пренос удела</p>
				<p class="clan">Члан 12.</p>
				<p>Члан Друштва на основу унетог улога у имовину Друштва стиче удео у Друштву.</p>
				<p class="clan">Члан 13.</p>
				<p>Пренос удела је слободан и врши се на основу одлуке члана.</p>
				<p>Друштво води евиденцију чланова, коју држи у свом седишту.</p>
				<p>У случају преноса удела врши се измена оснивачког акта Друштва.</p>
				<p>Удео се преноси уговором у писаној форми.</p>
				<p>Пренос удела има правно дејство према Друштву од момента уписа преноса у Регистар привредних субјеката.</p>
				<p class="clan">Члан 14.</p>
				<p>На пренос удела примењују се одредбе закона и ове одлуке.</p>
				<p class="bold">9. Права, обавезе и одговорности Оснивача према Друштву и Друштва према Оснивачу</p>
				<p class="clan">Члан 15.</p>
				<p>Оснивач даје сагласност на следеће акте Друштва:</p>
				<p>1) дугорочне и средњорочне планове пословне стратегије и развоја;</p>
				<p>2) годишњи програм пословања;</p>
				<p>3) одлуку о расподели добити, односно одлуку о начину покрића губитка;</p>
				<p>4) одлуку о располагању (прибављању и отуђењу) средствима у јавној својини која су пренета у својину Друштва, велике вредности, која је у непосредној функцији обављања делатности од општег интереса, утврђених оснивачким актом;</p>
				<p>5) акт о процени вредности капитала, програм и одлуке о својинској трансформацији;</p>
				<p>6) о давању гаранција, авала, јемства, залога и других средстава обезбеђења за послове који нису из оквира делатности од општег интереса;</p>
				<p>7) друге одлуке у складу са законом којим се уређује обављање делатности од општег интереса и овом одлуком.</p>
				<p>Оснивач даје претходну сагласност на следеће одлуке Друштва: </p>
				<p>1) о улагању капитала;</p>
				<p>2) о статусним променама;</p>
				<p>3) о оснивању других правних субјеката.</p>
				<p class="clan">Члан 16.</p>
				<p>Оснивач одлучује о промени правне форме Друштва.</p>
				<p class="clan">Члан 17.</p>
				<p>Друштво доноси годишњи програм пословања на који сагласност даје Оснивач на предлог министарства надлежног за послове привреде (у даљем тексту: министарство).</p>
				<p>Годишњи програм из става 1. овог члана Друштво доставља Оснивачу, најкасније у року од 15 дана од дана усвајања акта о буџету Републике Србије.</p>
				<p class="clan">Члан 18.</p>
				<p>Друштво за своје обавезе у правном промету одговара целокупном својом имовином.</p>
				<p>Оснивач не одговара за обавезе Друштва, а сноси ризик пословања до висине свог улога.</p>
				<p class="clan">Члан 19.</p>
				<p>Друштво је дужно да министарству надлежном за послове привреде доставља тромесечне извештаје о реализацији годишњег програма пословања, на прописаном обрасцу, у складу са законом којим се уређује правни положај јавних предузећа.</p>
				<p class="clan">Члан 20.</p>
				<p>У случају поремећаја у пословању Друштва Оснивач предузима мере којима се обезбеђују услови за несметано обављање делатности од општег интереса, осим ако је оснивачким актом и законом којим се одређује делатност од општег интереса другачије одређено, а нарочито:</p>
				<p>1) промену унутрашње организације;</p>
				<p>2) разрешење органа које именује и именовање привремених органа;</p>
				<p>3) ограничење у погледу права располагања појединим средствима у јавној својини;</p>
				<p>4) друге мере одређене законом којим се одређују делатности од општег интереса и оснивачким актом.</p>
				<p class="clan">Члан 21.</p>
				<p>У Друштву се право на штрајк остварује у складу са законом.</p>
				<p class="bold">10. Услови и начин утврђивања и распоређивања добити и начин покрића губитака и сношење ризика</p>
				<p class="clan">Члан 22.</p>
				<p>Резултати пословања Друштва исказују се у финансијским извештајима у складу са законом.</p>
				<p>Финансијски извештај за сваку пословну годину Скупштина усваја, утврђује резултат пословања, односно добит или губитак за исту пословну годину и врши расподелу добити, односно утврђује начин покрића губитака у складу са законом. </p>
				<p>Одлуку о расподели добити Друштва доноси Скупштина, уз сагласност Оснивача и њоме се одређује део средстава који се уплаћује у буџет Републике Србије, у складу са законом. </p>
				<p>Добит Друштва уплаћује се у складу са законом.</p>
				<p class="clan">Члан 23.</p>
				<p>Одлуку о начину покрића губитка доноси Скупштина Друштва, у складу са овом одлуком и важећим прописима.</p>
				<p class="bold">11. Имовина Друштва и имовина која се не може отуђити</p>
				<p class="clan">Члан 24.</p>
				<p>Имовину Друштва чине право својине на покретним и непокретним стварима, новчана средства и хартије од вредности и друга имовинска права, која су пренета у својину Друштва у складу са законом, укључујући и право коришћења на стварима у јавној својини.</p>
				<p>Друштво управља и располаже имовином у складу са законом и овом одлуком.</p>
				<p class="clan">Члан 25.</p>
				<p>Друштво не може да отуђи средства која се налазе у његовој имовини, на којима Друштво не може да стекне својину.</p>
				<p class="bold">12. Органи Друштва и њихова надлежност </p>
				<p class="clan">Члан 26.</p>
				<p>Управљање Друштвом је организовано као једнодомно.</p>
				<p>Органи Друштва су:</p>
				<p>1) Скупштина; </p>
				<p>2) директор.</p>
				<p class="italik">а) Скупштина Друштва</p>
				<p class="clan">Члан 27. </p>
				<p>Овлашћења Скупштине врши Оснивач као једини члан Друштва, преко овлашћених представника, у складу са законом и овом одлуком.</p>
				<p>Скупштина Друштва има најмање три овлашћена представника Оснивача, од којих је један председник.</p>
				<p>Представнике Оснивача у Скупштини именује Оснивач на период од четири године.</p>
				<p>За представнике Оснивача у Скупштини именују се лица која испуњавају услове прописане законом којим се уређује правни положај јавних предузећа.</p>
				<p>Представници Оснивача у Скупштини дужни су да се додатно усавршавају у области корпоративног управљања у складу са програмом за додатно стручно усавршавање који утврђује Оснивач.</p>
				<p>Представници Оснивача у Скупштини имају право на одговарајућу накнаду за рад у Скупштини, у складу са законом којим се уређује правни положај јавних предузећа.</p>
				<p>Мандат представницима Оснивача у Скупштини престаје на начин и под условима предвиђеним законом којим се уређује правни положај јавних предузећа.</p>
				<p>Представници Оснивача у Скупштини којима је престао мандат, дужни су да врше своје дужности до именовања нове Скупштине, односно нових овлашћених представника Оснивача у Скупштини, а најдуже шест месеци.</p>
				<p>Одлуку о именовању и разрешењу представника који чине Скупштину доноси Оснивач.</p>
				<p class="clan">Члан 28.</p>
				<p>Скупштина Друштва:</p>
				<p>1) усваја финансијске извештаје, као и извештаје ревизора ако су финансијски извештаји били предмет ревизије;</p>
				<p>2) усваја годишњи програм рада и пословања Друштва;</p>
				<p>3) именује ревизора и одређује накнаду за његов рад;</p>
				<p>4) одлучује о повећању и смањењу основног капитала Друштва;</p>
				<p>5) одлучује о промени делатности Друштва;</p>
				<p>6) одлучује о статусним променама;</p>
				<p>7) одлучује о промени пословног имена и седишта Друштва;</p>
				<p>8) даје одобрење на правне послове чланова Друштва, односно директора и других лица у складу са чланом 35. закона којим се уређује правни положај привредних друштава;</p>
				<p>9) даје сагласност на стицање, продају, давање у закуп, залагање или друго располагање имовином велике вредности, у складу са законом којим се уређује правни положај привредних друштава;</p>
				<p>10) доноси измене оснивачког акта Друштва;</p>
				<p>11) одлучује о образовању огранка Друштва и давању пословног пуномоћја огранцима;</p>
				<p>12) даје сагласност на организацију и систематизацију послова Друштва;</p>
				<p>13) доноси одлуку о расподели добити и покрићу губитка; </p>
				<p>14) одлучује о престанку Друштва:</p>
				<p>15) предлаже Оснивачу доношење одлуке о промени правне форме;</p>
				<p>16) врши друге послове и одлучује о другим питањима из делокруга Скупштине, у складу са законом и овом одлуком.</p>
				<p>Одлуке из става 1. тач. 2), 4), 5), 7), 10), 13) и 14) овог члана Скупштина доноси уз сагласност Оснивача. </p>
				<p>Одлуку из става 1. тачка 6) овог члана Скупштина доноси уз претходну сагласност Оснивача. </p>
				<p class="clan">Члан 29.</p>
				<p>Седнице Скупштине могу бити редовне и ванредне, у складу са законом којим се уређује правни положај привредних друштава.</p>
				<p>Седница Скупштине сазива се по потреби, а обавезно у случајевима прописаним законом.</p>
				<p>Скупштину сазива:</p>
				<p>1) директор;</p>
				<p>2) председник Скупштине.</p>
				<p>Позив за седницу доставља се овлашћеном представнику Скупштине Друштва најкасније пет дана пре дана одржавања седнице.</p>
				<p>На седници Скупштине Друштва може се расправљати и одлучивати о питањима на дневном реду, а о другим питањима када о томе одлучи Скупштина.</p>
				<p>Скупштина може донети пословник којим ближе уређује начин рада и одлучивања.</p>
				<p>Седницом Скупштине председава председник Скупштине.</p>
				<p>Председника Скупштине бирају чланови Скупштине из свог састава.</p>
				<p class="italik">б) Директор Друштва</p>
				<p class="clan">Члан 30.</p>
				<p>Директора именује Оснивач, на период од четири године, под условима и на начин прописан законом којим се уређује правни положај јавних предузећа.</p>
				<p class="clan">Члан 31.</p>
				<p>Директор:</p>
				<p>1) представља и заступа Друштво;</p>
				<p>2) организује и руководи процесом рада;</p>
				<p>3) води пословање Друштва;</p>
				<p>4) одговара за законитост рада Друштва;</p>
				<p>5) предлаже дугорочни и средњорочни план пословне стратегије и развоја и одговоран је за њихово спровођење;</p>
				<p>6) предлаже годишњи програм пословања и одговоран је за његово спровођење;</p>
				<p>7) предлаже финансијске извештаје;</p>
				<p>8) бира извршне директоре;</p>
				<p>9) бира представнике Друштва у скупштини друштва капитала чији је једини власник Друштво;</p>
				<p>10) закључује уговоре о раду са извршним директорима, у складу са законом којим се уређују радни односи;</p>
				<p>11) доноси акт о систематизацији послова;</p>
				<p>12) врши друге послове одређене законом, оснивачким актом и Статутом.</p>
				<p class="clan">Члан 32.</p>
				<p>Мандат Директора престаје истеком периода на који је именован, оставком и разрешењем.</p>
				<p>Оставка се у писаној форми подноси органу надлежном за именовање директора Друштва. </p>
				<p>Поступак за именовање директора покреће се шест месеци пре истека периода на који је именован, односно у року од 30 дана од дана подношења оставке или разрешења.</p>
				<p>Директор Друштва има право на зараду, а може имати право и на стимулацију.</p>
				<p>Акт о исплати стимулације директора доноси Скупштина, уз сагласност Оснивача.</p>
				<p>Директор се разрешава, односно, може бити разрешен пре истека периода на који је именован у случајевима прописаним законом којим се уређује правни положај јавних предузећа.</p>
				<p class="bold">13. Заступање Друштва</p>
				<p class="clan">Члан 33.</p>
				<p>Друштво у пословима унутрашњег и спољнотрговинског промета заступа директор Друштва без ограничења.</p>
				<p>Директор може, у оквиру својих овлашћења дати другом лицу писано пуномоћје за заступање Друштва.</p>
				<p>Директор заступа Друштво према трећим лицима у складу са овoм одлуком, одлукама Скупштине Друштва и законом.</p>
				<p>Директор не може издати пуномоћје за заступање нити заступати Друштво у спору у којем је супротна страна он или са њим повезано лице.</p>
				<p>У случају из става 4. овог члана, пуномоћје издаје Скупштина.</p>
				<p class="bold">14. Заштита животне средине</p>
				<p class="clan">Члан 34.</p>
				<p>Јавно предузеће дужно је да примењује све законе и друге прописе којима се уређује заштита животне средине. </p>
				<p class="bold">15. Општи акти и документи Друштва</p>
				<p class="clan">Члан 35.</p>
				<p>Општи акти Друштва су правилници и одлуке којима се на општи начин уређују одређена питања.</p>
				<p>Измене и допуне правилника и одлука врше се на начин и по поступку који су одређени за њихово доношење.</p>
				<p class="clan">Члан 36.</p>
				<p>Друштво води пословне књиге и саставља и подноси рачуноводствене исправе и финансијске извештаје у складу са законом којим се уређује рачуноводство и ревизија.</p>
				<p class="clan">Члан 37.</p>
				<p>Друштво је дужно да држи и чува све акте и документе Друштва у складу са законом којим се уређује правни положај привредних друштава.</p>
				<p class="bold">16. Јавност у раду Друштва</p>
				<p class="clan">Члан 38. </p>
				<p>Друштво је дужно да на својој интернет страници објави усвојени годишњи програм пословања и тромесечне извештаје о реализацији годишњег програма пословања, ревидиране финансијске годишње извештаје, мишљење овлашћеног ревизора на те извештаје, организациону структуру, састав, контакте и радне биографије представника Оснивача у Скупштини и радну биографију и контакт директора, као и друге чињенице које су од значаја за јавност.</p>
				<p class="bold">17. Трајање и престанак Друштва</p>
				<p class="clan">Члан 39.</p>
				<p>Друштво је основано на неодређено време.</p>
				<p>Друштво престаје да постоји одлуком Скупштине Друштва и у другим случајевима предвиђеним законом.</p>
				<p class="bold">18. Измене оснивачког акта</p>
				<p class="clan">Члан 40.</p>
				<p>Оснивачки акт се мења на начин предвиђен овом одлуком и законом.</p>
				<p class="bold">19. Прелазне и завршне одредбе</p>
				<p class="clan">Члан 41.</p>
				<p>Друштво наставља са радом у складу са овом одлуком, Законом о јавним предузећима („Службени гласник РС”, број 15/16), Законом о привредним друштвима („Службени гласник РС”, бр. 36/11, 99/11, 83/14 – др. закон и 5/15), Законом о заштити природе („Службени гласник РС”, бр. 36/09, 88/10, 91/10 – исправка и 14/16) и овом одлуком.</p>
				<p class="clan">Члан 42.</p>
				<p>Друштво ће усагласити своја општа акта са овом одлуком у року од 90 дана од дана доношења ове одлуке.</p>
				<p class="clan">Члан 43.</p>
				<p>Ову одлуку објавити у „Службеном гласнику Републике Србије”.</p>
				<p class="potpis">05 број 023-2953/2017</p>
				<p class="potpis">У Београду, 6. априла 2017. године</p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Александар Вучић,</span> с.р.</p>
	</div>


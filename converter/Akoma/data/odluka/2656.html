


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	</style>


	<div class="story">
				<p>На основу члана 15. став 1. Закона о метрологији („Службени гласник РС”, број 15/16) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p class="odluka-zakon">ОДЛУКУ </p>
				<p class="odluka-zakon">о оснивању Метролошког савета</p>
				<p class="auto-style1">"Службени гласник РС", број 7 од 26. 
				јануара 2018.</p>
				<p>1. Овом одлуком оснива се Метролошки савет као стручно саветодавно тело (у даљем тексту: Савет). </p>
				<p>2. Савет у складу са чланом 15. Закона о метрологији (у даљем тексту: Закон) обавља следеће послове:</p>
				<p>1) даје стручна мишљења у погледу развоја метролошког система Републике Србије;</p>
				<p>2) предлаже научне и образовне активности у области метрологије;</p>
				<p>3) предлаже приоритетe у научним истраживачко-развојним пројектима у области метрологије.</p>
				<p>Метролошки савет, на захтев Дирекције за мере и драгоцене метале, даје стручна образложења, односно мишљења поводом објављених метролошких информација које су од јавног интереса.</p>
				<p>3. У Савет се именују:</p>
				<p>1) за председника: </p>
				<p>– Жељко Лалић, руководилац Групе за нехармонизоване техничке прописе у Министарству привреде;</p>
				<p>2) за чланове:</p>
				<p>– Љубиша Димитријевић, секретар удружења за стручне, научне и техничке делатности у Привредној комори Србије;</p>
				<p>– Ивица Милановић, начелник Сектора за метрологију Техничког опитног центра;</p>
				<p>– мр Драгана Наумовић, руководилац лабораторије Електротехничког института Никола Тесла;</p>
				<p>– проф. др Оливера Цирај Бјелац, заменик директора и руководилац лабораторије за радијациона мерења у Институту за нуклеарне науке „Винча”; </p>
				<p>– др Бранка Раданов, виши саветник у Дирекцији за мере и драгоцене метале;</p>
				<p>– др Бранислав Танасић, Дирекција за мере и драгоцене метале;</p>
				<p>– др Предраг Вукадин, технички директор у Dex d.o.o.</p>
				<p>4. Председник Савета може да позове на седницу Савета представнике других органа и организација, као и стручњаке из различитих области, ради давања стручних мишљења у вези са појединим питањима из надлежности Савета.</p>
				<p>5. Савет је дужан да најмање једном годишње Влади достави извештај о раду.</p>
				<p>6. Стручне и административне послове Савета врши Дирекција за мере и драгоцене метале, у складу са Законом.</p>
				<p>7. Даном ступања на снагу ове одлуке престаје да важи Одлука о оснивању Метролошког савета („Службени гласник РС”, број 63/10). </p>
				<p>8. Ова одлука ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">05 број 02-417/2018</p>
				<p class="potpis">У Београду, 18. јануара 2018. године</p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Ана Брнабић, </span>с.р.</p>
	</div>


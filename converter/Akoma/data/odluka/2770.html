


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="redakcijskipreciscentekst" style="font-size: 0.750000187500047rem;">
		Редакцијски пречишћен текст</div>
	<p class="broj">&nbsp;</p>
	<p class="broj">&nbsp;</p>
	<p>На основу члана 11. Закона о привредним друштвима („Службени гласник РС”, бр. 36/11, 99/11 и 83/14 – др. закон) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
	<p>Влада доноси</p>
	<p>&nbsp;</p>
	<p class="odluka-zakon">ОДЛУКУ</p>
	<p class="naslov">о изменама и допунама Одлуке о оснивању ДП „Матарушка и Богутовачка Бања”, Матарушка Бања</p>
	<p class="naslov"><span style="font-weight: 400">"Службени 
				гласник РС", бр. 129 од 27. новембра 2014, 145 од 29. 
	децембра 2014.</span></p>
	<p class="naslov">&nbsp;</p>
	<p class="clan">I. ОСНОВНЕ ОДРЕДБЕ</p>
	<p class="clan">Члан 1.</p>
	<p>Друштвено предузеће „Матарушка и Богутовачка Бања”, Матарушка Бања, Жичка 28, организује се као једнодомно друштво с ограниченом одговорношћу (у даљем тексту: Друштво) и послује у складу са прописима којима се уређује правни положај привредних друштава.</p>
	<p class="clan">Члан 2.</p>
	<p>Решењем Привредног суда у Краљеву, Фи 1342/98 од 21. јула 1998. године у Регистар привредних субјеката уписано је ДП „Матарушка и Богутовачка Бања”.</p>
	<p>Решењем Агенције за привредне регистре БД 67681/2005 од 14. јула 2005. године региструје се превођење друштва у Регистар привредних субјеката код Агенције за привредне регистре.</p>
	<p>Друштвено предузеће „Матарушка и Богутовачка Бања”, Матарушка Бања, Жичка 28, уписано је у Регистар привредних субјеката код Агенције за привредне регистре, матични број 07326394, ПИБ 101250510.</p>
	<p>На основу Споразума о уделу државне својине у средствима која користи Друштвено предузеће „Матарушка и Богутовачка Бања”, Матарушка бања број 46-372/2010-04 од 5. јула 2013. године, утврђен је удео државне својине од 100% у средствима која користи Друштвено предузеће „Матарушка и Богутовачка Бања”, Матарушка Бања, Жичка 28.</p>
	<p class="clan">Члан 3.</p>
	<p>Друштво се оснива на неодређено време.</p>
	<p>Друштво послује средствима у државној својини.</p>
	<p>Друштво има својство правног лица.</p>
	<p>Друштво у правном промету са трећим лицима има сва овлашћења и иступа у своје име и за свој рачун.</p>
	<p class="clan">II. ПОДАЦИ О ОСНИВАЧУ</p>
	<p class="clan">Члан 4.</p>
	<p>Оснивач Друштва је Република Србија за коју на основу законског овлашћења оснивачка права врши Влада, Београд, Немањина 11 (у даљем тексту: Оснивач).</p>
	<p class="clan">III. ПОСЛОВНО ИМЕ, СЕДИШТЕ И ДЕЛАТНОСТ ДРУШТВА</p>
	<p class="clan">Члан 5.</p>
	<p>Друштво послује под следећим пословним именом: Привредно друштво „Матарушка и Богутовачка Бања”, друштво са ограниченом одговорношћу, Матарушка Бања. 
	</p>
	<p>Скраћено пословно име друштва гласи: „Матарушка и Богутовачка Бања” д.о.о.</p>
	<p class="clan">Члан 6.</p>
	<p>Седиште Друштва је у Матарушкој Бањи, Жичка 28.</p>
	<p class="clan">Члан 7.</p>
	<p><b>Претежна делатност Друштва је:*</b></p>
	<p><b>55.10 – Хотели и сличан смештај.*</b></p>
	<p><b>Поред претежне делатности Друштво може обављати и све друге 
	делатности, укључујући медицинску рехабилитацију, услуге припремања и 
	послуживања хране и пића, производња и снабдевање паром и топлом водом, 
	скупљање, пречишћавање и дистрибуција воде, трговина на мало и велико изван 
	радњи, у складу са законом и овом одлуком.*</b></p>
	<p><span style="font-size: 0.583333333333333rem" lang="hr">*Службени гласник РС, број 
	145/2014</span></p>
	<p>&nbsp;</p>
	<p class="clan">IV. ПЕЧАТ И ШТАМБИЉ ДРУШТВА</p>
	<p class="clan">Члан 8.</p>
	<p>Друштво има печат округлог облика пречника 30 mm, на коме је исписано пословно име и седиште Друштва на српском језику, ћириличким писмом.</p>
	<p>Излазни штамбиљ Друштва је правоугаоног облика, димензије 60 x 25 mm, на коме је исписано пословно име и седиште Друштва на српском језику, ћириличким писмом.</p>
	<p>Улазни штамбиљ Друштва је правоугаоног облика, димензије 72 x 32 mm, на коме је исписано пословно име и седиште Друштва на српском језику, ћириличким писмом.</p>
	<p>Директор Друштва доноси одлуку којом се утврђује начин употребе и чувања печата и штамбиља Друштва.</p>
	<p class="clan">V. ОСНОВНИ КАПИТАЛ ДРУШТВА</p>
	<p class="clan">Члан 9.</p>
	<p>Укупан уписани новчани капитал Друштва, на дан 1. јануар 2002. године износи: 638.505.811,07 динара.</p>
	<p class="clan">VI. РАСПОДЕЛА ДОБИТИ</p>
	<p class="clan">Члан 10.</p>
	<p>Добит Друштва утврђује се и распоређује у складу са законом.</p>
	<p class="clan">VII. УПРАВЉАЊЕ ДРУШТВОМ И ОРГАНИ ДРУШТВА</p>
	<p class="clan">Члан 11.</p>
	<p>Управљање Друштвом је једнодомно.</p>
	<p>Органи друштва су: Скупштина Друштва и директор.</p>
	<p class="clan">VIII. СКУПШТИНА ДРУШТВА</p>
	<p class="clan">Члан 12.</p>
	<p>Овлашћење Скупштине Друштва врши Оснивач, преко овлашћених представника.</p>
	<p>Одлуку о именовању и разрешењу председника и чланова Скупштине Друштва доноси Оснивач.</p>
	<p class="clan">Члан 13.</p>
	<p>Скупштина Друштва одлучује о:</p>
	<p>1) усвајању финансијских извештаја, као и извештаја ревизора ако су финансијски извештаји били предмет ревизије;</p>
	<p>2) усвајању годишњег програма рада и пословања Друштва;</p>
	<p>3) именовању ревизора и утврђивању накнаде за његов рад;</p>
	<p>4) повећању или смањењу основног капитала Друштва;</p>
	<p>5) промени основне делатности;</p>
	<p>6) именовању и разрешењу директора и утврђивању накнаде за његов рад;</p>
	<p>7) статусним променама, променама правне форме и престанку Друштва;</p>
	<p>8) промени пословног имена и седишта Друштва;</p>
	<p>9) давању сагласности на правне послове директора Друштва и других лица повезаних са Друштвом;</p>
	<p>10) давању сагласности на стицање, продају, давање у закуп, залагање или друго располагање имовином велике вредности, у складу са законом којим се уређује правни положај привредних друштава;</p>
	<p>11) изменама оснивачког акта;</p>
	<p>12) образовању – формирању огранака Друштва и давању пословног пуномоћја огранцима;</p>
	<p>13) давању сагласности на организацију и систематизацију послова Друштва;</p>
	<p>14) расподели добити;</p>
	<p>15) врши друге послове и одлучује о другим питањима из делокруга Скупштине Друштва у складу са законом и овом одлуком.</p>
	<p>Одлуке из тач. 2), 4), 7), 10), 11) и 14) овог члана, Скупштина Друштва доноси уз сагласност Оснивача. 
	</p>
	<p class="clan">IX. ДИРЕКТОР</p>
	<p class="clan">Члан 14.</p>
	<p>Друштво има једног директора којег бира и разрешава Скупштина Друштва.</p>
	<p>Директор је у радном односу у Друштву са пуним радним временом.</p>
	<p class="clan">Члан 15.</p>
	<p>Директор заступа Друштво неограничено у свим пословима.</p>
	<p>Директор може у оквиру својих овлашћења дати другом лицу писано пуномоћје за заступање Друштва.</p>
	<p class="clan">Члан 16.</p>
	<p>Директор Друштва:</p>
	<p>1) утврђује пословну стратегију и пословне циљеве Друштва;</p>
	<p>2) организује и води пословање Друштва и одређује унутрашњу организацију Друштва;</p>
	<p>3) стара се о законитости рада и одговара за законитост рада Друштва;</p>
	<p>4) предлаже доношење одлука из делокруга Скупштине Друштва и извршава одлуке Скупштине Друштва;</p>
	<p>5) одлучује о правима, обавезама и одговорностима запослених у Друштву;</p>
	<p>6) доноси акт о организацији и систематизацији послова и друге опште акте Друштва;</p>
	<p>7) одговара за тачност пословних књига Друштва и финансијских извештаја Друштва;</p>
	<p>8) даје предлог за сазивање седнице Скупштине Друштва и утврђује предлог дневног реда са предлозима одлука;</p>
	<p>9) врши и друге послове и доноси одлуке у складу са законом и овом одлуком који нису у делокругу Скупштине Друштва.</p>
	<p class="clan">X. УНУТРАШЊИ РЕВИЗОР ДРУШТВА</p>
	<p class="clan">Члан 17.</p>
	<p>Унутрашњи ревизор:</p>
	<p>1) контролише веродостојност и комплетност финансијских извештаја Друштва;</p>
	<p>2) контролише усклађеност пословања Друштва са законом, годишњим планом рада и пословања Друштва;</p>
	<p>3) обавља и друге послове у складу са законом.</p>
	<p class="clan">Члан 18.</p>
	<p>Унутрашњи ревизор извештава Скупштину Друштва о:</p>
	<p>1) веродостојности и потпуности финансијских извештаја Друштва;</p>
	<p>2) основаности предлога за расподелу добити;</p>
	<p>3) другим питањима од знaчаја за оцену законитости и целисходности поступања у спровођењу пословне политике и пословању Друштва.</p>
	<p>Унутрашњи ревизор по питањима из тачке 1. овог члана подноси извештај најмање једанпут годишње приликом разматрања финансијског извештаја, а по потреби и у току године када то затражи Скупштина Друштва или Оснивач.</p>
	<p class="clan">XI. АКТИ И ДОКУМЕНТИ ДРУШТВА</p>
	<p class="clan">Члан 19.</p>
	<p>Акти Друштва су правилници и одлуке којима се на општи начин уређују одређена питања у Друштву.</p>
	<p>Измене и допуне правилника и одлука врше се у писаној форми на начин и по поступку који су одређени за њихово доношење.</p>
	<p>Законски заступник друштва је у обавези да након сваке измене оснивачког акта сачини пречишћени текст документа.</p>
	<p>Друштво је у обавези да измене оснивачког акта, региструје у складу са законом којим се уређује регистрација привредних друштава.</p>
	<p class="clan">Члан 20.</p>
	<p>Друштво води пословне књиге, саставља и подноси рачуноводствене исправе и финансијске извештаје у складу са законом.</p>
	<p class="clan">Члан 21.</p>
	<p>Друштво је дужно да чува све акте и документе Друштва у складу са законом.</p>
	<p class="clan">XII. ЗАШТИТА ЖИВОТНЕ СРЕДИНЕ</p>
	<p class="clan">Члан 22.</p>
	<p>Друштво је при обављању делатности, дужно да се стара о заштити животне средине, у складу са законом и другим прописима.</p>
	<p class="clan">XIII. ПРЕСТАНАК ДРУШТВА</p>
	<p class="clan">Члан 23.</p>
	<p>Друштво престаје да постоји брисањем из регистра привредних субјеката у случајевима и под условима прописаним законом.</p>
	<p class="clan">XIV. ПРЕЛАЗНЕ И ЗАВРШНЕ ОДРЕДБЕ</p>
	<p class="clan">Члан 24.</p>
	<p>Друштво ову одлуку и све измене и допуне ове одлуке региструје и објављује код Агенције за привредне регистре.</p>
	<p class="clan">Члан 25.</p>
	<p>Запослени у Друштвеном предузећу „Матарушка и Богутовачка Бања”, Жичка 28, настављају да раде у Друштву, а своја права и обавезе остварују у складу са законом и општим актима Друштва.</p>
	<p class="clan">Члан 26.</p>
	<p>До избора директора Друштва, дужност директора обављаће у својству вршиоца дужности директора Друштва, др Љиљана Јевтић, ЈМБГ 1409956776812, која ће извршити оверу ове одлуке у складу са законом.</p>
	<p class="clan">Члан 27.</p>
	<p>Друштво ће све опште акте ускладити са овом одлуком у року од три месеца од дана регистрације ове одлуке у Регистру привредних субјеката код Агенције за привредне регистре.</p>
	<p class="clan">Члан 28.</p>
	<p>Ову одлуку објавити у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">05 број 023-14837/2014</p>
	<p class="potpis" style="margin-top: 0">У Београду, 25. новембра 2014. године 
	</p>
	<p class="potpis" style="margin-top: 0"><span class="bold">Влада</span></p>
	<p class="potpis" style="margin-top: 0">Председник,</p>
	<p class="potpis" style="margin-top: 0"><span class="bold">Александар Вучић, 
	</span>с.р.</p>
	<p class="potpis" style="margin-top: 0">&nbsp;</p>
	<p class="auto-style25" style="text-align: center; text-indent: 2.40000060000015rem; ; " align="center">
	<span style="font-family: Verdana,sans-serif; font-weight: 700">ОДРЕДБЕ КОЈЕ 
	НИСУ УНЕТЕ У „ПРЕЧИШЋЕН ТЕКСТ“ ОДЛУКЕ</span></p>
	<p class="auto-style24" style="text-indent: 2.40000060000015rem; ; ">
	<span style="font-family: Verdana,sans-serif">&nbsp;</span></p>
	<p class="auto-style26" style="text-align: center; text-indent: 2.40000060000015rem; ; " align="center">
	<i><span style="font-family: Verdana,sans-serif">Одлука о измени </span>Одлуке о оснивању ДП „Матарушка и Богутовачка Бања”, Матарушка Бања<span style="font-family: Verdana,sans-serif">: 
	„Службени гласник РС“, брoj 145/2014-82</span></i></p>
	<p class="auto-style26" style="text-align: center; text-indent: 2.40000060000015rem; ; " align="center">&nbsp;</p>
	<p class="clan"><b>Члан 2. </b></p>
	<p><b>Оверу ове одлуке, у складу са законом, извршиће законски заступник 
	Друштва, др Љиљана Јевтић, ЈМБГ 1409956776812.</b></p>
	<p class="clan"><b>Члан 3.</b></p>
	<p><b>Ову одлуку објавити у „Службеном гласнику Републике Србије”.</b></p>
	<p class="auto-style26" style="text-align: center; text-indent: 2.40000060000015rem; ; " align="center">&nbsp;</p>
	<p class="potpis" style="margin-top: 0">&nbsp;</p>


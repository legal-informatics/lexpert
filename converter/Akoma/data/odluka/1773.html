


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p>&nbsp;</p>
				<p>На основу члана 34. Закона о избору народних посланика („Службени гласник РС”, бр. 35/00, 57/03 – одлука УС, 72/03 – др. закон, 18/04, 85/05 – др. закон, 101/05 – др. закон, 104/09 – др. закон, 28/11 – одлука УС и 36/11), а у складу са чл. 8. и 15. Закона о локалним изборима („Службени гласник РС”, бр. 129/07, 34/10 – УС и 54/11), </p>
				<p>Републичка изборна комисија, на седници одржаној 7. марта 2016. године, донела је</p>
				<p>&nbsp;</p>
				<p class="odluka-zakon">ОДЛУКУ</p>
				<p class="naslov">о координираном спровођењу избора за народне посланике Народне скупштине и избора за одборнике скупштина јединица локалне самоуправе расписаних за 24. април 2016. године</p>
				<p class="auto-style1">"Службени гласник РС", број 24 од 8. марта 
				2016.</p>
				<p class="naslov">&nbsp;</p>
				<p class="clan">Члан 1.</p>
				<p>Овом одлуком уређују се питања од значаја за координирано спровођење избора за народне посланике Народне скупштине и избора за одборнике скупштина јединица локалне самоуправе расписаних за 24. април 2016. године.</p>
				<p class="clan">Члан 2.</p>
				<p>Сви избори спровешће се на бирачким местима која одређује Републичка изборна комисија, у складу са Законом о избору народних посланика и Упутством за спровођење избора за народне посланике Народне скупштине, расписаних за 24. април 2016. године („Службени гласник РС”, број 22/16).</p>
				<p class="clan">Члан 3.</p>
				<p>Боја гласачких листића по којима ће се гласати на изборима за одборнике скупштина јединице локалне самоуправе и боја контролних листова за проверу исправности гласачке кутије које ће се користити на тим изборима морају да се разликују од боја утврђених Одлуком Републичке изборне комисије о одређивању боје гласачког листића и боје контролног листа за проверу исправности гласачке кутије, за гласање на изборима за народне посланике Народне скупштине, расписаним за 24. април 2016. године („Службени гласник РС”, број 22/16).</p>
				<p class="clan">Члан 4.</p>
				<p>Изборе за народне посланике Народне скупштине и изборе за одборнике скупштина јединица локалне самоуправе расписане за 24. април 2016. године спровешће бирачки одбори које образује Републичка изборна комисија, према правилима која ће за рад бирачких одбора за координирано спровођење свих избора 24. априла 2016. године прописати Републичка изборна комисија.</p>
				<p class="clan">Члан 5.</p>
				<p>(1) Бирачки одбори у сталном саставу образују се у складу са Законом о избору народних посланика и Упутством за спровођење избора за народне посланике Народне скупштине, расписаних за 24. април 2016. године (у даљем тексту: Упутство).</p>
				<p>(2) Изузетно од става 1. овог члана, у национално мешовитим јединицама локалне самоуправе, у смислу члана 98. став 2. Закона о локалној самоуправи („Службени гласник РС”, број 129/07), заменици председника бирачких одбора именују се на предлог политичких странака заступљених у скупштини јединице локалне самоуправе сразмерно њиховој заступљености у локалној скупштини.</p>
				<p>(3) Политичке странке из става 2. овог члана дужне су да своје предлоге за заменике председника бирачких одбора сачине у складу са чланом 17. став 3. Упутства и да их доставе радном телу Републичке изборне комисије образованом за сваку јединицу локалне самоуправе до 8. априла 2016. године.</p>
				<p>(4) Ако нека политичка странка из скупштине јединице локалне самоуправе благовремено не достави радном телу предлог за именовање заменика председника, Републичка изборна комисија ће за заменика председника бирачког одбора именовати лице одговарајуће за вршење те дужности.</p>
				<p>(5) Како би Републичка изборна комисија могла да сачини нумерички приказ мерила за именовање чланова и заменика чланова бирачких одбора у сталном саставу из члана 15. Упутства, начелници управа национално мешовитих јединица локалне самоуправе су дужни да најкасније 14. марта 2016. године Републичкој изборној комисији доставе одборничку структуру скупштина јединице локалне самоуправе по политичким странкама <span class="bold">(не по одборничким групама)</span> на дан расписивања избора за одборнике.</p>
				<p class="clan">Члан 6.</p>
				<p>(1) Право на члана и заменика члана бирачког одбора у проширеном саставу имају подносиоци проглашених изборних листа за избор народних посланика и подносиоци изборних листа за избор одборника под условом да нису поднели изборну листу за избор народних посланика.</p>
				<p>(2) Сваки подносилац изборне листе може да предложи само једног члана и једног заменика у проширени састав бирачког одбора.</p>
				<p>(3) Ако две или више политичких странака у коалицији поднесу изборну листу кандидата за народне посланике, а самостално поднесу изборну листу кандидата за одборнике у скупштини општине/града, њима заједно припада право само на једног члана и једног заменика члана у проширеном саставу бирачког одбора.</p>
				<p>(4) Ако политичке странке самостално поднесу изборне листе кандидата за народне посланике, а у коалицији поднесу изборну листу кандидата за одборнике у скупштини општине/града или у скупштини градске општине, свака политичка странка има право да предложи по једног члана и једног заменика члана у проширени састав бирачког одбора.</p>
				<p>(5) Ако две или више политичких странака у коалицији поднесу изборну листу кандидата за народне посланике, а изборну листу за одборнике у скупштини општине/града поднесу у другачијој коалицији, односно у другачијим коалицијама, њима заједно припада право само на једног члана и једног заменика члана у проширеном саставу бирачког одбора.</p>
				<p>(6) Ако две или више политичких странака у коалицији поднесу изборну листу кандидата за народне посланике и за одборнике у скупштини града, а самостално поднесу изборну листу за одборнике у скупштини градске општине, њима заједно припада право само на једног члана и једног заменика члана у проширеном саставу бирачког одбора.</p>
				<p>(7) Ако две или више политичких странака у коалицији поднесу изборну листу кандидата за народне посланике, а самостално поднесу изборне листе кандидата за одборнике у скупштини града и за одборнике у скупштини градске општине, њима заједно припада право само на једног члана и једног заменика члана у проширеном саставу бирачког одбора.</p>
				<p>(8) Ако политичке странке самостално поднесу изборне листе кандидата за народне посланике и за одборнике у скупштини града, а у коалицији поднесу изборну листу кандидата за одборнике у скупштини градске општине, свака политичка странка има право да предложи по једног члана и једног заменика члана у проширени састав бирачког одбора. </p>
				<p>(9) Ако две или више политичких странака које нису поднеле изборне листе кандидата за народне посланике, у коалицији поднесу изборну листу кандидата за одборнике у скупштини града, а самостално поднесу изборну листу кандидата за одборнике у скупштини градске општине, њима заједно припада право само на једног члана и једног заменика члана у проширеном саставу бирачког одбора.</p>
				<p>(10) Ако политичке странке које нису поднеле изборне листе кандидата за народне посланике, самостално поднесу изборну листу кандидата за одборнике у скупштини града, а у коалицији поднесу изборну листу кандидата за одборнике у скупштини градске општине, свака политичка странка има право да предложи по једног члана и једног заменика члана у проширени састав бирачког одбора.</p>
				<p class="clan">Члан 7.</p>
				<p>Чланови бирачких одбора у проширеном саставу именовани на предлог подносилаца изборних листа за избор одборника не могу учествовати у утврђивању резултата гласања за избор народних посланика.</p>
				<p class="clan">Члан 8.</p>
				<p>(1) Након проглашења изборне листе кандидата за одборнике, општинска/градска изборна комисија, односно изборне комисије градских општина (у даљем тексту: локалне изборне комисије) Републичкој изборној комисији без одлагања достављају решење о испуњењу или неиспуњењу услова да подносилац те изборне листе предложи своје представнике у проширени састав бирачких одбора, у смислу члана 14. ст. 1. и 2. и члана 16. став 3. Закона о локалним изборима.</p>
				<p>(2) Локалне изборне комисије дужне су да Републичкој изборној комисији доставе збирне изборне листе кандидата за одборнике одмах по утврђивању, а најкасније 14. априла 2016. године.</p>
				<p>(3) Републичка изборна комисија ће локалним изборним комисијама доставити решења о проглашењу изборних листа кандидата за народне посланике одмах по њиховом доношењу, како би локалне изборне комисије могле да утврде који подносиоци изборних листа за одборнике не испуњавају услове да предложе чланове и заменике чланова у проширени састав бирачких одбора, у смислу члана 8. став 6. Закона о локалним изборима и у складу са чланом 6. ове одлуке.</p>
				<p>(4) У случају проглашења коалиционих изборних листа, локалне изборне комисије, уз решење из става 1. овог члана, дужне су да Републичкој изборној комисији доставе и споразум о образовању страначке коалиције.</p>
				<p class="clan">Члан 9.</p>
				<p>Подносилац изборне листе за избор одборника који испуњава услове да има представнике у проширеном саставу бирачких одбора, обавештење о својим представницима у бирачким одборима доставља на начин прописан чл. 23. и 24. Упутства.</p>
				<p class="clan">Члан 10.</p>
				<p>(1) Накнаде за рад чланова бирачких одбора у сталном саставу, као и за рад чланова бирачких одбора у проширеном саставу који су именовани на предлог подносилаца изборних листа за избор народних посланика обезбеђује Републичка изборна комисија, у складу са посебном одлуком Републичке изборне комисије.</p>
				<p>(2) Накнаде за рад чланова бирачких одбора у проширеном саставу који су именовани на предлог подносилаца изборних листа за избор одборника скупштине општине/града или скупштине градске општине који се не сматрају подносиоцем изборне листе за избор народних посланика, обезбеђује изборна комисија јединице локалне самоуправе.</p>
				<p class="clan">Члан 11.</p>
				<p>(1) У случају да Републичка изборна комисија поништи изборе за народне посланике на поједином бирачком месту, распустиће бирачки одбор и именовати нови који ће спровести поновно гласање.</p>
				<p>(2) У случају да на бирачком месту на којем се понавља гласање на изборима за народне посланике треба да буде поновљено и гласање за избор одборника, локална изборна комисија о томе без одлагања обавештава Републичку изборну комисију.</p>
				<p>(3) У случају да на поједином бирачком месту треба да се понови гласање само на изборима за одборнике, локална изборна комисија образује нови бирачки одбор који ће спровести поновно гласање, имајући у виду да је бирачком одбору који је образовала Републичка изборна комисија функција престала завршетком избора за народне посланике на том бирачком месту.</p>
				<p class="clan">Члан 12.</p>
				<p>Ако се истовремено са изборима за народне посланике Народне скупштине одржавају и избори за посланике у Скупштину Аутономне покрајине Војводине, ова одлука ће се сходно примењивати и на те изборе, у складу са Покрајинском скупштинском одлуком о избору посланика у Скупштину Аутономне покрајине Војводине („Службени лист АПВ”, број 23/14).</p>
				<p class="clan">Члан 13.</p>
				<p>Ову одлуку објавити у „Службеном гласнику Републике Србије”.</p>
				<p>&nbsp;</p>
				<p class="auto-style2">02 број 013-47/16</p>
				<p class="auto-style2">У Београду, 7. марта 2016. године</p>
				<p class="auto-style2"><span class="bold">Републичка изборна комисија</span></p>
				<p class="auto-style2">Председник,</p>
				<p class="auto-style2">проф. др <span class="bold">Дејан Ђурђевић,</span> с.р.</p>
	</div>


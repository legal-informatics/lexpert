


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
			<p class="Basic-Paragraph">На основу члана 8. став 1. Закона о Народној скупштини („Службени гласник РС”, број 9/10) и члана 68. Пословника Народне скупштине („Службени гласник РС”, број 20/12),</p>
			<p class="Basic-Paragraph">Народна скупштина Републике Србије на Петој седници Првог редовног заседања Народне скупштине у 2018. години, одржаној 18. маја 2018. године, донела је</p>
			<p class="odluka-zakon">ОДЛУКУ</p>
			<p class="odluka-zakon">о образовању Комисије за истрагу последица НАТО бомбардовања 1999. године по здравље грађана Србије, као и утицај на животну средину, са посебним освртом на последице које је оставила употреба пројектила са осиромашеним уранијумом</p>
			<p class="centar">"Службени гласник РС", број 38 од 18. маја 2018.</p>
			<p class="Basic-Paragraph">1. Образује се Комисијa за истрагу последица НАТО бомбардовања 1999. године по здравље грађана Србије, као и утицај на животну средину, са посебним освртом на последице које је оставила употреба пројектила са осиромашеним уранијумом (у даљем тексту: Комисија).</p>
			<p class="Basic-Paragraph">2. Комисија се образује из реда народних посланика.</p>
			<p class="Basic-Paragraph">3. За председника Комисије предлажем народног посланика др Дарка Лакетића, председника Одбора за здравље и породицу, који ће предложити састав Комисије.</p>
			<p class="Basic-Paragraph">4. Задатак Комисије је да сагледа чињенице и околности везане за последице НАТО бомбардовања 1999. године по здравље грађана Србије, као и утицај на животну средину, са посебним освртом на последице које је оставила употреба пројектила са осиромашеним уранијумом.</p>
			<p class="Basic-Paragraph">На првој конститутивној седници Комисија је дужна да утврди методологију рада.</p>
			<p class="Basic-Paragraph">5. Председник Народне скупштине на предлог Комисије може да ангажује научне или стручне институције, као и научнике и стручњаке ради помоћи у раду Комисије, ради прoучавања појединих питања из надлежнoсти рада Комисије.</p>
			<p class="Basic-Paragraph">6. Комисија има обавезу да информише Народну скупштину периодично на шест месеци о својим активностима.</p>
			<p class="Basic-Paragraph">Комисија је дужна да поднесе Народној скупштини први прелиминаран извештај са предлогом мера до краја 2020. године.</p>
			<p class="Basic-Paragraph">7. Ова одлука ступа на снагу објављивањем у „Службеном гласнику Републике Србије”.</p>
			<p class="potpis">РС број 26</p>
			<p class="potpis">У Београду, 18. маја 2018. године</p>
			<p class="potpis"><span class="bold">Народна скупштина Републике Србије</span></p>
			<p class="potpis">Председник,</p>
			<p class="potpis"><span class="bold">Маја Гојковић, </span>с.р.</p>
	</div>


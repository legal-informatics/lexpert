


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p>На основу члана 18. став 4. Закона о култури („Службени гласник РС”, бр. 72/09, 13/16, 30/16 – исправка) и члана 65. став 1. алинеја прва Пословника Народне скупштине („Службени гласник РС”, број 20/12 – пречишћен текст),</p>
				<p>Одбор за административно-буџетска и мандатно-имунитетска питања, на 26. седници одржаној 13. јула 2017. године, донео је </p>
				<p class="odluka-zakon">ОДЛУКУ</p>
				<p class="odluka-zakon">о висини накнаде за рад у Националном савету за културу</p>
				<p class="centar">"Службени гласник РС", број 69 од 14. јула 
				2017.</p>
				<p>1. Овом одлуком одређује се висина накнаде која за рад у Националном савету за културу (у даљем тексту: Савет) припада председнику и члановима Савета.</p>
				<p>2. Председник Савета има право на месечну накнаду за рад у висини посланичког додатка народног посланика увећаног за 50%.</p>
				<p>3. Члан Савета има право на месечну накнаду за рад у висини посланичког додатка народног посланика.</p>
				<p>4. Ова одлука ступа на снагу осмог дана од дана објављивања у „Службеном гласнику Републике Србије”.</p>
				<p>5. Ову одлуку доставити Министарству културе и информисања, и председнику и члановима Савета.</p>
				<p class="potpis">21 број 120-1985/17</p>
				<p class="potpis">У Београду, 13. јула 2017. године</p>
				<p class="potpis">Председник Одбора,</p>
				<p class="potpis">др <span class="bold">Александар Мартиновић, </span>с.р.</p>
	</div>


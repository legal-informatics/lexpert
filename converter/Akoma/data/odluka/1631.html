


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), члана 62. Закона о државној управи („Службени гласник РС”, бр. 79/05, 101/07, 95/10 и 99/14) и члана 25. Уредбе о начелима за унутрашње уређење и систематизацију радних места у министарствима, посебним организацијама и службама Владе („Службени гласник РС”, бр. 81/07 – пречишћен текст, 69/08, 98/12 и 87/13),</p>
	<p>Влада доноси</p>
	<p>&nbsp;</p>
	<p class="odluka-zakon">ОДЛУКУ</p>
	<p class="naslov">о оснивању и уређењу Координационог тела за преговарачки процес са привременим институцијама самоуправе у Приштини</p>
	<p class="naslov"><span style="font-weight: 400">"Службени гласник РС", број 
	24 од 6. марта 2015.</span></p>
	<p class="naslov">&nbsp;</p>
	<p>1. За координацију послова државне управе у преговарачком процесу са привременим институцијама самоуправе у Приштини оснива се Координационо тело за преговарачки процес са привременим институцијама самоуправе у Приштини (у даљем тексту: Координационо тело).</p>
	<p>2. Координационо тело има ужи и шири састав.</p>
	<p>3. Ужи састав Координационог тела чине председник Координационог тела и четири потпредседника Координационог тела.</p>
	<p>Директор Канцеларије за Косово и Метохију је по положају председник Координационог тела.</p>
	<p>Влада поред председника и потпредседника може да именује у ужи састав Координационог тела и представнике других органа, организација и тела.</p>
	<p>4. Шири састав Координационог тела, поред чланова ужег састава, чине чланови које именује Влада.</p>
	<p>Влада именује шири састав на предлог председника Координационог тела и органа државне управе и служби Владе.</p>
	<p>Влада може да именује у шири састав и представнике локалних самоуправа са подручја Косова и Метохије.</p>
	<p>5. Координационим телом руководи председник Координационог тела.</p>
	<p>6. Координационо тело подноси извештај о свом раду Влади сваких 90 дана.</p>
	<p>7. Координационо тело има свој пословник.</p>
	<p>Пословник Координационог тела заједнички доносе председник и потпредседници Координационог тела.</p>
	<p>8. Ова одлука ступа на снагу наредног дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">05 број 02-2341/2015</p>
	<p class="potpis" style="margin-top: 0">У Београду, 5. марта 2015. године</p>
	<p class="potpis" style="margin-top: 0"><span class="bold">Влада</span></p>
	<p class="potpis" style="margin-top: 0">Председник,</p>
	<p class="potpis" style="margin-top: 0"><span class="bold">Александар Вучић,</span> с.р.</p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	

	<div class="redakcijskipreciscentekst" style="font-size:0.75rem">
		Редакцијски пречишћен текст</div>
	<p class="broj">&nbsp;</p>
	<p class="broj">&nbsp;</p>
	<p>На основу члана 70. став 3. Закона о одбрани („Службени гласник РС”, бр. 116/07, 88/09, 88/09 – др. закон и 104/09 – др. закон) и члана 17. став 1. и члана 43. став 1. Закона о Влади („Службени гласник PC”, бр. 55/05, 71/05 – исправка, 101/07, 65/08, 16/11, 68/12 – УС, 72/12 и 7/14 – УС),</p>
	<p>Влада доноси</p>
	<p class="odluka-zakon" style="margin-top: 0; margin-bottom: 0">ОДЛУКУ</p>
	<p class="naslov" style="margin-top: 0.75rem; margin-bottom: 0.75rem;">о одређивању великих техничких система од значаја за одбрану</p>
	<p class="naslov" style="margin-top: 0.75rem; margin-bottom: 0.75rem;"><span style="font-weight: 400">
	"Службени гласник РС", бр. 41 од 16. априла 2014, 35 од 17. априла 
	2015, 86 од 21. октобра 2016, 53 од 30. маја 2017, 26 од 5. априла 2019, 94 
	од 27. децембра 2019.</span></p>
	<p>1. Овом одлуком одређују се велики технички системи од значаја за одбрану и техничка средства од значаја за функционисање тих система у области телекомуникација, саобраћаја, енергетике, водоснабдевања и другим областима од значаја за одбрану и прописује се поступак обавештавања о избору, изградњи и развоју тих система, набавкама техничких средстава и начин обезбеђења техничких средстава и постављању захтева за њихово усклађивање с потребама одбране земље.</p>
	<p>2. Великим техничким системом, у смислу тачке 1. ове одлуке, сматра се целина, односно скуп међусобно уређених делова и поступака који обезбеђују техничко-технолошко јединство и самосталност система или његову функционалну повезаност с другим техничким системима од значаја за одбрану.</p>
	<p>3. Велики технички систем од значаја за одбрану на територији Републике Србије је:</p>
	<p>1) у области телекомуникација: Предузеће за телекомуникације „Телеком Србија” акционарско друштво, Београд; „Теленор” д.о.о., Београд и „Vip mobile” д.о.о., Београд;</p>
	<p>2) у области саобраћаја: Akcionarsko društvo za vazdušni saobraćaj Air SERBIA, Beograd; 
	<span class="v2-clan-left-4">BELGRADE AIRPORT d.o.o. Beograd;</span> Контрола летења Србије и Црне Горе SMATSA д.о.о., Београд; Јавно предузеће „Пошта Србије”, Београд и Акционарско друштво „Железнице Србије”, Београд;
	<span class="v2-clan-left-2">Акционарско друштво за железнички превоз 
	путника ’Србија Воз’, Београд;</span><span class="v2-clan-left-3"> Акционарско друштво за железнички превоз робе 
	’Србија Kapгo’, Београд</span><span class="v2-clan-left-2"> и Акционарско друштво за управљање јавном 
	железничком инфраструктуром ’Инфраструктура железнице Србије’, Београд;</span></p>
	<p>3) у области енергетике: Јавно предузеће „Електропривреда Србије”, Београд и његова зависна привредна друштва;<span class="v2-clan-left-3"> 
	Акционарско друштво ’Електромрежа Србије’, Београд;</span> „НИС” а.д., Нови Сад и његова зависна привредна друштва; Јавно предузеће „Србијагас”, Нови Сад; Друштво за производњу уља Рафинерија нафте акционарско друштво, Београд;<span class="v2-clan-left-4">
	</span>&nbsp;и <span class="v2-clan-left-4">ТРАНСНАФТА АД Панчево</span>;</p>
	<p>4) у области водоснабдевања: Јавно водопривредно предузеће „Србијаводе”, Београд; Јавно водопривредно предузеће „Воде Војводине”, Нови Сад; Јавно комунално предузеће „Београдски водовод и канализација”, Београд; Јавно предузеће за водоснабдевање „Рзав”, Ариље; Јавно комунално предузеће за водовод и канализацију „NAISSUS”, Ниш; Јавно предузеће за водоснабдевање и за производњу и дистрибуцију електричне енергије „Ибар”, Зубин поток и Јавно комунално предузеће „Водовод и канализација”, Нови Сад;</p>
	<p>5) у другим областима: <span class="v2-clan-left-1">	Јавна медијска установа Радио-телевизија Србије, Београд</span>; Јавно предузеће „Емисиона техника и везе”, Београд; „Messer Tehnogas” акционарско друштво за производњу и промет техничких и медицинских гасова и пратеће опреме, Београд;<span class="v2-clan-left-2">
	</span>&nbsp;Јавно предузеће за газдовање шумама „Србијашуме” са потпуном одговорношћу, Београд и 
	<span class="v2-clan-left-4">Јавно предузеће „Војводинашуме”, Петроварадин</span>.</p>
	<p class="hide-change">*Службени гласник РС, број 35/2015</p>
	<p class="hide-change">**Службени гласник РС, број 
	86/2016</p>
	<p class="hide-change">***Службени гласник РС, број 53/2017</p>
	<p class="hide-change">****Службени гласник РС, број 94/2019</p>
	<p>4. Министарство одбране поставља захтеве за усклађивање великих техничких система с потребама одбране, односно за набавку техничких средстава за функционисање тих система, на основу обавеза које су утврђене Планом одбране Републике Србије и уредбом којом је прописан начин и поступак извршавања обавезе планирања припрема за одбрану.</p>
	<p>5. О избору, изградњи виталних, односно капиталних објеката и развоју техничких система из тачке 3. ове одлуке, односно набавци техничких средстава од значаја за функционисање тих система, инвеститор обавештава Министарство одбране и надлежно министарство. Уз обавештење инвеститор прилаже и одговарајућу инвестиционо-техничку документацију о систему, односно спецификацију за набавку техничких средстава и образложен програм развоја односног система.</p>
	<p>6. По пријему обавештења, односно упознавању инвеститора, у смислу тачке 5. ове одлуке, Министарство одбране у року до 30 дана поставиће захтев инвеститору у погледу прилагођавања техничког система потребама одбране земље, односно за набавку техничких средстава за функционисање тог система.</p>
	<p>Захтев из става 1. ове тачке, садржи услове и начин за усклађивање односног техничког система с потребама одбране, односно за набавку техничких средстава, с тим да се усклађивањем не нарушавају техничко-технолошко јединство и функција система у одређеној привредној или другој делатности.</p>
	<p>7. Даном ступања на снагу ове одлуке престаје да важи Одлука о одређивању великих техничких система од значаја за одбрану земље („Службени гласник РС”, бр. 15/09, 54/10, 4/11 и 58/11).</p>
	<p>8. Ова одлука ступа на снагу осмог дана од дана објављивања у „Службеном гласнику Републике Србије”.</p>
	<p class="potpis" style="margin-top: 0">05 број 88-2845/2014</p>
	<p class="potpis" style="margin-top: 0">У Београду, 11. априла 2014. године</p>
	<p class="potpis" style="margin-top: 0"><span class="bold">Влада</span></p>
	<p class="potpis" style="margin-top: 0">Председник,</p>
	<p class="potpis" style="margin-top: 0"><span class="bold">Ивица Дачић,</span> с.р.</p>


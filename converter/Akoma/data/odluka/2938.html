


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
			<p class="redakcijskipreciscentekst">Редакцијски пречишћен текст</p>
			<p class="Basic-Paragraph">&nbsp;</p>
			<p class="Basic-Paragraph">&nbsp;</p>
			<p class="Basic-Paragraph">На основу члана 9. ст. 1. и 5. Закона о стратешкој процени утицаја на животну средину („Службени гласник РС”, бр. 135/04 и 88/10),</p>
			<p class="Basic-Paragraph">Министарство грађевинарства, саобраћаја и инфраструктуре доноси</p>
			<p class="odluka-zakon">ОДЛУКУ</p>
			<p class="naslov">о изради Стратешке процене утицаја Просторног плана подручја посебне намене ауто-пута Е-761, деоница Пожега – Ужице – 
			<span class="v2-bold-1">граница са Босном и Херцеговином</span> на животну средину</p>
			<p class="auto-style1">"Службени гласник РС", бр. 39 од 25. маја 
			2018, 57 од 25. јула 2018 - исправка</p>
			<p class="Basic-Paragraph">1. Приступа се изради Стратешке процене утицаја Просторног плана подручја посебне намене ауто-пута Е-761, деоница Пожега – Ужице – 
			<span class="v2-clan-left-1">граница са Босном и Херцеговином</span> на животну средину (у даљем тексту: Стратешка процена).</p>
			<p class="hide-change">*Службени гласник РС, број 57/2018</p>
			<p class="Basic-Paragraph">2. Разлози за израду Стратешке процене дефинисани су на основу територијалног обухвата и могућих утицаја Просторног плана подручја посебне намене ауто-пута Е-761, деоница Пожега – Ужице – 
			<span class="v2-clan-left-1">граница са Босном и Херцеговином</span> на животну средину (у даљем тексту: Просторни план), на следећи начин:</p>
			<p class="Basic-Paragraph">− значај Просторног плана на заштиту животне средине и одрживи развој произилази из потребе да се заштити животна средина, побољша квалитет живота и обезбеди одрживи развој на подручју Просторног плана;</p>
			<p class="Basic-Paragraph">− потребе да се у планирању просторног развоја подручја Просторног плана сагледају стратешка питања заштите животне средине и обезбеди њихово решавање на одговарајући начин;</p>
			<p class="Basic-Paragraph">− чињенице да Просторни план представља оквир за реализацију изградње планираног дела ауто-пута Е-761.</p>
			<p class="hide-change">*Службени гласник РС, број 57/2018</p>
			<p class="Basic-Paragraph">3. Стратешка процена се ради за подручје Просторног плана. Оквирна граница Просторног плана обухвата делове територија града Ужица и делове територија општина Пожега и Чајетина.</p>
			<p class="Basic-Paragraph">На територији града Ужица, обухвата целе катастарске општине: Злакуса, Потпеће, Крвавци, Поточање, Севојно, Ужице, Љубање, Кремна и Мокра Гора.</p>
			<p class="Basic-Paragraph">На територији општине Пожега, обухвата целе катастарске општине: Прилипац, Пилатовићи, Горобиље, Пожега, Годовик, Расна, Речице и Рупељево.</p>
			<p class="Basic-Paragraph">На територији општине Чајетина, обухвата целе катастарске општине: Крива Река, Мачкат, Бранешци, Шљивовица и Семегњево.</p>
			<p class="Basic-Paragraph">У Нацрту Просторног плана, биће дата коначна граница Просторног плана.</p>
			<p class="Basic-Paragraph">4. Израда Стратешке процене је заснована на студијско-аналитичкој документацији из области просторног планирања, саобраћаја и инфраструктуре, заштите животне средине, заштите природе као и другој релевантној документацији.</p>
			<p class="Basic-Paragraph">5. Стратешком проценом биће разматранa питања заштите ваздуха, вода, земљишта, живог света, природе, као и друга питања за која се у току израде утврди да захтевају одговарајућу обраду.</p>
			<p class="Basic-Paragraph">6. Извештај о стратешкој процени, као документ којим се приказује поступак израде Стратешке процене, резултати до којих се дошло и начин интегрисања у поступак припреме Просторног плана, садржи:</p>
			<p class="Basic-Paragraph">− полазне основе Стратешке процене: обухват, предмет и циљеви Просторног плана, захтеви заштите животне средине из релевантних планских и других докумената;</p>
			<p class="Basic-Paragraph">− опште и посебне циљеве Стратешке процене и индикаторе;</p>
			<p class="Basic-Paragraph">− процену могућих утицаја на животну средину: приказ стања животне средине на подручју Просторног плана; варијанте развоја планског подручја, укључујући сценарио нултог развоја и варијанте развоја и заштите планског подручја повољне са аспекта заштите животне средине; процену утицаја варијантних решења на животну средину; опис мера за спречавање и ограничавање негативних и увећање позитивних утицаја на животну средину; поређење варијантних решења и приказ разлога за избор најповољнијег; процену утицаја планских решења на животну средину, опис мера за спречавање и ограничавање негативних и увећање позитивних утицаја на животну средину; начин на који су при процени узети у обзир елементи животне средине и карактеристике утицаја;</p>
			<p class="Basic-Paragraph">− смернице за израду стратешких процена на нижим хијерархијским нивоима;</p>
			<p class="Basic-Paragraph">− програм праћења стања животне средине у току спровођења Просторног плана;</p>
			<p class="Basic-Paragraph">− приказ коришћене методологије;</p>
			<p class="Basic-Paragraph">− приказ начина одлучивања, опис разлога одлучујућих за избор Просторног плана са аспекта разматраних варијантних решења и приказ начина на који су питања животне средине укључена у Просторни план;</p>
			<p class="Basic-Paragraph">− учешће заинтересованих страна у поступку израде и разматрања Извештаја о стратешкој процени;</p>
			<p class="Basic-Paragraph">− извод из Стратешке процене (закључак – нетехнички резиме).</p>
			<p class="Basic-Paragraph">7. Носилац израде Стратешке процене је министарство надлежно за послове просторног планирања, у складу са чланом 47. став 1. Закона о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС, 98/13 – УС, 132/14 и 145/14).</p>
			<p class="Basic-Paragraph">8. Министарства, посебне организације, јавна предузећа и установе надлежне за послове пољопривреде, шумарства, водопривреде, саобраћаја, телекомуникација, енергетике, економије, регионалног развоја, туризма, заштите животне средине, просторног планирања, заштите споменика културе, заштите природе, као и други заинтересовани органи и организације, доставиће у року од 30 дана све расположиве податке, услове и документацију од значаја за израду Стратешке процене из делокруга свог рада, носиоцу израде Стратешке процене.</p>
			<p class="Basic-Paragraph">9. Рок за израду Стратешке процене је 12 месеци од дана ступања на снагу Одлуке о изради Просторног плана.</p>
			<p class="Basic-Paragraph">Стручни тим за израду Стратешке процене биће састављен од стручњака одговарајућег профила. Стратешка процена ће се обавити у складу са европским и међународним принципима теорије и добре праксе у изради стратешке процене утицаја на животну средину за исту врсту планских докумената.</p>
			<p class="Basic-Paragraph">10. Учешће заинтересованих органа и организација у разматрању Извештаја о стратешкој процени обезбеђује се достављањем Извештаја о стратешкој процени на мишљење.</p>
			<p class="Basic-Paragraph">Учешће јавности у разматрању Извештаја о стратешкој процени обезбеђује се у оквиру јавног увида у Нацрт Просторног плана, у трајању од 30 дана, у јединици локалне самоуправе која је у обухвату Просторног плана.</p>
			<p class="Basic-Paragraph">11. Средства за израду Стратешке процене обезбеђује Министарство грађевинарства, саобраћаја.</p>
			<p class="Basic-Paragraph">12. Одлука о изради Стратешке процене је саставни део Одлуке о изради Просторног плана. </p>
			<p class="Basic-Paragraph">13. Ова одлука се објављује у „Службеном гласнику Републике Србије”.</p>
			<p class="Basic-Paragraph">14. Ова одлука ступа на снагу даном ступања на снагу Одлуке о изради Просторног плана.</p>
			<p class="potpis">Број 350-01-692/2018-11</p>
			<p class="potpis">У Београду, 18. маја 2018. године</p>
			<p class="potpis"><span class="bold">Министарство грађевинарства, <br>саобраћаја и инфраструктуре</span></p>
			<p class="potpis">Потпредседница Владе и министарка,</p>
			<p class="potpis">проф. др <span class="bold">Зоран</span><span class="bold">а З. Михајловић, </span>с.р.</p>
			<p class="rubrika"> </p>
	</div>


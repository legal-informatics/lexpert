


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p>На основу члана 25. став 1. Уредбе о начелима за унутрашње уређење и систематизацију радних места у министарствима, посебним организацијама и службама Владе („Службени гласник РС”, бр. 8/07 – пречишћен текст, 69/08, 98/12 и 87/13),</p>
				<p>Влада доноси</p>
				<p class="odluka-zakon">ОДЛУКУ</p>
				<p class="odluka-zakon">о оснивању Координационог тела за координацију рада и праћење динамике решавања имовинско-правних односа за деоницу пруге Београд Центар – Стара Пазова</p>
				<p class="centar">"Службени гласник РС", број 49 од 22. маја 
				2017.</p>
				<p>1. Оснива се Координационо тело за координацију рада и праћење динамике решавања имовинско-правних односа за деоницу пруге Београд Центар – Стара Пазова (у даљем тексту: Координационо тело).</p>
				<p>2. Координационо тело прати и координира рад свих надлежних органа у поступцима решавања имовинско-правних односа на траси мађарско-српске железничке везе на територији Републике Србије за деоницу пруге Београд Центар – Стара Пазова, у складу са планираном динамиком модернизације и реконструкције ове деонице, као неопходан, претходни услов за издавање грађевинске дозволе у складу са законом.</p>
				<p>3. У Координационо тело именују се:</p>
				<p>– за председника:</p>
				<p>Александра Дамњановић, државни секретар у Министарству грађевинарства, саобраћаја и инфраструктуре;</p>
				<p>– за заменика председника:</p>
				<p>Горјана Јоксовић, виши саветник у Министарству грађевинарства, саобраћаја и инфраструктуре;</p>
				<p>– за чланове:</p>
				<p>1) Мирјана Ћојбашић, државни секретар у Министарству финансија;</p>
				<p>2) Љиља Јовановић, вршилац дужности помоћникa министра финансија;</p>
				<p>3) Душан Гарибовић, вршилац дужности генералног директора „Инфраструктура железнице Србије” а.д., Београд;</p>
				<p>4) Мира Вукмировић, извршни директор „Инфраструктура железнице Србије” а.д., Београд;</p>
				<p>5) Сава Ђорђевић, начелник одељења за послове експропријације „Инфраструктура железнице Србије” а.д., Београд;</p>
				<p>6) Снежана Костић, одељење за послове експропријације „Инфраструктура железнице Србије” а.д., Београд;</p>
				<p>7) Милутин Игњатовић, вршилац дужности генералног директора Саобраћајног института – ЦИП;</p>
				<p>8) Видосав Стевановић, помоћник генералног директора Саобраћајног института – ЦИП;</p>
				<p>9) Угљеша Трајковић, Саобраћајни институт – ЦИП;</p>
				<p>10) Соња Ракић, вршилац дужности помоћника директора Републичког геодетског завода;</p>
				<p>11) Дејан Матић, председник градске општине Земун; </p>
				<p>12) Мирјана Поповић, градскa општинa Земун; </p>
				<p>13) Ђорђе Радиновић, председник општине Стара Пазова;</p>
				<p>14) Ксенија Савић, правобранилац општине Стара Пазова.</p>
				<p>4. Координационо тело састајаће се по потреби, а најмање два пута месечно.</p>
				<p>Административне и стручне послове за потребе Координационог тела обављаће Министарство грађевинарства, саобраћаја и инфраструктуре.</p>
				<p>5. Координационо тело подносиће Влади извештај о раду једном месечно.</p>
				<p>6. Ова одлука ступа на снагу наредног дана од дана објављивања у „Службеном гласнику Републике Србије”.</p>
				<p class="potpis">05 број 02-4654/2017-1</p>
				<p class="potpis">У Београду, 19. маја 2017. године</p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Александар Вучић, </span>с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу чл. 11. и 591. Закона о привредним друштвима („Службени гласник РС”, бр. 36/11 и 99/11) и члана 13. став 1. тачка 11) Одлуке о изменама и допунама оснивачког акта Пољопривредне станице Друштвено предузеће „Сента” („Службени гласник РС”, бр. 9/09 и 21/09),</p>
	<p>Скупштина „Пољопривредне стручне службе Сента” д.о.о., на седници од 25. новембра 2013. године, доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ОДЛУКУ</p>
	<p class="naslov" style="margin-top: 0">о изменама оснивачког акта „Пољопривредне стручне службе Сента” д.о.о.</p>
	<p class="naslov" style="margin-top: 0"><span style="font-weight: 400">
	"Службени гласник РС", број 25 од 1. марта 2014.</span></p>
	<p class="naslov">&nbsp;</p>
	<p class="clan">I. ОСНОВНЕ ОДРЕДБЕ</p>
	<p class="clan">Члан 1.</p>
	<p>„Пољопривредна стручна служба Сента”, друштво с ограниченом одговорношћу, Сента, организовано је као једночлано друштво с ограниченом одговорношћу (у даљем тексту: Друштво) које послује у складу са прописима којима се уређује правни положај привредних друштава Одлуком о изменама и допунама оснивачког акта Пољопривредне станице Друштвено предузеће Сента, Сента („Службени гласник РС”, бр. 9/09 и 21/09).</p>
	<p class="clan">Члан 2.</p>
	<p>Пољопривредна станица Друштвено предузеће Сента, Сента, основанo је Решењем Народног одбора Среза Сента број 01-6335 од 9. августа 1958. године као установа са самосталним финансирањем, а Решењем Народног одбора општине Сента, Одељење за општу управу, број 02-1955/1-1961 од 9. марта 1961. године извршено је преузимање права оснивача Пољопривредне станице Сента и промена назива и седишта установе у Пољопривредну станицу Сента, са седиштем у Сенти.</p>
	<p>Пољопривредна станица Друштвено предузеће Сента уписано је Решењем Окружног привредног суда у Суботици, број Ус-57/71 од 25. августа 1971. године у Регистар установа тог суда, Решењем Окружног привредног суда Суботица број Ус-75/73 од 16. новембра 1973. године и Решењем Основног суда удруженог рада Суботица број Фи. 1083/89 од 31. децембра 1989. године извршен је упис у Регистар суда и организовања Пољопривредне станице Сента, као предузеће у друштвеној својини у складу са одредбама Закона о предузећима.</p>
	<p>Решењем Окружног привредног суда у Суботици број Фи. 2080/94 од 19. октобра 1994. године, Решењем Окружног привредног суда у Суботици број 2196/95 од 29. децембра 1995. године и Решењем привредног суда у Суботици, број Фи. 1096/98 од 10. јула 1998. године извршена је регистрација овог предузећа.</p>
	<p>На основу Закона о регистрацији привредних субјеката Решењем Агенције за привредне регистре БД. 37957/2005 од 24. јуна 2005. године, којим се региструје превођење привредног субјекта у Регистар привредних субјеката, извршена је регистрација Пољопривредне станице Друштвено предузеће Сента, Генерала Петра Драпшина 25 у Агенцији за привредне регистре.</p>
	<p>На основу Закључка Владе 05 број 46-687/2008 од 21. фебруара 2008. године којим је утврђен удео државног капитала од 100% у Пољопривредној станици Друштвено предузеће Сента, Сента, Републичка дирекција за имовину Републике Србије и Пољопривредна станица Друштвено предузеће Сента, Сента закључили су Споразум о у делу државне својине у средствима која користи Пољопривредна станица Друштвено предузеће Сента, број 46-349/2007-04 од 12. марта 2008. године, којим је Република Србија преузела оснивачка и управљачка права сразмерно уделу државног капитала.</p>
	<p>Одлуком о промени назива улица и тргова у Сенти број 350-46/2002-I-01 коју је донела Скупштина општине Сента 9. марта 2006. године, промењен је назив улице Генерала Петра Драпшина у улицу Поштанска.</p>
	<p>Решењем Агенције за привредне регистре број БД 111640/2006 од 7. марта 2006. године регистрована је промена седишта Друштва, тако што је уместо Генерала Петра Драпшина 25/1 као седиште Друштва уписано Поштанска 25/1.</p>
	<p>Чланом 13. став 1. тачка 11) Одлуке о изменама и допунама оснивачког акта Пољопривредне станице Друштвено предузеће „Сента” („Службени гласник РС”, бр. 9/09 и 21/09) прописано је да, између осталог, Скупштина Друштва одлучује о измени оснивачког акта. 
	</p>
	<p class="clan">Члан 3.</p>
	<p>Друштво послује средствима у државној својини.</p>
	<p>Друштво има својство правног лица.</p>
	<p>Друштво у правном промету са трећим лицима има сва овлашћења и иступа у своје име и за свој рачун.</p>
	<p class="clan">II. ПОСЛОВНО ИМЕ И СЕДИШТЕ</p>
	<p class="clan">Члан 4.</p>
	<p>Друштво послује по следећим пословним именом: „Пољопривредна стручна служба Сента” друштво с ограниченом одговорношћу, Сента.</p>
	<p>Скраћено пословно име Друштва је: „ПСС Сента” д.о.о.</p>
	<p class="clan">Члан 5.</p>
	<p>Седиште Друштва је у Сенти, Поштанска 25.</p>
	<p class="clan">III. ПЕЧАТ И ШТАМБИЉ ДРУШТВА</p>
	<p class="clan">Члан 6.</p>
	<p>Друштво има печат и штамбиљ.</p>
	<p>Печат је округлог облика пречника 32 mm, на коме је исписано пословно име и седиште Друштва на српском језику, ћириличним писмом.</p>
	<p>Излазни штамбиљ је правоугаоног облика, дужине 60 mm и ширине 30 mm, на коме је исписано пословно име и седиште Друштва на српском језику, ћириличним писмом.</p>
	<p>Улазни штамбиљ је правоугаоног облика, дужине 65 mm и ширине 32 mm, на коме је исписано пословно име и седиште Друштва на српском језику, ћириличним писмом.</p>
	<p>Директор Друштва доноси одлуку којом се утврђује начин употребе и чувања печата и штамбиља Друштва.</p>
	<p class="clan">IV. ПОДАЦИ О ОСНИВАЧУ</p>
	<p class="clan">Члан 7.</p>
	<p>Оснивач Друштва је Република Србија за коју на основу законског овлашћења оснивачка права врши Влада, Београд, Немањина 11 (у даљем тексту: Оснивач).</p>
	<p class="clan">V. ПРЕТЕЖНА ДЕЛАТНОСТ ДРУШТВА</p>
	<p class="clan">Члан 8.</p>
	<p>Претежна делатност Друштва је: Претежна делатност Друштва је: 0161 Услужне делатности у гајењу усева и засада.</p>
	<p>У вршењу своје делатности Друштво обавља и:</p>
	<p>0111 Гајење жита (осим пиринча), легуминоза и уљарица</p>
	<p>0112 Гајење пиринча</p>
	<p>0113 Гајење повpћа, бостана, коренастих и кртоластих биљака</p>
	<p>0114 Гајење шећерне трске</p>
	<p>0115 Гајење дувана</p>
	<p>0116 Гајење биљака за производњу влакана</p>
	<p>0119 Гајење осталих једногодишњих и двогодишњих биљака</p>
	<p>0121 Гајење грожђа</p>
	<p>0122 Гајење тропског и суптропског воћа</p>
	<p>0123 Гајење агрума</p>
	<p>0124 Гајење јабучастог и коштичавог воћа</p>
	<p>0125 Гајење осталог дрвенастог, жбунастог и језграстог воћа</p>
	<p>0126 Гајење уљних плодова</p>
	<p>0128 Гајење зачинског, ароматичног и лековитог биља</p>
	<p>0129 Гајење осталих вишегодишњих биљака</p>
	<p>0130 Гајење садног материјала</p>
	<p>0141 Узгој музних крава</p>
	<p>0142 Узгој других говеда и бивола</p>
	<p>0146 Узгој свиња</p>
	<p>0147 Узгој живине</p>
	<p>0150 Мешовита пољопривредна производња</p>
	<p>0161 Услужне делатности у гајењу усева и засада</p>
	<p>0162 Помоћне делатности у узгоју животиња</p>
	<p>0163 Активности после жетве</p>
	<p>0164 Дорада семена</p>
	<p>0230 Сакупљање шумских плодова</p>
	<p>7010 Управљање економским субјектом</p>
	<p>– стручне послове у области заштите биља, семенарства, садног материјала, признавања сорти и генетички модификованих организама.</p>
	<p>Поред претежне делатности Друштво може обављати и све друге делатности које нису законом забрањене, ако за то испуњава прописане услове.</p>
	<p>Друштво обавља и делатност спољнотрговинског промета и услуге у спољнотрговинском промету из оквира своје делатности у складу са законом и овом одлуком.</p>
	<p class="clan">VI. ОСНОВНИ КАПИТАЛ</p>
	<p class="clan">Члан 9.</p>
	<p>Основни капитал Друштва према књиговодственој вредности на дан 31. децембра 2007. године износи:</p>
	<p>– основни капитал 4.232.000 динара;</p>
	<p>– резерве 318.000 динара;</p>
	<p>– нераспоређена добит 4.218.000 динара;</p>
	<p>– губитак 0 динара.</p>
	<p>Средства која користи Друштво чине:</p>
	<p>1) право коришћења:</p>
	<p>– пословног простора, који се налази у згради постојећој на кат. парц. бр. 3831/1, уписаној у ЗКУЛ број 9107 КО Сента,</p>
	<p>– пословног простора уписаног у ЗКУЛ бр. 9107/9 „посл. пр. на I спрату, у укупној површини од 154 m<span class="superscript">2</span> у згради у ул. Поштанска 25, саграђеној на парц. бр. 3831/1 уписаној у ЗКУЛ бр. 9107”,</p>
	<p>– пословног простора уписаног у ЗКУЛ бр. 9107/9 КО Сента „посл. пр. подрум, у укупној површини од 170 m<span class="superscript">2</span> у згради у ул. Поштанска 25, саграђеној на парц. бр. 3831/1 уписаној у ЗКУЛ бр. 9107”.</p>
	<p>2) покретне ствари (посебно лабораторијска опрема) и друге непокретности, новчана средства, хартије од вредности, као и права и обавезе Пољопривредне станице Друштвено предузеће Сента на дан закључења Споразума о уделу државне својине у средствима која користи Пољопривредна станица Друштвено предузеће Сента број 46-349/2007-09 од 12. марта 2008. године.</p>
	<p class="clan">Члан 10.</p>
	<p>Новчани улог Републике Србије на дан 31. децембар 2007. године износи 4.232.000 динара, што чини удео од 100% у основном капиталу Друштва.</p>
	<p class="clan">VII. РАСПОДЕЛА ДОБИТИ</p>
	<p class="clan">Члан 11.</p>
	<p>Добит Друштва, утврђена у складу са законом, може се расподелити за повећање основног капитала, резерве или за друге намене, у складу са законом и овом одлуком. 
	</p>
	<p class="clan">VIII. ЗАСТУПАЊЕ ДРУШТВА</p>
	<p class="clan">Члан 12.</p>
	<p>Друштво у пословима унутрашњег и спољнотрговинског промета заступа директор Друштва без ограничења.</p>
	<p>Директор може у оквиру својих овлашћења дати другом лицу писано пуномоћје за заступање Друштва.</p>
	<p class="clan">IX. УПРАВЉАЊЕ ДРУШТВОМ</p>
	<p class="clan">Члан 13.</p>
	<p>Управљање Друштвом се организује као једнодомно.</p>
	<p>Органи Друштва су Скупштина и директор.</p>
	<p class="clan">X. СКУПШТИНА ДРУШТВА</p>
	<p class="clan">Члан 14.</p>
	<p>Овлашћење Скупштине Друштва врши Оснивач преко овлашћених представника.</p>
	<p class="clan">Члан 15.</p>
	<p>Скупштина Друштва одлучује о следећем:</p>
	<p>1) доноси измене оснивачког акта;</p>
	<p>2) усваја финансијске извештаје, као и извештаје ревизора ако су финансијски извештаји били предмет ревизије;</p>
	<p>3) надзире рад директора и усваја извештаје директора;</p>
	<p>4) одлучује о повећању и смањењу основног капитала;</p>
	<p>5) одлучује о расподели добити и начину покрића губитака, укључујући и одређивање дана стицања права на учешће у добити и дана исплате учешћа у добити члану Друштва;</p>
	<p>6) именује и разрешава директора и утврђује накнаду за његов рад, односно начела за утврђивање те накнаде;</p>
	<p>7) именује ревизора и утврђује накнаду за његов рад;</p>
	<p>8) одлучује о покретању поступка ликвидације, као и о подношењу предлога за покретање стечајног поступка од стране Друштва;</p>
	<p>9) именује ликвидационог управника и усваја ликвидационе билансе и извештаје ликвидационог управника;</p>
	<p>10) одлучује о повлачењу и поништењу удела;</p>
	<p>11) даје прокуру;</p>
	<p>12) одлучује о покретању поступка и давању пуномоћја за заступање Друштва у спору са прокуристом, као и у спору са директором;</p>
	<p>13) одлучује о статусним променама и променама правне форме;</p>
	<p>14) даје сагласност на стицање, продају, давање у закуп, залагање или друго располагање имовином велике вредности у смислу закона којим се уређује правни положај привредних друштава;</p>
	<p>15) доноси пословник о свом раду;</p>
	<p>16) обавља друге послове и одлучује о другим питањима, у складу са oвом одлуком и законом.</p>
	<p>Акте из става 1. тач. 1), 4) и 13) овог члана Скупштина доноси уз сагласност Оснивача.</p>
	<p class="clan">XI. ДИРЕКТОР ДРУШТВА</p>
	<p class="clan">Члан 16.</p>
	<p>Директора Друштва бира и разрешава Скупштина Друштва.</p>
	<p>Директор Друштва бира се на период од четири године.</p>
	<p>Директор Друштва је у радном односу у Друштву са пуним радним временом.</p>
	<p class="clan">Члан 17. </p>
	<p>Директор Друштва:</p>
	<p>1) заступа Друштво;</p>
	<p>2) организује и води пословање Друштва, у складу са законом и овом одлуком;</p>
	<p>3) стара се о законитости рада и одговара за законитост рада Друштва;</p>
	<p>4) предлаже доношење одлука из делокруга Скупштине Друштва;</p>
	<p>5) спроводи одлуке Скупштине Друштва;</p>
	<p>6) одлучује о правима, обавезама и одговорностима запослених у Друштву, у складу са законом којим се уређују радни односи;</p>
	<p>7) доноси акт о организацији послова и друге опште акте Друштва;</p>
	<p>8) обавља друге послове у складу са законом и овом одлуком које нису у делокругу Скупштине Друштва.</p>
	<p class="clan">XII. АКТИ И ДОКУМЕНТИ ДРУШТВА</p>
	<p class="clan">Члан 18.</p>
	<p>У Друштву се води књига одлука.</p>
	<p>У књигу одлука уносе се одлуке које доноси Скупштина Друштва.</p>
	<p class="clan">Члан 19.</p>
	<p>Акти Друштва су и правилници и одлуке којима се, у складу са законом уређују одређена питања.</p>
	<p>Измене и допуне правилника и одлука врше се на начин и по поступку који су одређени за њихово доношење.</p>
	<p class="clan">Члан 20.</p>
	<p>Друштво води пословне књиге и саставља и подноси рачуноводствене исправе и финансијске извештаје у складу са законом којим се уређује рачуноводство и ревизија.</p>
	<p class="clan">Члан 21.</p>
	<p>Друштво је дужно да држи и чува све акте Друштва у складу са законом којим се уређује правни положај привредних друштава.</p>
	<p class="clan">XIII. ЗАШТИТА ЖИВОТНЕ СРЕДИНЕ</p>
	<p class="clan">Члан 22.</p>
	<p>Друштво је, при обављању делатности, дужно да се стара о заштити животне средине, у складу са законом.</p>
	<p class="clan">XIV. ИЗМЕНЕ ОСНИВАЧКОГ АКТА</p>
	<p class="clan">Члан 23.</p>
	<p>Измене оснивачког акта доноси Скупштина Друштва у писаној форми, уз сагласност Оснивача.</p>
	<p>Не постоји потреба овере потписа на измени оснивачког акта.</p>
	<p class="clan">XV. ПРЕСТАНАК ДРУШТВА</p>
	<p class="clan">Члан 24. </p>
	<p>Друштво престаје:</p>
	<p>1) одлуком Скупштине Друштва;</p>
	<p>2) статусним променама које воде престанку;</p>
	<p>3) стечајем и ликвидацијом;</p>
	<p>4) ако се правоснажном пресудом утврди ништавост регистрације и одреди брисање Друштва;</p>
	<p>5) у другим случајевима предвиђеним законом.</p>
	<p class="clan">XVI. ПРЕЛАЗНЕ И ЗАВРШНЕ ОДРЕДБЕ</p>
	<p class="clan">Члан 25.</p>
	<p>На питања која нису уређена овом одлуком примењују се одредбе закона којим се уређује правни положај привредних друштава.</p>
	<p class="clan">Члан 26.</p>
	<p>Постојећи органи Друштва настављају да обављају послове из свог делокруга у складу са законом и овом одлуком до истека мандата на који су изабрани, односно именовани.</p>
	<p class="clan">Члан 27.</p>
	<p>Ову одлуку, по добијању сагласности Оснивача, објавити у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">Број 05-01</p>
	<p class="potpis" style="margin-top: 0">У Сенти, 21. фебруара 2014. године</p>
	<p class="potpis" style="margin-top: 0">Председник Скупштине,</p>
	<p class="potpis" style="margin-top: 0"><span class="bold">Дарко Митровић, 
	</span>с.р.</p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p>На основу члана 49а став 2. Закона о девизном пословању („Службени гласник РС”, бр. 62/06, 31/11, 119/12 и 139/14) и члана 14. став 1. тачка 9) и члана 58. став 4. Закона о Народној банци Србије („Службени гласник РС”, бр. 72/03, 55/04, 85/05 – др. закон, 44/10, 76/12, 106/12, 14/15 и 40/15 – одлука УС), </p>
				<p>Извршни одбор Народне банке Србије доноси</p>
				<p class="odluka-zakon">ОДЛУКУ</p>
				<p class="odluka-zakon">о поступању с новцем за који постоји сумња да је фалсификован </p>
				<p class="centar">"Службени гласник РС", број 111 од 11. 
				децембра 2017.</p>
				<p class="bold">Уводне одредбе</p>
				<p>1. Овом одлуком уређује се начин на који с новцем за који постоји сумња да је фалсификован поступају Народна банкa Србије, банка, други пружалац платних услуга утврђен законом којим се уређују платне услуге (у даљем тексту: пружалац платних услуга) и овлашћени мењaч.</p>
				<p>Овом одлуком уређују се и провера аутентичности и обрада ефективног страног новца.</p>
				<p>Провера аутентичности и обрада готовог новца уређују се прописом Народне банке Србије којим се уређује управљање токовима готовине.</p>
				<p>2. Поједини појмови у смислу ове одлуке имају следеће значење:</p>
				<p>1) <span class="bold">новац</span> је готов новац и ефективни страни новац за који је донета одлука о издавању и основним обележјима, који је пуштен у оптицај или је повучен из оптицаја, али га је могуће заменити за оптицајни новац;</p>
				<p>2) <span class="bold">готов новац</span> су новчанице и ковани новац које издаје Народна банка Србије;</p>
				<p>3) <span class="bold">ефективни страни новац</span> су новчанице и ковани новац које издаје страна централна банка или други надлежни орган;</p>
				<p>4) <span class="bold">новац за који постоји сумња да је фалсификован</span> је новац за који овлашћени субјект сумња да се по свим или појединим елементима заштите новца разликује од готовог новца, односно ефективног страног новца;</p>
				<p>5) <span class="bold">овлашћени субјект</span> обухвата лица из тачке 1. став 1. ове одлуке, осим Народне банке Србије;</p>
				<p>6) <span class="bold">елементи заштите новца</span> су својства новца чији је циљ да онемогуће неовлашћену израду новца (нпр. заштићени папир, водени жиг, микротекст, дубока штампа, сигурносна нит, оптички варијабилна боја, састав метала, димензије и тежина);</p>
				<p>7) <span class="bold">експертиза</span> је поступак којим се утврђује да ли новац који се испитује има све елементе заштите и да ли су ти елементи оригинални, тј. аутентични;</p>
				<p>8) <span class="bold">индикатив </span>је словно-нумеричка ознака којом се идентификује одређенa врста фалсификата сличних карактеристика у оквиру једне валуте и апоена;</p>
				<p>9) <span class="bold">тип фалсификата </span>је словно-нумеричка ознака којом се идентификује одређена подврста фалсификата сличних карактеристика, у оквиру једног индикатива;</p>
				<p>10) <span class="bold">ималац новца</span> је физичко лице код којег је утврђено присуство новца за који постоји сумња да је фалсификован;</p>
				<p>11) <span class="bold">фалсификовани новац</span> је предмет који изгледа као новац а за који је, након спроведене експертизе, извештајем утврђено да се по свим или појединим елементима заштите разликује од новца;</p>
				<p>12) <span class="bold">репродукција новца</span> је репродукција готовог новца уређена прописом Народне банке Србије којим се уређују услови под којима се могу репродуковати новчанице и ковани новац, односно репродукција ефективног страног новца уређена одговарајућим страним прописом;</p>
				<p>13) <span class="bold">обрада ефективног страног новца </span>означава послове провере аутентичности, утврђивања бројне тачности и сортирања ефективног страног новца;</p>
				<p>14) <span class="bold">провера аутентичности ефективног страног новца </span>означава поступак провере ефективног страног новца ради издвајања примерака тог новца за које постоји сумња да су фалсификовани;</p>
				<p>15) <span class="bold">сортирање ефективног страног новца</span> означава физичко одвајање (разврставање) ефективног страног новца према апоенима и физичким особинама (подобности за даљи оптицај);</p>
				<p>16) <span class="bold">подобан ефективни страни новац </span>означава аутентичан ефективни страни новац, чије су физичке особине проверене и који је оцењен као подобан за враћање у оптицај;</p>
				<p>17) <span class="bold">неподобан ефективни страни новац </span>означава аутентичан ефективни страни новац, чије су физичке особине проверене и који је, због утврђених недостатака, оцењен као неподобан за враћање у оптицај;</p>
				<p>18) <span class="bold">запослени </span>означава запосленог код овлашћеног субјекта;</p>
				<p>19) <span class="bold">оспособљени запослени</span> означава запосленог код овлашћеног субјекта који је прошао обуку за поступак провере аутентичности и обраде новчаница и кованог новца који гласе на евро у складу са овом одлуком;</p>
				<p>20) <span class="bold">клијент</span> је било које лице које користи или је користило услуге овлашћеног субјекта;</p>
				<p>21) <span class="bold">уређаји за исплату новчаница</span> означавају различите врсте самоуслужних уређаја који се, употребом платних картица или других средстава, користе за исплату новчаница евра, уз задужење рачуна клијента (нпр. банкомат – <span class="italik">АТМ</span>).</p>
				<p class="bold">Поступање с новцем за који постоји сумња да је фалсификован </p>
				<p>3. Овлашћени субјект дужан је да проверава аутентичност новца, и то приликом његовог пријема од клијената, при обради новца и пре исплате клијентима, као и да новац за који сумња да је фалсификован достави Народној банци Србије ради експертизе. </p>
				<p>Овлашћени субјект не доставља Народној банци Србије ради експертизе:</p>
				<p>1) новац израђен на подлози која се очигледно, на први поглед, разликује од подлоге на којој је израђен оригинални новац;</p>
				<p>2) новац који гласи на непостојећи апоен или валуту;</p>
				<p>3) новац код кога се главни мотив или основна боја битно разликују од главног мотива и основне боје оригиналног новца.</p>
				<p>4. Ако је ималац новца за који постоји сумња да је фалсификован присутан у моменту утврђивања ове сумње – овлашћени субјект о овој сумњи одмах обавештава тог имаоца и Министарство унутрашњих послова (у даљем тексту: МУП). </p>
				<p>Имаоцу новца из става 1. ове тачке тај се новац привремено одузима и упућује му се молба да сачека долазак представника МУП-а, уз истовремено издавање потврде о привремено одузетом новцу (Прилог 1). </p>
				<p>5. Новац за који постоји сумња да је фалсификован банке достављају основној организационој јединици у Народној банци Србије у чијем су делокругу послови с готовином (у даљем тексту: Сектор), преко филијала Народне банке Србије. Пре достављања тог новца, банке Сектору достављају попуњени захтев за експертизу новца ради утврђивања његове аутентичности, у електронској форми, у складу са упутством којим се уређује електронска размена података између банака и Народне банке Србије у вези с трезорским пословима. </p>
				<p>У случају прекида рада електронског система, банке могу захтев из става 1. ове тачке доставити у писменој форми (Прилог 2). </p>
				<p>Други овлашћени субјекти новац за који постоји сумња да је фалсификован достављају Народној банци Србије посредством банака, које у том случају поступају у складу са ст. 1. и 2. ове тачке.</p>
				<p>6. После извршене експертизе, Народна банка Србије доставља банци извештај о извршеној експертизи новца достављеног под сумњом да је фалсификован, у коме се констатује да ли је реч о фалсификату (Прилог 3), оригиналном новцу (Прилог 4) или репродукцији новца (Прилог 5).</p>
				<p>Ако се констатује да је реч о фалсификату – одређују се квалитет израде фалсификата, индикатив и тип фалсификата (ако постоји).</p>
				<p>Фалсификати новца рангирају се по успешности израде, односно по степену сличности са оригиналним новцем – на следећи начин:</p>
				<p>– фалсификат лоше израде (1),</p>
				<p>– фалсификат осредње израде (2),</p>
				<p>– фалсификат добре израде (3),</p>
				<p>– фалсификат веома добре израде (4),</p>
				<p>– опасан фалсификат (5).</p>
				<p>Ако се констатује да је реч о оригиналном новцу – Народна банка Србије доставља банци одговарајућу вредност тог новца у истој валути или за тај износ одобрава рачун банке. Банка је дужна да обезбеди да се подносиоцу без одлагања врати новац или да му се одобри рачун за одговарајући износ.</p>
				<p class="bold">Поступање Народне банке Србије с фалсификованим новцем и међусобна сарадња</p>
				<p>7. Фалсификовани новац Народна банка Србије задржава без накнаде, а репродукције новца враћају се банци.</p>
				<p>8. Народна банка Србије може страним банкама и органима који се баве борбом против фалсификовања новца, на њихов захтев, предати фалсификовани новац. </p>
				<p>9. Народна банка Србије може правним лицима и предузетницима који се баве производњом, сервисирањем или продајом машина за обраду новца или уређаја за препознавање фалсификата, као и правним лицима која врше набавку ових машина и уређаја, на њихов захтев, привремено ставити на располагање фалсификовани новац, ради тестирања тих машина, односно апарата.</p>
				<p>10. Народна банка Србије и овлашћени субјекти дужни су да у борби против фалсификовања новца сарађују међусобно, као и с надлежним домаћим и страним органима, у складу с прописима. </p>
				<p>11. Народна банка Србије обавештава МУП и овлашћене субјекте о појави нових типова фалсификата веома добре израде (ознака 4) и опасних фалсификата (ознака 5). </p>
				<p>12. Народна банка Србије организује обуку за запослене код овлашћених субјеката, у складу са одредбама ове одлуке, као и запослених у МУП-у – ради њиховог упознавања са елементима заштите новца и ефикаснијег препознавања новца за који постоји сумња да је фалсификован.</p>
				<p class="bold">Провера аутентичности и обрада ефективног страног новца</p>
				<p class="italik">Провера аутентичности и обрада новчаница и кованог новца који гласе на евро</p>
				<p>13. Овлашћени субјект дужан је да пре враћања у оптицај провери аутентичност и подобност за даљи оптицај новчаница и кованог новца који гласе на евро, и то аутоматски и/или ручно.</p>
				<p>14. Аутоматска провера аутентичности и подобности за даљи оптицај новчаница евра врши се на машинама за руковање новчаницама у складу с минималним стандардима утврђеним у Прилогу 6.</p>
				<p>Машине за руковање новчаницама евра означавају машине дефинисане у Прилогу 7.</p>
				<p>Општи технички захтеви које машине за руковање новчаницама евра морају испунити утврђени су у прилозима 8 и 9.</p>
				<p>15. У поступку аутоматске обраде новчаница евра користе се само типови машина за руковање новчаницама које су на Листи типова машина за руковање новчаницама које су успешно прошле проверу рада, а коју објављује Европска централна банка на својој интернет презентацији.</p>
				<p>16. Ручну проверу аутентичности и подобности за даљи оптицај новчаница и кованог новца који гласе на евро врше искључиво оспособљени запослени.</p>
				<p>Ручна провера аутентичности и подобности за даљи оптицај новчаница евра врши се у складу с минималним стандардима утврђеним у Прилогу 10.</p>
				<p>17. Аутоматска провера аутентичности и подобности за даљи оптицај кованог новца који гласи на евро врши се искључиво на машинама које су добиле позитивно мишљење о раду и објављене су на листи машина за обраду кованог новца који гласи на евро а коју објављује Европска комисија на својој интернет презентацији.</p>
				<p>18. У оптицај се могу вратити само подобне новчанице и ковани новац који гласе на евро.</p>
				<p>Не морају се обрађивати новчанице и ковани новац који гласе на евро који су преузети од Народне банке Србије или од овлашћеног субјекта који је проверио њихову аутентичност и подобност за даљи оптицај у складу са овом одлуком. </p>
				<p>19. Новчанице евра које су обрађене аутоматски и за које је утврђено да су подобне за оптицај могу се вратити у оптицај преко машина за руковање новчаницама које користе клијенти, уређаја за исплату новчаница и благајни.</p>
				<p>Новчанице евра које су обрађене ручно и за које је утврђено да су подобне за оптицај – могу се вратити у оптицај само преко благајне.</p>
				<p>20. Ковани новац који гласи на евро који је оштећен или код ког су услед коришћења у оптицају значајно промењени неки од техничких параметара или идентификационих карактеристика – сматра се неподобним ефективним страним новцем. Ковани новац који гласи на евро чији су технички параметри или идентификационе карактеристике намерно мењани – такође се сматра неподобним ефективним страним новцем. Значајном променом техничке спецификације кованог новца који гласи на евро, у смислу ове одлуке, сматра се промена једне димензије тог кованог новца у односу на исту димензију утврђену прописом Европске уније којим се дефинишу основна обележја кованог новца који гласи на евро за најмање 0,30 mm и/или ако се тежина тог кованог новца разликује од тежине утврђене тим прописом за најмање 5%. </p>
				<p class="italik">Провера аутентичности и обрада осталих валута</p>
				<p>21. Провера аутентичности осталих валута врши се уређајима за проверу аутентичности новца и ручном провером заштитних елемената новца, уз коришћење информација о страним валутама које Народна банка Србије објављује на својој интернет презентацији а која је доступна овлашћеним субјектима.</p>
				<p class="bold">Обука за проверу аутентичности и ручну обраду новчаница и кованог новца који гласe на евро</p>
				<p>22. Народна банка Србије спроводи посебну обуку запослених у банкама за проверу аутентичности и ручну обраду новчаница и кованог новца који гласе на евро, на основу захтева банке. </p>
				<p>Захтев из става 1. ове тачке доставља се у електронској форми, а може се доставити и у писменој форми у случају прекида рада електронског система. Садржина овог захтева у електронској форми утврђена је упутством којим се уређује електронска размена података између банака и Народне банке Србије у вези с трезорским пословима, а садржина и форма тог захтева у писменој форми утврђене су у Прилогу 11. Захтев у писменој форми мора потписати одговорно лице подносиоца захтева.</p>
				<p>23. Банка је дужна да обезбеди да извештај из тачке 24. ове одлуке поседује најмање сваки тридесети запослени од укупног броја запослених који ће обављати послове провере аутентичности и ручне обраде новчаница и кованог новца који гласе на евро. </p>
				<p>Банка води рачуна о томе да запослени који долази на обуку у Народну банку Србије има искуства у обради новца, као и одговарајуће способности за преношење знања на друге запослене у банци, код пружаоца платних услуга који има рачун код банке и овлашћеног мењача с којим банка има закључен уговор о обављању мењачких послова. </p>
				<p>24. Народна банка Србије издаје извештај о извршеној обуци за проверу аутентичности и ручну обраду новчаница и кованог новца који гласе на евро (Прилог 12) и доставља га банци у којој раде запослени који су прошли обуку. </p>
				<p>25. За спроведену обуку обрачунава се и наплаћује накнада у складу са одлуком којом се утврђује јединствена тарифа по којој Народна банка Србије наплаћује накнаду за извршене услуге.</p>
				<p>26. Запослени у банци који су у Народној банци Србије обучени за проверу аутентичности и ручну обраду новчаница и кованог новца који гласе на евро обучавају запослене у банци у којој су и сами запослени, запослене код пружаоца платних услуга који има рачун код те банке и запослене код овлашћеног мењача с којим та банка има закључен уговор о обављању мењачких послова. </p>
				<p>Народна банка Србије ће, ради ефикасности обуке из става 1. ове тачке, запосленима у банци који ту обуку спроводе ставити на располагање презентацију која садржи детаљне описе заштитних елемената ефективног страног новца који гласи на евро и описе појединих фалсификата, а омогућиће и одговарајући контакт ради давања допунских објашњења и разјашњења спорних питања. </p>
				<p>27. Пружалац платних услуга и овлашћени мењач подносе захтев за обуку за проверу аутентичности и ручну обраду новчаница и кованог новца који гласе на евро за своје запослене – банци код које имају рачун, односно банци с којом имају закључен уговор о обављању мењачких послова (Прилог 13).</p>
				<p>28. После спроведене обуке, банка издаје извештај о извршеној обуци за проверу аутентичности и ручну обраду новчаница и кованог новца који гласе на евро (Прилог 14) и доставља га пружаоцу платних услуга и овлашћеном мењачу код којих раде запослени који су прошли обуку у тој банци. </p>
				<p>Истовремено, банка издаје извештај о извршеној обуци за проверу аутентичности и ручну обраду новчаница и кованог новца који гласе на евро (Прилог 15), који доставља Народној банци Србије у електронској форми, у складу са упутством којим се уређује електронска размена података између банака и Народне банке Србије у вези с трезорским пословима. Извештај из овог става банка доставља Народној банци Србије збирно, за све полазнике једне обуке.</p>
				<p class="bold">Провера начина обављања послова провере аутентичности и обраде ефективног страног новца</p>
				<p>29. Народна банка Србије спроводи провере код банака и пружалаца платних услуга ради утврђивања да ли се послови провере аутентичности и обраде ефективног страног новца обављају у складу са одредбама ове одлуке. </p>
				<p>Провере из става 1. ове тачке спроводе се у складу са одредбама одлуке којом се уређује управљање токовима готовине којима је уређена провера начина обављања послова управљања токовима готовине код банака.</p>
				<p class="bold">Извештавање о обради новчаница и кованог новца који гласе на евро</p>
				<p>30. Овлашћени субјект дужан је да Народној банци Србије доставља полугодишње извештајe о промету новчаница и кованог новца који гласе на евро (Прилог 16) и извештајe о обрађеним новчаницама и кованом новцу који гласе на евро (Прилог 17), најкасније 10. августа текуће године за прву половину те године, односно 10. фебруара наредне године за другу половину текуће године.</p>
				<p>31. Овлашћени субјект дужан је да Народној банци Србије достави попис машина за руковање новчаницама евра, машина за обраду кованог новца који гласи на евро и уређаја за исплату новчаница (Прилог 18) и попис својих организационих делова (огранци, филијале, експозитуре и сл.) у којима се врше уплате, исплате и обрада новчаница и кованог новца који гласе на евро (Прилог 19) – у року од три месеца од дана пријема решења Народне банке Србије о издавању дозволе за рад банке, решења Народне банке Србије о давању дозволе за пружање платних услуга, односно дозволе за издавање електронског новца, односно решења Пореске управе о издавању овлашћења за обављање мењачких послова.</p>
				<p>Oвлашћени субјект дужан је да Народну банку Србије без одлагања обавести о свим променама које се односе на машине за руковање новчаницама евра, машине за обраду кованог новца који гласи на евро и уређаје за исплату новчаница, као и на назив, место и адресу организационих делова овлашћеног субјекта у којима се врше уплате, исплате и обрада новчаница и кованог новца који гласе на евро.</p>
				<p>32. Извештаје из тачке 30. и податке и обавештења из тачке 31. ове одлуке банке достављају Сектору у електронској форми, у складу са упутством којим се уређује електронска размена података између банака и Народне банке Србије у вези с трезорским пословима, а могу их доставити и у писменој форми, у случају прекида рада електронског система.</p>
				<p>Пружаоци платних услуга и овлашћени мењачи извештаје, податке и обавештења из става 1. ове тачке достављају Народној банци Србије у складу са упутством које доноси гувернер Народне банке Србије.</p>
				<p class="bold">Прилози</p>
				<p>33. Прилози из ове одлуке одштампани су уз ову одлуку и њен су саставни део.</p>
				<p class="bold">Прелазне и завршне одредбе</p>
				<p>34. Обуку из тачке 22. став 1. ове одлуке Народна банка Србије спроводи од 1. јануара 2018. године, а банке обуку из тачке 26. став 1. ове одлуке спроводе од 1. јула 2018. године.</p>
				<p>Проверу аутентичности и обраду новчаница и кованог новца који гласе на евро у складу с тач. 13. до 20. ове одлуке овлашћени субјекти врше од 1. јануара 2020. године. </p>
				<p>Проверу аутентичности и обраду новчаница и кованог новца који гласе на евро до 1. јануара 2020. године овлашћени субјекти врше у складу с тачком 21. ове одлуке.</p>
				<p>Попис машина и попис организационих делова из тачке 31. став 1. ове одлуке са стањем на дан 31. децембра 2019. године – овлашћени субјекти дужни су да доставе Народној банци Србије најкасније 10. фебруара 2020. године.</p>
				<p>Извештаје из тачке 30. ове одлуке овлашћени субјекти дужни су да први пут доставе за прву половину 2020. године, и то најкасније 10. августа те године.</p>
				<p>35. Даном ступања на снагу ове одлуке престаје да важи Одлука о поступању с новцем за који постоји сумња да је фалсификован („Службени гласник РС”, број 62/13). </p>
				<p>36. Ова одлука ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">ИО НБС број 66</p>
				<p class="potpis">У Београду, 7. децембра 2017. године</p>
				<p class="potpis">Председавајућа</p>
				<p class="potpis">Извршног одбора Народне банке Србије,</p>
				<p class="potpis">гувернер</p>
				<p class="potpis">Народне банке Србије,</p>
				<p class="potpis">др <span class="bold">Јоргованка Табаковић,</span> с.р</p>
				<p>&nbsp;</p>
				<p class="clan" style="text-align: right">Прилози</p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/NBS-FALSIFIKAT-prilozi_opt.jpeg&amp;doctype=reg&amp;abc=cba&amp;eli=true&amp;eliActId=424457&amp;regactid=424457" alt="NBS-FALSIFIKAT-prilozi_Page_01.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/NBS-FALSIFIKAT-priloz_opt1.jpeg&amp;doctype=reg&amp;abc=cba&amp;eli=true&amp;eliActId=424457&amp;regactid=424457" alt="NBS-FALSIFIKAT-prilozi_Page_02.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/NBS-FALSIFIKAT-priloz_opt2.jpeg&amp;doctype=reg&amp;abc=cba&amp;eli=true&amp;eliActId=424457&amp;regactid=424457" alt="NBS-FALSIFIKAT-prilozi_Page_03.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/NBS-FALSIFIKAT-priloz_opt3.jpeg&amp;doctype=reg&amp;abc=cba&amp;eli=true&amp;eliActId=424457&amp;regactid=424457" alt="NBS-FALSIFIKAT-prilozi_Page_04.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/NBS-FALSIFIKAT-priloz_opt4.jpeg&amp;doctype=reg&amp;abc=cba&amp;eli=true&amp;eliActId=424457&amp;regactid=424457" alt="NBS-FALSIFIKAT-prilozi_Page_05.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/NBS-FALSIFIKAT-priloz_opt5.jpeg&amp;doctype=reg&amp;abc=cba&amp;eli=true&amp;eliActId=424457&amp;regactid=424457" alt="NBS-FALSIFIKAT-prilozi_Page_06.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/NBS-FALSIFIKAT-priloz_opt6.jpeg&amp;doctype=reg&amp;abc=cba&amp;eli=true&amp;eliActId=424457&amp;regactid=424457" alt="NBS-FALSIFIKAT-prilozi_Page_07.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/NBS-FALSIFIKAT-priloz_opt7.jpeg&amp;doctype=reg&amp;abc=cba&amp;eli=true&amp;eliActId=424457&amp;regactid=424457" alt="NBS-FALSIFIKAT-prilozi_Page_08.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/NBS-FALSIFIKAT-priloz_opt8.jpeg&amp;doctype=reg&amp;abc=cba&amp;eli=true&amp;eliActId=424457&amp;regactid=424457" alt="NBS-FALSIFIKAT-prilozi_Page_09.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/NBS-FALSIFIKAT-priloz_opt9.jpeg&amp;doctype=reg&amp;abc=cba&amp;eli=true&amp;eliActId=424457&amp;regactid=424457" alt="NBS-FALSIFIKAT-prilozi_Page_10.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/NBS-FALSIFIKAT-prilo_opt10.jpeg&amp;doctype=reg&amp;abc=cba&amp;eli=true&amp;eliActId=424457&amp;regactid=424457" alt="NBS-FALSIFIKAT-prilozi_Page_11.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/NBS-FALSIFIKAT-prilo_opt11.jpeg&amp;doctype=reg&amp;abc=cba&amp;eli=true&amp;eliActId=424457&amp;regactid=424457" alt="NBS-FALSIFIKAT-prilozi_Page_12.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/NBS-FALSIFIKAT-prilo_opt12.jpeg&amp;doctype=reg&amp;abc=cba&amp;eli=true&amp;eliActId=424457&amp;regactid=424457" alt="NBS-FALSIFIKAT-prilozi_Page_13.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/NBS-FALSIFIKAT-prilo_opt13.jpeg&amp;doctype=reg&amp;abc=cba&amp;eli=true&amp;eliActId=424457&amp;regactid=424457" alt="NBS-FALSIFIKAT-prilozi_Page_14.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/NBS-FALSIFIKAT-prilo_opt14.jpeg&amp;doctype=reg&amp;abc=cba&amp;eli=true&amp;eliActId=424457&amp;regactid=424457" alt="NBS-FALSIFIKAT-prilozi_Page_15.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/NBS-FALSIFIKAT-prilo_opt15.jpeg&amp;doctype=reg&amp;abc=cba&amp;eli=true&amp;eliActId=424457&amp;regactid=424457" alt="NBS-FALSIFIKAT-prilozi_Page_16.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/NBS-FALSIFIKAT-prilo_opt16.jpeg&amp;doctype=reg&amp;abc=cba&amp;eli=true&amp;eliActId=424457&amp;regactid=424457" alt="NBS-FALSIFIKAT-prilozi_Page_17.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/NBS-FALSIFIKAT-prilo_opt17.jpeg&amp;doctype=reg&amp;abc=cba&amp;eli=true&amp;eliActId=424457&amp;regactid=424457" alt="NBS-FALSIFIKAT-prilozi_Page_18.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/NBS-FALSIFIKAT-prilo_opt18.jpeg&amp;doctype=reg&amp;abc=cba&amp;eli=true&amp;eliActId=424457&amp;regactid=424457" alt="NBS-FALSIFIKAT-prilozi_Page_19.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/NBS-FALSIFIKAT-prilo_opt19.jpeg&amp;doctype=reg&amp;abc=cba&amp;eli=true&amp;eliActId=424457&amp;regactid=424457" alt="NBS-FALSIFIKAT-prilozi_Page_20.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/NBS-FALSIFIKAT-prilo_opt20.jpeg&amp;doctype=reg&amp;abc=cba&amp;eli=true&amp;eliActId=424457&amp;regactid=424457" alt="NBS-FALSIFIKAT-prilozi_Page_21.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/NBS-FALSIFIKAT-prilo_opt21.jpeg&amp;doctype=reg&amp;abc=cba&amp;eli=true&amp;eliActId=424457&amp;regactid=424457" alt="NBS-FALSIFIKAT-prilozi_Page_22.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/NBS-FALSIFIKAT-prilo_opt22.jpeg&amp;doctype=reg&amp;abc=cba&amp;eli=true&amp;eliActId=424457&amp;regactid=424457" alt="NBS-FALSIFIKAT-prilozi_Page_23.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/NBS-FALSIFIKAT-prilo_opt23.jpeg&amp;doctype=reg&amp;abc=cba&amp;eli=true&amp;eliActId=424457&amp;regactid=424457" alt="NBS-FALSIFIKAT-prilozi_Page_24.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/NBS-FALSIFIKAT-prilo_opt24.jpeg&amp;doctype=reg&amp;abc=cba&amp;eli=true&amp;eliActId=424457&amp;regactid=424457" alt="NBS-FALSIFIKAT-prilozi_Page_25.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/NBS-FALSIFIKAT-prilo_opt25.jpeg&amp;doctype=reg&amp;abc=cba&amp;eli=true&amp;eliActId=424457&amp;regactid=424457" alt="NBS-FALSIFIKAT-prilozi_Page_26.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/NBS-FALSIFIKAT-prilo_opt26.jpeg&amp;doctype=reg&amp;abc=cba&amp;eli=true&amp;eliActId=424457&amp;regactid=424457" alt="NBS-FALSIFIKAT-prilozi_Page_27.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/NBS-FALSIFIKAT-prilo_opt27.jpeg&amp;doctype=reg&amp;abc=cba&amp;eli=true&amp;eliActId=424457&amp;regactid=424457" alt="NBS-FALSIFIKAT-prilozi_Page_28.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/NBS-FALSIFIKAT-prilo_opt28.jpeg&amp;doctype=reg&amp;abc=cba&amp;eli=true&amp;eliActId=424457&amp;regactid=424457" alt="NBS-FALSIFIKAT-prilozi_Page_29.tiff"></p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 47. став 1. Закона о културним добрима („Службени гласник РС”, бр. 71/94, 52/11 и 99/11 – др. закон) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12),</p>
	<p>Влада доноси </p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ОДЛУКУ </p>
	<p class="naslov" style="margin-top: 0">о утврђивању виле „Даница – Дом Вујића” у Бањи Ковиљачи за споменик културе 
	</p>
	<p class="naslov" style="margin-top: 0">
	<span style="font-weight: 400" lang="sr-cyrl">"Службени гласник РС", број 
	108 од 6. децембра 2013.</span></p>
	<p class="naslov" style="margin-top: 0">&nbsp;</p>
	<p>1. Вила „Даница – Дом Вујића” у Бањи Ковиљачи утврђује се за споменик културе.</p>
	<p>2. Вила „Даница – Дом Вујића” у Бањи Ковиљачи (у даљем тексту: споменик културе) налази се на територији општине Лозница, у Бањи Ковиљачи, Народног фронта 54, у приватној својини, на катастарској парцели број 343, КО Бања Ковиљача, у државној својини. 
	</p>
	<p>Споменик културе саграђен је почетком друге деценије ХХ века. Власници поседују тапију према којој се види да је од 1911. године парцела мењала власнике и била изграђивана у фазама. На „Плану виле за Даницу, жену Живојина Јовановића, машинисте у Бањи Ковиљачи” потписан је инж. Драг. Стевановић. Ова приземна грађевина, симетрично решене правоугаоне основе, компонована је по узору на мале типске виле средњоевропских бања на прелазу векова. Решена је троделном поделом са централним и два бочна ризалита. Зидно платно бочних ризалита главне фасаде хоризонталном поделом рашчлањено је на три дела, тако да је први појас сокл, други средишњи одвојен натпрозорним венцем изведеним у малтерној пластици, а трећи је калкан са кружним отвором и дрвеним троугластим украсним детаљем. Кућа је имала на средишњем делу главне фасаде отворен трем са декоративном дрвеном оградом, који је затворен убрзо по усељењу. Супротна фасада решена је тако да је средишњи ризалит истурен и завршен калканом са кружним отвором и дрвеним троугластим украсним детаљем, а бочни ризалити надвишени су хоризонталном ивицом крова. Сокл је изведен од ломљеног камена. 
	</p>
	<p>Овај споменик културе као пример типске бањске архитектуре сврстава се у значајна остварења градитељског наслеђа Бање Ковиљаче. 
	</p>
	<p>3. Заштићена околина споменика културе обухвата катастарске парцеле брoj: 342/2, 342/3, 343, 344/1 и 345/1, КО Бања Ковиљача, у државној својини.</p>
	<p>4. Утврђују се следеће мере заштите споменика културе:</p>
	<p>1) очување изворног изгледа спољашње архитектуре и ентеријера, хоризонталног и вертикалног габарита, облика и нагиба крова, свих конструктивних и декоративних елемената, стилских карактеристика, оригиналних материјала и функционалних карактеристика;</p>
	<p>2) ажурно праћење стања и одржавање конструктивно-статичког система, кровног покривача, свих фасада, ентеријера и исправности инсталација у споменику културе;</p>
	<p>3) забрана радова који могу угрозити статичку стабилност споменика културе; 
	</p>
	<p>4) забрана преправки, доградње, преградње и надградње споменика културе; 
	</p>
	<p>5) вођење електро и ТТ водова подземним путем;</p>
	<p>6) забрана постављања прикључних кутија, ормара и расхладних уређаја на спољашњим површинама споменика културе; 
	</p>
	<p>7) неговање и редовно одржавање декоративне флоре. </p>
	<p>5. Утврђују се следеће мере заштите заштићене околине споменика културе:</p>
	<p>1) забрана градње и постављања трајних или привремених објеката који својом наменом, волуменом габарита по висини и облику могу угрозити или деградирати споменик културе или његову заштићену околину;</p>
	<p>2) забрана постављања покретних тезги, киоска и других привремених објеката унутар заштићене околине споменика културе;</p>
	<p>3) забрана радова који могу угрозити статичку безбедност споменика културе; 
	</p>
	<p>4) забрана извођења радова којима се врши промена облика или намене терена; 
	</p>
	<p>5) забрана постављања далековода, ваздушних електро и ТТ водова преко заштићених парцела, њихово вођење извршити подземним каналима, уз враћање терена у првобитно стање; 
	</p>
	<p>6) урбанистичко и комунално уређење, хортикултурно опремање, неговање декоративне флоре и редовно одржавање простора заштићене околине споменика културе у функцији споменика културе. 
	</p>
	<p>6. Ова одлука ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">05 број 633-10361/2013</p>
	<p class="potpis" style="margin-top: 0">У Београду, 4. децембра 2013. године</p>
	<p class="potpis" style="margin-top: 0"><span class="bold">Влада</span></p>
	<p class="potpis" style="margin-top: 0">Председник,</p>
	<p class="potpis" style="margin-top: 0"><span class="bold">Ивица Дачић, 
	</span>с.р. </p>


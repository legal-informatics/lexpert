


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 46. став 1. Закона о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС и 98/13 – УС) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12), 
	</p>
	<p>Влада доноси </p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ОДЛУКУ</p>
	<p class="naslov" style="margin-top: 0">о изради Просторног плана подручја посебне намене Борско-мајданпечког рударског басена</p>
	<p class="naslov" style="margin-top: 0"><span style="font-weight: 400">
	"Службени гласник РС", број 4 од 17. јануара 2014.</span></p>
	<p class="naslov" style="margin-top: 0">&nbsp;</p>
	<p>1. Приступа се изради Просторног плана подручја посебне намене Борско-мајданпечког рударског басена (у даљем тексту: Просторни план).</p>
	<p>2. Подручје Просторног плана (у даљем тексту: планско подручје) обухвата целе територије општина Бор и Мајданпек. 
	</p>
	<p>Подручје Просторног плана дато је на графичком приказу, који је одштампан уз ову одлуку и чини њен саставни део.</p>
	<p>3. Просторни план садржи: полазне основе; оцену постојећег стања, ограничења и потенцијала (SWOT анализа) планског подручја; границе планског подручја; делове планског подручја за које је предвиђена израда урбанистичког плана; циљеве, принципе и оперативне циљеве просторног развоја подручја посебне намене; концепцију просторног развоја подручја посебне намене; концепцију и пропозиције заштите, уређења и коришћења природе и природних система; концепцију и пропозиције у односу на евентуалне демографско-социјалне проблеме; просторни развој функција посебне намене, дистрибуцију активности и употребу земљишта; просторни развој саобраћаја, инфраструктурних система и повезивање са другим мрежама; правила уређења и грађења и друге елементе регулације за делове територије у обухвату Просторног плана за које није предвиђена израда урбанистичког плана; мере заштите, уређења и унапређења природних и културних добара; мере заштите еколошки значајних подручја; мере заштите животне средине; мере и инструменте за остваривање и спровођење Просторног плана и приоритете просторног развоја планског подручја.</p>
	<p>Просторни план ће садржати правила изградње и правила уређења простора, односно, елементе плана детаљне регулације за одређене целине и комплексе, као што су: индустријски комплекс РТБ у Бору, зона одлагалишта јаловине и површински коп у Бору, флотација и флотацијско јаловиште, површински коп, комплекс примарне прераде руде и одлагалишта јаловине у Великом Кривељу, подручје рударских радова у зони Церова, комплекс за производњу креча у Заграђу, комплекс кварцних пешчара и зона изворишта пијаће воде у Доњој Белој Реци, подручје рударских радова у Мајданпеку, и други комплекси и површине посебне намене у обухвату Просторног плана.</p>
	<p>Границе просторних целина и услови израде правила изградње и правила уређења простора биће одређени у Концепту просторног плана.</p>
	<p>Саставни део Просторног плана чини и Стратешка процена утицаја на животну средину.</p>
	<p>4. Носилац израде Просторног плана је Републичка агенција за просторно планирање. 
	</p>
	<p>Носилац израде Просторног плана дужан је да обезбеди прибављање мишљења, услова и сагласности надлежних органа и организација прописаних законом, као и да осигура сарадњу и усаглашавање ставова са свим релевантним субјектима планирања.</p>
	<p>5. Министарства, посебне организације, јавна предузећа и установе надлежне за послове који су од значаја за Просторни план, доставиће без накнаде у року од 30 дана, све расположиве податке и документацију из делокруга свог рада носиоцу израде Просторног плана.</p>
	<p>Надлежни орган, односно организација уступиће постојеће копије топографског и катастарског плана, односно дигиталне записе, односно катастар подземних инсталација, односно ортофото снимке, носиоцу израде Просторног плана, без накнаде у року од 30 дана.</p>
	<p>6. Рок за израду Нацрта просторног плана је 15 месеци од дана ступања на снагу ове одлуке. 
	</p>
	<p>7. Средства за израду Просторног плана у целости обезбеђује РТБ Бор Група – Рударско-топионичарски басен Бор д.о.о. 
	</p>
	<p>8. Одлука о изради стратешке процене утицаја Просторног плана подручја посебне намене Борско-мајданпечког рударског басена на животну средину („Службени гласник РС”, број 112/13) је саставни део ове одлуке. 
	</p>
	<p>За потребе израде Стратешке процене утицаја биће урађена студија Управљање животном средином у Борско-мајданпечком рударском басену.</p>
	<p>9. Нацрт Просторног плана биће изложен на јавни увид у трајању од 30 дана у зградама скупштина општина Бор и Мајданпек.</p>
	<p>У току јавног увида спровешће се стручна расправа о Нацрту просторног плана са научним институцијама, установама и јавним предузећима и другим заинтересованим предузећима, друштвима и асоцијацијама са територија општина из става 1. ове тачке.</p>
	<p>10. Даном ступања на снагу ове одлуке престаје да важи Одлукa о изради Просторног плана подручја посебне намене Борско-мајданпечког рударског басена („Службени гласник РС”, број 70/11).</p>
	<p>11. Ова одлука ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">05 број 350-172/2014</p>
	<p class="potpis" style="margin-top: 0">У Београду, 14. јануара 2014. године 
	</p>
	<p class="potpis" style="margin-top: 0"><span class="bold">Влада</span></p>
	<p class="potpis" style="margin-top: 0">Председник,</p>
	<p class="potpis" style="margin-top: 0"><span class="bold">Ивица Дачић, 
	</span>с.р.</p>
	<p class="potpis">&nbsp;</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/majdanpek_opt.jpeg&amp;doctype=reg&amp;abc=cba&amp;eli=true&amp;eliActId=418195&amp;regactid=418195" alt="majdanpek.tiff"></p>


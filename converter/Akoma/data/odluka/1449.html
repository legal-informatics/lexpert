


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p>На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), </p>
				<p>Влада доноси</p>
				<p>&nbsp;</p>
				<p class="odluka-zakon">ОДЛУКУ</p>
				<p class="naslov">о образовању Радне групе за праћење и реализацију пројекта „Обилазница око Београда” </p>
				<p class="centar">"Службени гласник РС", број 86 од 21. октобра 
				2016.</p>
				<p class="naslov">&nbsp;</p>
				<p>1. Образује се Радна група за праћење и реализацију пројекта „Обилазница око Београда” (у даљем тексту: Радна група).</p>
				<p>2. Задатак Радне групе је сарадња са компанијом „Sinohydro Corporation Limited”, Народна Република Кина и компанијом Azvirt Limited Liability Company, Република Азербејџан, ради ефикаснијег праћења и реализације пројекта „Обилазница око Београда”, као и ради изналажења прихватљивих облика изградње, финансирања, одржавања и експлоатације нових путних пројеката, нарочито оних који нису обухваћени уговорима о градњи.</p>
				<p>3. У Радну групу именују се:</p>
				<p>1) за председника:</p>
				<p>– проф. др Зорана Михајловић, потпредседник Владе и министар грађевинарства, саобраћаја и инфраструктуре;</p>
				<p>2) за заменика председника:</p>
				<p>– Миодраг Поледица, државни секретар у Министарству грађевинарства, саобраћаја и инфраструктуре;</p>
				<p>3) за чланове:</p>
				<p>– Ивица Којић, Кабинет председника Владе;</p>
				<p>– Ненад Мијаиловић, државни секретар у Министарству финансија;</p>
				<p>– Бранко Дрчелић, вршилац дружности директора Управе за јавни дуг у Министарству финансија;</p>
				<p>– Зоран Дробњак, вршилац дужности директора Јавног предузећа „Путеви Србије”;</p>
				<p>– Славољуб Тубић, помоћник директoра Јавног предузећа „Путеви Србије”;</p>
				<p>– Љубомир Аксентијевић, посебни саветник потпредседника Владе и министра грађевинарства, саобраћаја и инфраструктуре;</p>
				<p>– Радојко Обрадовић, посебни саветник потпредседника Владе и министра грађевинарства, саобраћаја и инфраструктуре;</p>
				<p>– Никола Миливојевић, саветник потпредседника Владе и министра грађевинарства саобраћаја и инфраструктуре;</p>
				<p>– Слободан Климента, саветник потпредседника Владе и министра грађевинарства, саобраћаја и инфраструктуре; </p>
				<p>– Милена Стојаков, стручно лице за реализацију инфраструктурних пројеката у Министарству грађевинарства, саобраћаја и инфраструктуре;</p>
				<p>– Иван Илић, саветник у Одељењу за управљање пројектима финансираним из фондова Европске уније у Министарству грађевинарства, саобраћаја и инфраструктуре.</p>
				<p>4. Стручну и административно-техничку потпору Радној групи пружа Министарство грађевинарства, саобраћаја и инфраструктуре.</p>
				<p>5. Даном ступања на снагу ове одлуке, престаје да важи Одлука о образовању Радне групе за реализацију пројекта „Обилазница око Београда” и других капиталних пројеката из области путне привреде („Службени гласник РС”, бр. 62/16 и 63/16).</p>
				<p>6. Ова одлука ступа на снагу наредног дана од објављивања у „Службеном гласнику Републике Србије”.</p>
				<p>&nbsp;</p>
				<p class="potpis">05 број 02-9916/2016 </p>
				<p class="potpis">У Београду, 20. октобра 2016. године</p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Александар Вучић, </span>с.р.</p>
	</div>


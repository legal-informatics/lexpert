


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	</style>


	<div class="story">
				<p class="redakcijskipreciscentekst">Редакцијски пречишћен текст</p>
				<p>&nbsp;</p>
				<p>&nbsp;</p>
				<p>На основу члана 5. став 1, а у вези са чланом 79. став 1. Закона о јавним предузећима („Службени гласник РС”, број 15/16) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), </p>
				<p>Влада доноси </p>
				<p class="odluka-zakon">ОДЛУКУ</p>
				<p class="odluka-zakon">о усклађивању пословања Јавног предузећа за развој планинског туризма „Стара планина”, Књажевац са Законом о јавним предузећима</p>
				<p class="auto-style1">"Службени гласник РС", бр. 51 од 25. маја 
				2017, 78 од 18. августа 2017, 108 од 1. децембра 2017.</p>
				<p class="bold">1. Уводне одредбе</p>
				<p class="clan">Члан 1.</p>
				<p>Јавно предузеће за развој, изградњу и уређење туристичког центра „Бабин зуб” на Старој планини, Књажевац, Књаза Милоша 41, основано је Одлуком о оснивању јавног предузећа за развој, изградњу и уређење туристичког центра ,,Бабин зуб” на Старој планини Скупштине општине Књажевац, („Службени лист општине Књажевац”, бр. 14/90, 3/93 и 23/93). </p>
				<p>Одлуком о усаглашавању организације рада Јавног предузећа за развој, изградњу и уређење туристичког центра „Бабин зуб” на Старој планини, од 20. фебруара 1998. године, Јавно предузеће за развој, изградњу и уређење туристичког центра „Бабин зуб” на Старој планини, усагласило је организацију рада са Законом о предузећима (,,Службени лист СРЈ”, бр. 29/96 и 29/97), Законом о јавним предузећима (,,Службени гласник РС”, број 6/90), Законом о туризму (,,Службени гласник РС”, бр. 35/94 и 38/94), Законом о класификацији делатности и о регистру јединица разврставања („Службени лист СРЈ”, број 31/96) и Законом о средствима у својини Републике Србије („Службени гласник РС”, бр. 53/95, 3/96 – исправка, 54/96 и 32/97).</p>
				<p>Скупштина општине Књажевац донела је одлуку о преносу оснивачких права у Јавном предузећу за развој, изградњу и уређење туристичког центра ,,Бабин зуб” на Старој планини, Књажевац, са општине Књажевац на Републику Србију, број 023-8/2008-01 од 17. марта 2008. године. У складу са наведеном одлуком и Закључком Владе 05 број 023-5983/2007-008 од 27. марта 2008. године, Уговор о преносу оснивачких права у Јавном предузећу за развој, изградњу и уређење туристичког центра ,,Бабин зуб” на Старој планини, са општине Књажевац на Републику Србију закључен је 10. априла 2008. године измећу Републике Србије и општине Књажевац, оверен пред Првим општинским судом у Београду под Ов. број II 2029/08 од 10. априла 2008. године.</p>
				<p>Решењем Владе 05 број 023-550/2009 од 5. фебруара 2009. године, дата је сагласност на Одлуку о статусној промени спајање уз припајање Друштва са ограниченом одговорношћу за координацију и оперативно вођење пројекта развоја планинског туризма на подручју Старе планине „Стара планина” д.о.о. Књажевац, Јавном предузећу за развој, изградњу и уређење туристичког центра „Бабин зуб”, Књажевац, коју је донео Управни одбор Јавног предузећа „Бабин зуб” на седници одржаној 12. јануара 2009. године. На основу наведеног решења Владе, 12. фебруара 2009. године закључен је Уговор о спајању уз припајање „Стара планина” д.о.о. Књажевац, Јавном предузећу „Бабин зуб”, Књажевац. </p>
				<p>Решењем Владе 05 број 023-2642/2009 од 14. маја 2009. године, дата је сагласност на Одлуке о промени седишта, пословног имена и делатности предузећа, које је Управни одбор Јавног предузећа ,,Бабин зуб” донео на седници од 31. марта 2009. године, а регистровао у Агенцији за привредне регистре 9. јуна 2009. године и од тада послује под именом Јавно предузеће за развој планинског туризма ,,Стара планина”, Књажевац, Милоша Обилића 1.</p>
				<p class="clan">Члан 2.</p>
				<p>Оснивање Јавног предузећа уписано је у Регистар привредних субјеката у Агенцији за привредне регистре решењем БД 76244/2008 од 19. маја 2008. године под матичним бројем 07405669. </p>
				<p class="clan">Члан 3.</p>
				<p>Оснивач Јавног предузећа је Република Србија, а права оснивача врши Влада, Београд, Немањина 11, матични број 07020171 (у даљем тексту: Оснивач). </p>
				<p class="clan">Члан 4.</p>
				<p>Јавно предузеће послује под пословним именом: Јавно предузеће за развој планинског туризма „Стара планина”, Књажевац, Милоша Обилића 1 (у даљем тексту: Јавно предузеће).</p>
				<p>Скраћено пословно име Јавног предузећа је: ЈП „Стара планина”, Књажевац.</p>
				<p>Јавно предузеће може променити пословно име одлуком коју доноси Надзорни одбор, на коју сагласност даје Оснивач.</p>
				<p class="clan">Члан 5.</p>
				<p>Седиште Јавног предузећа је у Књажевцу, Милоша Обилића 1.</p>
				<p class="clan">Члан 6.</p>
				<p>Јавно предузеће има својство правног лица, права, обавезе и одговорности утврђене законом и овом одлуком.</p>
				<p>Јавно предузеће за своје обавезе одговара целокупном својом имовином.</p>
				<p>Јавно предузеће има печат и штамбиљ, чији се изглед и садржина утврђују статутом Јавног предузећа (у даљем тексту: Статут). </p>
				<p class="bold">2. Делатност Јавног предузећа</p>
				<p class="clan">Члан 7.</p>
				<p>Претежна делатност Јавног предузећа јесте: 7022 – Консултантске активности у вези са пословањем и осталим управљањем.</p>
				<p>Јавно предузеће обавља и друге делатности утврђене Статутом, у складу са законом.</p>
				<p>Јавно предузеће обавља послове спољнотрговинског промета из оквира регистроване делатности.</p>
				<p class="bold">3. Права, обавезе и одговорности Оснивача према Јавном предузећу и Јавног предузећа према Оснивачу</p>
				<p class="clan">Члан 8.</p>
				<p>Оснивач даје сагласност на следеће акте јавног предузећа: </p>
				<p>1) дугорочне и средњорочне планове пословне стратегије и развоја Јавног предузећа;</p>
				<p>2) годишњи програм пословања;</p>
				<p>3) посебан програм за коришћење средстава из буџета (субвенције, гаранције или друга средства);</p>
				<p>4) Статут;</p>
				<p>5) Одлуку о расподели добити, односно одлуку о начину покрића губитка;</p>
				<p>6) располагање (прибављање и отуђење) средствима у јавној својини која су пренета у својину јавног предузећа, велике вредности, која је у непосредној функцији обављања делатности од општег интереса, утврђених овом одлуком;</p>
				<p>7) акт о општим условима за испоруку производа и услуга;</p>
				<p>8) о смањењу и повећању капитала Јавног предузећа;</p>
				<p>9) тарифу (одлуку о ценама, тарифни систем и др.) осим ако другим законом није предвиђено да ту сагласност даје други државни орган; </p>
				<p>10) о процени вредности капитала Јавног предузећа; </p>
				<p>11) програм својинске трансформације и одлуку о својинској трансформацији;</p>
				<p>12) о промени седишта;</p>
				<p>13) о промени пословног имена;</p>
				<p>14) о давању гаранција, авала, јемства залога и других средстава обезбеђења за послове који нису из оквира делатности од општег интереса, утврђених овом одлуком; </p>
				<p>15) о исплати стимулације директору
				<span class="v2-clan-left-1">и извршном директору</span>;</p>
				<p>16) друге одлуке, у складу са законом којим се одређује обављање делатности од општег интереса и овом одлуком.</p>
				<p>Акт на који Оснивач даје сагласност сматра се усвојеним кад Оснивач на њега да сагласност.</p>
				<p>Оснивач даје претходну сагласност на одлуке Јавног предузећа:</p>
				<p>1) о улагању капитала;</p>
				<p>2) о статусним променама;</p>
				<p>3) о оснивању других правних субјеката.</p>
				<p><span class="hide-change">*Службени гласник РС, број 78/2017</span></p>
				<p class="clan">Члан 9.</p>
				<p>Годишњи програм пословања Јавно предузеће доноси и доставља Оснивачу ради давања сагласности најкасније у року од 15 дана од дана усвајања акта о буџету Републике Србије. </p>
				<p>Садржина годишњег програма пословања и последице његовог недоношења, предвиђени су законом којим се уређује правни положај јавних предузећа.</p>
				<p>Јавно предузеће је дужно да дугорочне и средњорочне планове пословне стратегије и развоја и годишњи програм пословања усклади са законом и програмским и планским актима Оснивача. </p>
				<p class="clan">Члан 10.</p>
				<p>Јавно предузеће дужно је да министарству надлежном за послове привреде доставља тромесечне извештаје о реализацији годишњег програма пословања, на обрасцу извештаја који пропише министар надлежан за послове привреде, у складу са законом којим се уређује правни положај јавних предузећа.</p>
				<p class="clan">Члан 11.</p>
				<p>У случају поремећаја у пословању Јавног предузећа, Оснивач предузима мере којима ће се обезбедити услови за несметано обављање делатности од општег интереса Јавног предузећа, осим ако је овом одлуком и законом којим се одређује делатност од општег интереса другачије одређено, а нарочито: </p>
				<p>1) промену унутрашње организације Јавног предузећа; </p>
				<p>2) разрешење органа које именује и именовање привремених органа Јавног предузећа; </p>
				<p>3) ограничење у погледу права располагања појединим средствима у јавној својини; </p>
				<p>4) друге мере одређене законом којим се одређују делатности од општег интереса и овом одлуком. </p>
				<p>За време ратног стања или непосредне ратне опасности Оснивач може у Јавном предузећу утврдити организацију за извршавање послова од стратешког значаја за Републику Србију.</p>
				<p class="bold">4. Услови и начин утврђивања и распоређивања добити, односно начин покрића губитка и сношење ризика</p>
				<p class="clan">Члан 12.</p>
				<p>Јавно предузеће послује по тржишним условима.</p>
				<p>Добит Јавног предузећа утврђујe се и расподељујe у складу са законом. </p>
				<p>Одлуку о расподели добити Јавног предузећа доноси Надзорни одбор, уз сагласност Оснивача и њоме се одређује део средстава који се уплаћује у буџет Републике Србије, у складу са законом. </p>
				<p>Одлуку о начину покрића губитка Јавног предузећа доноси Надзорни одбор, уз сагласност Оснивача. </p>
				<p class="bold">5. Услови и начин задуживања Јавног предузећа</p>
				<p class="clan">Члан 13.</p>
				<p>Јавно предузеће може да се задужује под условима који су предвиђени законом којим се уређује јавни дуг.</p>
				<p class="bold">6. Комисија за ревизију</p>
				<p class="clan">Члан 14.</p>
				<p>Јавно предузеће има Комисију за ревизију, коју именује Надзорни одбор.</p>
				<p>Комисија за ревизију има председника и два члана, с тим што се за председника именује независни члан Надзорног одбора. Чланови Комисије за ревизију морају испуњавати услове прописане законом којим се уређује правни положај јавних предузећа.</p>
				<p>Комисија за ревизију обавља послове у складу са законом и Статутом, као и друге послове које јој повери Надзорни одбор.</p>
				<p>Најмање једанпут годишње Комисија за ревизију подноси Надзорном одбору извештаје о питањима из става 3. овог члана.</p>
				<p class="bold">7. Заступање Јавног предузећа</p>
				<p class="clan">Члан 15.</p>
				<p>Јавно предузеће у пословима унутрашњег и спољнотрговинског промета заступа и представља директор, без ограничења.</p>
				<p>Директор може, у оквиру својих овлашћења, дати другом лицу писмено пуномоћје за заступање Јавног предузећа.</p>
				<p>Директор може, уз сагласност Надзорног одбора, дати и опозвати прокуру, у складу са законом.</p>
				<p class="bold">8. Износ основног капитала, опис и врста улога</p>
				<p class="v2-clan-1">Члан 16.</p>
				<p class="v2-clan-left-1">Основни капитал Јавног предузећа чини:</p>
				<p class="v2-clan-left-1">1) уписани и уплаћени улог у новцу – 
				новчани капитал у износу од 3.118.660.565,90 динара;</p>
				<p class="v2-clan-left-1">2) уписани и унети улог – неновчани 
				капитал у износу од 11.330.363,33 динара.</p>
				<p class="v2-clan-left-1">Удео Оснивача у основном капиталу 
				Јавног предузећа је 100%.</p>
				<p class="hide-change">*Службени гласник РС, број 108/2017</p>
				<p class="bold">9. Имовина Јавног предузећа, располагање (отуђење и прибављање) имовином и имовина која се не може отуђити</p>
				<p class="clan">Члан 17.</p>
				<p>Имовину Јавног предузећа чине право својине Јавног предузећа на покретним и непокретним стварима, новчана средства, хартије од вредности и друга имовинска права, која су пренета у својину Јавног предузећа у складу за законом, укључујући и право коришћења на стварима у јавној својини. </p>
				<p>Јавно предузеће управља и располаже својом имовином у складу са законом, овом одлуком и Статутом.</p>
				<p class="bold">10. Средства за рад Јавног предузећа</p>
				<p class="clan">Члан 18.</p>
				<p>Јавно предузеће, у оквиру обављања својих делатности, стиче и прибавља средства из следећих извора: </p>
				<p>1) прихода које оствари својим пословањем; </p>
				<p>2) финансијских кредита; </p>
				<p>3) улагања домаћих и страних лица; </p>
				<p>4) буџета Републике Србије;</p>
				<p>5) других извора, у складу са законом.</p>
				<p class="clan">Члан 19.</p>
				<p>Средства за инвестициона улагања обезбеђују се из:</p>
				<p>1) буџета Републике Србије, утврђена посебно за ову намену;</p>
				<p>2) кредита;</p>
				<p>3) прихода које Јавно предузеће оствари својим пословањем;</p>
				<p>4) других извора у складу са законом.</p>
				<p class="bold">11. Управљање у Јавном предузећу</p>
				<p class="clan">Члан 20.</p>
				<p>Органи Јавног предузећа су Надзорни одбор и директор. </p>
				<p class="italik">а) Надзорни одбор</p>
				<p class="clan">Члан 21.</p>
				<p>Надзорни одбор Јавног предузећа има пет чланова које именује Оснивач на период од четири године под условима, на начин и у поступку утврђеним законом којим се уређује правни положај јавних предузећа. </p>
				<p>Један члан Надзорног одбора именује се из реда запослених, док један члан овог одбора мора бити независан.</p>
				<p>Представник запослених у Надзорном одбору предлаже се на начин утврђен Статутом.</p>
				<p>Председник и чланови Надзорног одбора морају испуњавати услове прописане законом којим се уређује правни положај јавних предузећа.</p>
				<p class="clan">Члан 22.</p>
				<p>Надзорни одбор:</p>
				<p>1) доноси дугорочни и средњорочни план пословне стратегије и развоја и одговоран је за њихово спровођење;</p>
				<p>2) доноси годишњи програм пословања, усклађен са дугорочним и средњорочним планом пословне стратегије и развоја из тачке 1. овог члана;</p>
				<p>3) усваја извештај о степену реализације годишњег програма пословања;</p>
				<p>4) усваја тромесечни извештај о степену усклађености планираних и реализованих активности;</p>
				<p>5) усваја финансијске извештаје;</p>
				<p>6) надзире рад директора;</p>
				<p>7) доноси Статут;</p>
				<p>8) доноси одлуку о промени седишта и пословног имена Јавног предузећа;</p>
				<p>9) одлучује о статусним променама, оснивању других правних субјеката и улагању капитала; </p>
				<p>10) доноси одлуку о расподели добити, односно начину покрића губитка;</p>
				<p>11) закључује уговоре о раду са директором, у складу са законом којим се уређују радни односи;</p>
				<p>12) врши друге послове у складу са законом и Статутом.</p>
				<p>Надзорни одбор не може пренети право одлучивања о питањима из своје надлежности на директора или друго лице у Јавном предузећу.</p>
				<p>Одлуке из става 1. тач. 1), 2), 7) 8) и 10) овог члана Надзорни одбор доноси уз сагласност Оснивача.</p>
				<p>Одлуку из става 1. тачка 9) овог члана Надзорни одбор доноси уз претходну сагласност Оснивача.</p>
				<p class="clan">Члан 23.</p>
				<p>Надзорни одбор одлучује већином гласова својих чланова.</p>
				<p>Надзорни одбор не може пренети право одлучивања о питањима из своје надлежности на директора или друго лице у Јавном предузећу.</p>
				<p class="clan">Члан 24.</p>
				<p>Председник и чланови Надзорног одбора имају право на одговарајућу накнаду за рад у Надзорном одбору.</p>
				<p>Висину накнаде, односно критеријуме и мерила за њено утврђивање одређује Оснивач.</p>
				<p class="italik">б) Директор</p>
				<p class="clan">Члан 25.</p>
				<p>Директора Јавног предузећа именује Оснивач, на период од четири године, а на основу јавног конкурса спроведеног у складу са законом којим се уређује правни положај јавних предузећа.</p>
				<p>За директора може бити именовано лице које испуњава услове предвиђене законом којим се уређује правни положај јавних предузећа.</p>
				<p>Директор је јавни функционер у смислу закона којим се уређује борба против корупције.</p>
				<p>Директор не може имати заменика.</p>
				<p class="clan">Члан 26.</p>
				<p>Директор:</p>
				<p>1) представља и заступа Јавно предузеће;</p>
				<p>2) организује рад Јавног предузећа и руководи процесом рада;</p>
				<p>3) води пословање Јавног предузећа;</p>
				<p>4) одговара за законитост рада Јавног предузећа;</p>
				<p>5) предлаже дугорочни и средњорочни план пословне стратегије и развоја Јавног предузећа и одговоран је за њихово спровођење;</p>
				<p>6) предлаже годишњи програм пословања и одговоран је за његово спровођење;</p>
				<p>7) предлаже финансијске извештаје;</p>
				<p>8) извршава одлуке Надзорног одбора;</p>
				<p>9) бира представнике Јавног предузећа у скупштини друштва капитала чији је једини власник Јавно предузеће;</p>
				<p>10) закључује уговоре о раду са запосленим у Јавном предузећу, у складу са законом којим се уређују радни односи;</p>
				<p>11) доноси акт о систематизацији радних места;</p>
				<p class="v2-clan-left-1">12) бира извршне директоре;</p>
				<p><span class="v2-clan-left-1">13)</span> врши друге послове 
				одређене законом, овом одлуком и Статутом Јавног предузећа.</p>
				<p><span class="hide-change">*Службени гласник РС, број 78/2017</span></p>
				<p class="v2-italik-1">в) Извршни директор</p>
				<p><span class="hide-change">*Службени гласник РС, број 78/2017</span></p>
				<p class="v2-clan-1">Члан 26а</p>
				<p class="v2-clan-left-1">За извршног директора бира се лице 
				које испуњава услове предвиђене законом којим се уређује правни 
				положај јавних предузећа и Статутом Јавног предузећа.</p>
				<p class="v2-clan-left-1">Број извршних директора утврђује се 
				Статутом, а не може их бити више од седам.</p>
				<p class="v2-clan-left-1">Извршни директор мора бити у радном 
				односу у Јавном предузећу.</p>
				<p class="v2-clan-left-1">Извршни директор одговара за свој рад 
				директору и обавља послове у оквиру овлашћења која му је одредио 
				директор у складу са Статутом и правилником о организацији и 
				систематизацији послова у Јавном предузећу.</p>
				<p class="v2-clan-left-1">Извршни директор не може имати 
				заменика.</p>
				<p><span class="hide-change">*Службени гласник РС, број 78/2017</span></p>
				<p class="v2-clan-1">Члан 27.</p>
				<p class="v2-clan-left-1">Директор и извршни директор имају право на зараду, а могу имати и право на стимулацију, у складу са законом којим се уређује правни положај јавних предузећа.</p>
				<p><span class="hide-change">*Службени гласник РС, број 78/2017</span></p>
				<p class="clan">Члан 28.</p>
				<p>Мандат директора престаје истеком периода на који је именован, оставком или разрешењем.</p>
				<p>Поступак за именовање директора покреће се шест месеци пре истека периода на који је именован, односно у року од 30 дана од дана подношења оставке или разрешења.</p>
				<p>Директор подноси оставку Оснивачу, у писаној форми.</p>
				<p>Директор може бити разрешен из разлога предвиђених законом којим се уређује правни положај јавних предузећа.</p>
				<p class="clan">Члан 29.</p>
				<p>Предлог за разрешење директора подноси министарство надлежно за послове привреде.</p>
				<p>Предлог из става 1. овог члана може поднети и Надзорни одбор, преко министарства надлежног за послове привреде.</p>
				<p>Предлог за разрешење директора мора бити образложен, са прецизно наведеним разлозима због којих се разрешење предлаже и доставља се директору који има право да се у року од 20 дана изјасни о разлозима због којих се предлаже разрешење.</p>
				<p>На поступак у коме се одлучује да ли ће директор бити разрешен или не, примењује се закон којим се уређује правни положај јавних предузећа.</p>
				<p class="clan">Члан 30.</p>
				<p>Директор може бити суспендован на начин и под условима предвиђеним законом којим се уређује правни положај јавних предузећа.</p>
				<p class="clan">Члан 31.</p>
				<p>Јавно предузеће може имати вршиоца дужности директора кога именује Оснивач у случајевима, под условима и на период који су предвиђени законом којим се уређује правни положај јавних предузећа.</p>
				<p>Вршилац дужности директор има сва права, обавезе и овлашћења директора.</p>
				<p class="bold">12. Општи акти</p>
				<p class="clan">Члан 32.</p>
				<p>Општи акти Јавног предузећа су: Статут, одлуке, правилници и други акти којима се на општи начин уређују одређена питања.</p>
				<p>Статут је основни општи акт Јавног предузећа.</p>
				<p>Остали општи акти Јавног предузећа не смеју бити у супротности са одредбама Статута.</p>
				<p class="v2-clan-left-1">Статутом се подробније уређују: пословно име и седиште, делатности Јавног предузећа које нису предвиђене овом одлуком; управљање и органи управљања; начин избора и број извршних директора; унутрашња организација; пословање; заступање; начин и распоређивање добити; резерве; начин предлагања представника запослених у Надзорном одбору; општи акти и начин њиховог доношења, изглед и садржина печата и штамбиља Јавног предузећа и друга питања значајна за рад и пословање Јавног предузећа.</p>
				<p><span class="hide-change">*Службени гласник РС, број 78/2017</span></p>
				<p class="bold">13. Заштита животне средине</p>
				<p class="clan">Члан 33.</p>
				<p>Јавно предузеће дужно је да примењује све законе и друге прописе којима се уређује заштита животне средине.</p>
				<p class="bold">14. Јавност у раду</p>
				<p class="clan">Члан 34.</p>
				<p>Јавно предузеће је дужно да на својој интернет страници објави:</p>
				<p class="v2-clan-left-1">1) радне биографије чланова Надзорног 
				одбора, директора и извршних директора;</p>
				<p>2) организациону структуру;</p>
				<p>3) годишњи програм пословања, као и све његове измене и допуне, односно извод из тог програма ако јавно предузеће има конкуренцију на тржишту;</p>
				<p>4) тромесечне извештаје о реализацији годишњег програма пословања;</p>
				<p>5) годишњи финансијски извештај са мишљењем овлашћеног ревизора;</p>
				<p>6) друге информације од значаја за јавност.</p>
				<p><span class="hide-change">*Службени гласник РС, број 78/2017</span></p>
				<p class="bold">15. Прелазне и завршне одредбе</p>
				<p class="clan">Члан 35.</p>
				<p>Јавно предузеће наставља са радом у складу са овом одлуком и Законом о јавним предузећима („Службени гласник РС”, број 15/16).</p>
				<p class="clan">Члан 36.</p>
				<p>Јавно предузеће усагласиће Статут и друга општа акта са овом одлуком у року од 90 дана од дана доношења ове одлуке.</p>
				<p class="clan">Члан 37.</p>
				<p>Ову oдлуку објавити у „Службеном гласнику Републике Србије”.</p>
				<p class="potpis">05 број 023-4409/2017</p>
				<p class="potpis">У Београду, 19. маја 2017. године </p>
				<p class="potpis"><span class="bold">Влада</span></p>
				<p class="potpis">Председник, </p>
				<p class="potpis"><span class="bold">Александар Вучић, </span>с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	</style>


	<div class="story">
			<p class="Basic-Paragraph">На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), </p>
			<p class="Basic-Paragraph">Влада доноси</p>
			<p class="odluka-zakon">ОДЛУКУ</p>
			<p class="odluka-zakon">о образовању Радне групе за унапређење развоја дигиталних платформи за подршку пољопривреди Републике Србије</p>
			<p class="auto-style1">"Службени гласник РС", број 18 од 9. марта 
			2018.</p>
			<p class="Basic-Paragraph">1. Образује се Радна група за унапређење развоја дигиталних платформи за подршку пољопривреди Републике Србије (у даљем тексту: Радна група).</p>
			<p class="Basic-Paragraph">2. Задаци Радне групе су:</p>
			<p class="Basic-Paragraph">1) да утврди и предложи начин да се јавним истраживачким установама учине доступним подаци од значаја за развој дигиталних платформи за подршку пољопривреди Републике Србије, а који се воде у Министарству пољопривреде, шумарства и водопривреде, Републичком геодетском заводу, Републичком хидрометеоролошком заводу и Републичком заводу за статистику (у даљем тексту: надлежни органи);</p>
			<p class="Basic-Paragraph">2) да анализира расположиве податке из области пољопривреде са аспекта нивоа машинске читљивости и предложи решења за њено унапређење;</p>
			<p class="Basic-Paragraph">3) да утврди које друге установе и организације располажу подацима од значаја за развој пољопривреде и предложи начин сарадње и размене података између надлежних органа и тих организација.</p>
			<p class="Basic-Paragraph">3. У Радну групу именују се:</p>
			<p class="Basic-Paragraph">– за председника:</p>
			<p class="Basic-Paragraph">Бранислав Недимовић, министар пољопривреде, шумарства и водопривреде;</p>
			<p class="Basic-Paragraph">– за заменика председника:</p>
			<p class="Basic-Paragraph">др Михаило Јовановић, вршилац дужности директора Канцеларијe за информационе технологије и електронску управу; </p>
			<p class="Basic-Paragraph">– за секретара:</p>
			<p class="Basic-Paragraph">Милена Рашковић, Министарство пољопривреде, шумарства и водопривреде;</p>
			<p class="Basic-Paragraph">– за чланове:</p>
			<p class="Basic-Paragraph">1) Ненад Вујовић, вршилац дужности помоћника министра пољопривреде, шумарства и водопривреде;</p>
			<p class="Basic-Paragraph">2) Душан Гавриловић, помоћник директора Републичког завода за статистику;</p>
			<p class="Basic-Paragraph">3) Небојша Милосављевић, директор Управе за заштиту биља у Министарству пољопривреде, шумарства и водопривреде;</p>
			<p class="Basic-Paragraph">4) Жарко Радат, вршилац дужности директора Управе за аграрна плаћања у Министарству пољопривреде, шумарства и водопривреде;</p>
			<p class="Basic-Paragraph">5) Бранко Лакић, вршилац дужности директора Управе за пољопривредно земљиште у  Министарству пољопривреде, шумарства и водопривреде;</p>
			<p class="Basic-Paragraph">6) Саша Стаматовић, вршилац дужности директора Управа за шуме у Министарству пољопривреде, шумарства и водопривреде;</p>
			<p class="Basic-Paragraph">7) Емина Милакара, вршилац дужности директора Управе за ветерину у Министарству пољопривреде, шумарства и водопривреде;</p>
			<p class="Basic-Paragraph">8) Вукашин Гроздић, Кабинет председника Владе;</p>
			<p class="Basic-Paragraph">9) Драган Ђукић, начелник одељења, Републички хидрометеоролошки завод;</p>
			<p class="Basic-Paragraph">10) Дарко Вучетић, начелник центра, Републички геодетски завод;</p>
			<p class="Basic-Paragraph">11) Владимир Црнојевић, редовни професор Природно-математичког факултета, Универзитет у Новим Саду;</p>
			<p class="Basic-Paragraph">12) Владан Минић, дипломирани инжењер електротехнике из Новог Сада.</p>
			<p class="Basic-Paragraph">4. Радна група се образује на период од годину дана.</p>
			<p class="Basic-Paragraph">5. Радна група дужна је да надлежном одбору достави извештај о раду најмање сваких 60 дана, а Влади најмање сваких 90 дана.</p>
			<p class="Basic-Paragraph">6. Радна група се састаје најмање једном месечно.</p>
			<p class="Basic-Paragraph">7. Радна група може да укључи и друга лица у обављање стручних послова за потребе Радне групе и ангажовати стручњаке из различитих области, као и да тражи од органа државне управе и других организација податке, документа и извештаје који су од значаја за извршење задатака из тачке 2. ове одлуке.</p>
			<p class="Basic-Paragraph">8. Чланови Радне групе, као ни стручњаци ангажовани од стране Радне групе, немају право на накнаду за рад у Радној групи.</p>
			<p class="Basic-Paragraph">9. Стручне и административно-техничке послове за потребе Радне групе обавља Министарство пољопривреде, шумарства и водопривреде.</p>
			<p class="Basic-Paragraph">10. Ова одлука ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 02-2137/2018</p>
			<p class="potpis">У Београду,  8. марта 2018. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
	</div>


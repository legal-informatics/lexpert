


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>Нa основу чл. 46. и 48. Закона о здравственој заштити („Службени гласник РС”, бр. 107/05, 72/09 – др. закон, 88/10, 99/10, 57/11, 119/12, 45/13 - др. закон и 93/14) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p class="odluka-zakon">&nbsp;</p>
				<p class="odluka-zakon">ОДЛУКУ</p>
				<p class="naslov">о оснивању Завода за јавно здравље Нови Пазар</p>
				<p class="clan">"Службени гласник РС", број 43 од 15. маја 
				2015.</p>
				<p class="clan">&nbsp;</p>
				<p>1. Оснива се Завод за јавно здравље Нови Пазар, у Новом Пазару, за територију града Нови Пазар и општину Тутин.</p>
				<p>2. Назив установе је Завод за јавно здравље, Нови Пазар (у даљем тексту: Завод). </p>
				<p>Седиште Завода је у Новом Пазару, Улица Димитрија Туцовића б.б.</p>
				<p>3. Завод је установа са својством правног лица.</p>
				<p>4. Завод почиње са радом даном уписа у судски регистар.</p>
				<p>5. Завод прати, процењује и анализира здравствено стање становништва и извештава надлежне органе и јавност; прати и проучава здравствене проблеме и ризике по здравље становништва; предлаже елементе здравствене политике, планове и програме са мерама и активностима намењеним очувању и унапређењу здравља становништва; врши информисање, образовање и обуку становништва за бригу о сопственом здрављу; врши процену ефикасности, доступности и квалитета здравствене заштите; планира развој стручног усавршавања здравствених радника и здравствених сарадника; подстиче развој интегрисаног здравственог информационог система; врши примењена истраживања у области јавног здравља; сарађује и развија партнерство у друштвеној заједници на идентификацији и решавању здравствених проблема становништва; обавља друге послове, у складу са законом и Планом мреже здравствених установа (у даљем тексту: План мреже).</p>
				<p>Завод обавља социјално-медицинску, хигијенско-еколошку, епидемиолошку и микробиолошку здравствену делатност.</p>
				<p>Завод врши бактериолошке, серолошке, вирусолошке, хемијске и токсиколошке прегледе и испитивања у вези са производњом и прометом животних намирница, воде, ваздуха, предмета опште употребе, као и у вези са дијагностиком заразних и незаразних болести. </p>
				<p>Завод координира, усклађује и стручно повезује рад здравствених установа из Плана мреже, за територију за коју је основан. Завод сарађује са другим здравственим установама на територији за коју је основан, као и са надлежним органима локалне самоуправе и другим установама и организацијама од значаја за унапређење јавног здравља. </p>
				<p>Завод може обављати послове дезинфекције, дезинсекције и дератизације ако на подручју за које је основан не постоји друга здравствена установа која обавља те послове.</p>
				<p>6. Средства за оснивање и почетак рада Завода обезбеђена су Законом о буџету Републике Србије за 2015. годину, на разделу Министарства здравља („Службени гласник”, број 142/14).</p>
				<p>7. Средства за оснивање и почетак рада Завода у државној су својини.</p>
				<p>8. Органи Завода јесу директор, Управни одбор и Надзорни одбор.</p>
				<p>Управни одбор Завода има пет чланова од којих су два члана из реда запослених у Заводу. </p>
				<p>Надзорни одбор Завода има три члана од којих је један члан из реда запослених у Заводу. </p>
				<p>Директора, Управни и Надзорни одбор Завода именује и разрешава оснивач.</p>
				<p>9. До конституисања органа из тачке 8. ст. 2. и 3. ове одлуке оснивач ће именовати чланове Привременог управног одбора и Привременог надзорног одбора, у року од 30 дана од дана ступања на снагу ове одлуке.</p>
				<p>Привремени управни одбор из става 1. ове тачке донеће статут Завода и друге опште акте неопходне за упис у судски регистар и почетак рада Завода.</p>
				<p>10. До именовања директора Завода, његове послове ће обављати и вршити његова овлашћења вршилац дужности директора Завода др Шефадил Спахић, специјалиста микробиологије.</p>
				<p>11. Ова одлука ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis">05 број 02-5228/2015</p>
				<p class="auto-style1">У Београду, 14. маја 2015. године</p>
				<p class="auto-style1"><span class="bold">Влада</span></p>
				<p class="auto-style1">Председник,</p>
				<p class="auto-style1"><span class="bold">Александар Вучић, </span>с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p><span class="redakcijskipreciscentekst">Редакцијски пречишћен 
				текст</span></p>
				<p>&nbsp;</p>
				<p>&nbsp;</p>
				<p>На основу члана 5. став 1, а у вези са чланом 79. став 1. Закона о јавним предузећима („Службени гласник РС”, број 15/16) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), </p>
				<p>Влада доноси</p>
				<p>&nbsp;</p>
				<p class="odluka-zakon">ОДЛУКУ</p>
				<p class="odluka-zakon">о усклађивању пословања Јавног предузећа за развој и унапређивање информисања путем електронских медија на српском језику у Аутономној покрајини Косово и Метохија „Мрежа – Мост”, Београд са Законом о јавним предузећима</p>
				<p class="centar">"Службени гласник РС", бр. 91 од 10. новембра 
				2016, 33 од 7. априла 2017.</p>
				<p class="p">&nbsp;</p>
				<p class="bold">1. Уводне одредбе</p>
				<p class="clan">Члан 1.</p>
				<p>Јавно предузеће за развој и унапређивање информисања путем електронских медија на српском језику у Aутономној покрајини Kосово и Mетохија „Mрежа – Мост”, Београд (у даљем тексту: Јавно предузеће) основано је Одлуком о оснивању јавног предузећа за развој и унапређивање информисања путем електронских медија на српском језику у Аутономној покрајини Косово и Метохија („Службени гласник РС”, број 38/10).</p>
				<p class="clan">Члан 2.</p>
				<p>Оснивање Јавног предузећа уписано је у Регистар привредних субјеката у Агенцији за привредне регистре решењем БД број 80905/2010 од 22. јула 2010. године, под матичним бројем 20665483.</p>
				<p class="clan">Члан 3.</p>
				<p>Оснивач Јавног предузећа је Република Србија, а права оснивача врши Влада, Београд, Немањина 11, матични број 07020171 (у даљем тексту: Оснивач).</p>
				<p class="clan">Члан 4.</p>
				<p>Јавно предузеће послује под пословним именом: Јавно предузеће за развој и унапређивање информисања путем електронских медија на српском језику у Aутономној покрајини Kосово и Mетохија „Mрежа – Мост”, Београд. </p>
				<p>Скраћено пословно име Јавног предузећа је: ЈП „Мрежа – Мост”.</p>
				<p>Седиште Јавног предузећа је у Београду, Булевар Михајла Пупина 2.</p>
				<p class="clan">Члан 5.</p>
				<p>Јавно предузеће има својство правног лица, обавезе и одговорности утврђене законом и овом одлуком.</p>
				<p>Јавно предузеће има печат и штамбиљ, чији се изглед и садржина утврђују статутом Јавног предузећа (у даљем тексту: Статут).</p>
				<p class="bold">2. Делатности Јавног предузећа</p>
				<p class="clan">Члан 6.</p>
				<p>Претежна делатност Јавног предузећа је: </p>
				<p>Шифра делатности: 7220, </p>
				<p>Назив делатности: Истраживање и развој у друштвеним и хуманистичким наукама.</p>
				<p>Делатност Јавног предузећа од општег интереса је: Развој и унапређивање информисања путем електронских медија на српском језику на територији Аутономне покрајине Косово и Метохија.</p>
				<p>Јавно предузеће обавља и делатности:</p>
				<p>1) координација емитера – електронских медија који емитују свој радио и ТВ програм на српском језику на територији Аутономне покрајине Косово и Метохија;</p>
				<p>2) пружање помоћи емитерима у набавци студијске и емисионе технике, телекомуникационих уређаја и програма;</p>
				<p>3) пружање помоћи емитерима у обезбеђивању материјалних трошкова;</p>
				<p>4) пружање стручне помоћи емитерима;</p>
				<p>5) друге делатности од значаја за развој и унапређивање информисања путем електронских медија на српском језику на територији Аутономне покрајине Косово и Метохија.</p>
				<p>Јавно предузеће обавља послове спољнотрговинског промета из оквира регистроване делатности, у складу са законом.</p>
				<p class="bold">3. Права, обавезе и одговорности Оснивача према Јавном предузећу и Јавног предузећа према Оснивачу</p>
				<p class="clan">Члан 7.</p>
				<p>Оснивач даје сагласност на следеће акте Јавног предузећа: </p>
				<p>1) дугорочни и средњорочни план пословне стратегије и развоја Јавног предузећа;</p>
				<p>2) годишњи програм пословања Јавног предузећа;</p>
				<p>3) Статут;</p>
				<p>4) о давању гаранција, авала, јемстава, залога и других средстава обезбеђења за послове који нису из оквира делатности од општег интереса;</p>
				<p>5) тарифу (одлуку о ценама, тарифни систем и др.) осим ако другим законом није предвиђено да ту сагласност даје други државни орган;</p>
				<p>6) располагање (прибављање и отуђење) средствима у јавној својини која су пренета у својину Јавног предузећа, велике вредности, која је у непосредној функцији обављања делатности од општег интереса, утврђених оснивачким актом;</p>
				<p>7) акт о општим условима за испоруку производа и услуга;</p>
				<p>8) о улагању капитала;</p>
				<p>9) о статусним променама;</p>
				<p>10) акт о процени вредности капитала, као и на програм и одлуку о својинској трансформацији;</p>
				<p>11) друге одлуке, у складу са законом којим се одређује обављање делатности од општег интереса.</p>
				<p>Акт на који Оснивач даје сагласност сматра се усвојеним кад Оснивач на њега да сагласност.</p>
				<p>На акте којима се одлучује о статусним променама, оснивању других правних субјеката и улагању капитала Оснивач даје претходну сагласност.</p>
				<p class="clan">Члан 8.</p>
				<p>Јавно предузеће доноси дугорочни и средњорочни план пословне стратегије и развоја.</p>
				<p>За сваку календарску годину Јавно предузеће дужно је да донесе годишњи програм пословања и достави га Оснивачу ради давања сагласности.</p>
				<p>Јавно предузеће годишњи програм пословања доставља најкасније у року од 15 дана од дана усвајања акта о буџету Републике Србије.</p>
				<p>Годишњи, односно трогодишњи програм пословања сматра се донетим када на њега сагласност да Оснивач.</p>
				<p class="clan">Члан 9.</p>
				<p>Уколико у Јавном предузећу до почетка календарске године није донет годишњи, односно трогодишњи програм пословања, до доношења тог програма зараде се обрачунавају и исплаћују на начин и под условима утврђеним годишњим, односно трогодишњим програмом пословања за претходну годину.</p>
				<p class="clan">Члан 10.</p>
				<p>Јавно предузеће дужно је да министарству надлежном за послове привреде доставља тромесечне извештаје о реализацији годишњег, односно трогодишњег програма пословања.</p>
				<p>Извештај се доставља у року од 30 дана од дана истека тромесечја.</p>
				<p class="clan">Члан 11.</p>
				<p>Јавно предузеће мора имати извршену ревизију финансијских извештаја од стране овлашћеног ревизора.</p>
				<p>Финансијски извештај са извештајем овлашћеног ревизора Jавно предузеће доставља Оснивачу, ради информисања.</p>
				<p class="clan">Члан 12.</p>
				<p>Јавно предузеће дужно је да пре исплате зарада овери образац за контролу обрачуна и исплате зарада.</p>
				<p class="clan">Члан 13.</p>
				<p>У случају поремећаја у пословању Јавног предузећа Оснивач предузима мере којима ће се обезбедити услови за несметано обављање делатности од општег интереса, осим ако је оснивачким актом и законом којим се одређује делатност од општег интереса другачије одређено, а нарочито:</p>
				<p>1) промену унутрашње организације;</p>
				<p>2) разрешење органа које именује и именовање привремених органа;</p>
				<p>3) ограничење у погледу права располагања појединим средствима у јавној својини;</p>
				<p>4) друге мере одређене законом којим се одређују делатности од општег интереса и оснивачким актом.</p>
				<p class="clan">Члан 14.</p>
				<p>За време ратног стања или непосредне ратне опасности Оснивач може у Јавном предузећу утврдити организацију за извршавање послова од стратешког значаја за Републику Србију.</p>
				<p class="bold">4. Имовина и основни капитал</p>
				<p class="clan">Члан 15.</p>
				<p>Јавно предузеће својом имовином управља и располаже у складу са законом.</p>
				<p>Имовину Јавног предузећа чине право својине на покретним и непокретним стварима, новчана средства и хартије од вредности и друга имовинска права, која су пренета у својину Јавног предузећа, у складу са законом, укључујући и право коришћења на стварима у јавној својини.</p>
				<p class="v2-clan-left-1">Основни уписани новчани капитал Јавног 
				предузећа износи 100.708,00 динара и 8.344.217,19 динара, а 
				уплаћени новчани капитал износи 100.000,00 динара на дан 21. јул 
				2010. године и 8.344.217,19 динара на дан 28. октобар 2016. 
				године.</p>
				<p>Основни капитал је удео оснивача, као јединог члана са 100% учешћа у основном капиталу Јавног предузећа.</p>
				<p>Јавно предузеће за своје обавезе одговара целокупном својом имовином.</p>
				<p class="hide-change">*Службени гласник РС, број 33/2017</p>
				<p class="clan">Члан 16.</p>
				<p>Јавно предузеће може располагати средствима која су пренета у својину Јавног предузећа у складу са законом, уз сагласност Оснивача.</p>
				<p>Јавно предузеће не може да отуђи средства која се налазе у његовој имовини, на којима Јавно предузеће не може да стекне својину.</p>
				<p class="clan">Члан 17.</p>
				<p>Јавно предузеће у оквиру обављања својих делатности стиче и прибавља средства из следећих извора:</p>
				<p>1) буџета Републике Србије;</p>
				<p>2) прихода које оствари својим пословањем;</p>
				<p>3) других извора, у складу са законом.</p>
				<p>Средства за инвестициона улагања обезбеђују се из:</p>
				<p>1) буџета Републике Србије;</p>
				<p>2) прихода које оствари својим пословањем;</p>
				<p>3) других извора, у складу са законом.</p>
				<p class="bold">5. Услови и начин задуживања Јавног предузећа</p>
				<p class="clan">Члан 18.</p>
				<p>Јавно предузеће може да се задужује под условима који су предвиђени законом којим се уређује јавни дуг.</p>
				<p class="bold">6. Заступање Јавног предузећа</p>
				<p class="clan">Члан 19.</p>
				<p>Јавно предузеће заступа директор, без ограничења овлашћења.</p>
				<p>Директор може, у оквиру својих овлашћења, дати другом лицу писмено пуномоћје за заступање Јавног предузећа.</p>
				<p class="bold">7. Органи Јавног предузећа</p>
				<p class="clan">Члан 20.</p>
				<p>Органи Јавног предузећа су:</p>
				<p>1) Надзорни одбор;</p>
				<p>2) директор.</p>
				<p class="italik">а) Надзорни одбор</p>
				<p class="clan">Члан 21.</p>
				<p>Надзорни одбор има пет чланова од којих је један председник.</p>
				<p class="clan">Члан 22.</p>
				<p>Председника и чланове Надзорног одбора Јавног предузећа именује Оснивач, на период од четири године, од којих је један члан Надзорног одбора из реда запослених, а један члан мора бити независан члан Надзорног одбора.</p>
				<p>За председника и члана Надзорног одбора именује се лице које испуњава услове предвиђене законом којим се уређује правни положај јавних предузећа.</p>
				<p class="clan">Члан 23.</p>
				<p>Надзорни одбор:</p>
				<p>1) доноси дугорочни и средњорочни план пословне стратегије и развоја и одговоран је за њихово спровођење;</p>
				<p>2) доноси годишњи, односно трогодишњи програм пословања Јавног предузећа, усклађен са дугорочним и средњорочним планом пословне стратегије и развоја из тачке 1) овог става;</p>
				<p>3) усваја извештај о степену реализације годишњег, односно трогодишњег програма пословања;</p>
				<p>4) усваја тромесечни извештај о степену усклађености планираних и реализованих активности;</p>
				<p>5) усваја финансијске извештаје;</p>
				<p>6) надзире рад директора;</p>
				<p>7) доноси Статут Јавног предузећа;</p>
				<p>8) одлучује о статусним променама, оснивању других правних субјеката и улагању капитала;</p>
				<p>9) доноси одлуку о расподели добити, односно начину покрића губитка;</p>
				<p>10) закључује уговоре о раду са директором, у складу са законом којим се уређују радни односи;</p>
				<p>11) доноси одлуку о исплати стимулације директора и извршних директора;</p>
				<p>12) именује и разрешава чланове Комисије за ревизију;</p>
				<p>13) врши друге послове у складу са законом и Статутом.</p>
				<p>Надзорни одбор не може пренети право одлучивања о питањима из своје надлежности на директора или друго лице у Јавном предузећу.</p>
				<p>Одлуке из става 1. тач. 1), 2), 7), 9) и 11) овог члана Надзорни одбор доноси уз сагласност Оснивача.</p>
				<p>Одлуку из става 1. тачка 8) овог члана Надзорни одбор доноси уз претходну сагласност Оснивача.</p>
				<p class="clan">Члан 24.</p>
				<p>Надзорни одбор одлучује већином гласова својих чланова.</p>
				<p class="clan">Члан 25.</p>
				<p>Председник и чланови Надзорног одбора имају право на одговарајућу накнаду за рад у Надзорном одбору, у складу са законом којим се уређује правни положај јавних предузећа</p>
				<p class="italik">б) Директор</p>
				<p class="clan">Члан 26.</p>
				<p>Директора Јавног предузећа именује Оснивач, на период од четири године, на основу спроведеног јавног конкурса, у складу са законом којим се уређује правни положај јавних предузећа.</p>
				<p class="clan">Члан 27.</p>
				<p>За директора може бити именовано лице које испуњава услове предвиђене законом којим се уређује правни положај јавних предузећа.</p>
				<p>Директор је функционер који обавља јавну функцију.</p>
				<p>Директор не може имати заменика.</p>
				<p class="clan">Члан 28.</p>
				<p>Директор Јавног предузећа:</p>
				<p>1) представља и заступа Јавно предузеће;</p>
				<p>2) организује и руководи процесом рада;</p>
				<p>3) води пословање Јавног предузећа;</p>
				<p>4) одговара за законитост рада Јавног предузећа;</p>
				<p>5) предлаже дугорочни и средњорочни план пословне стратегије и развоја и одговоран је за њихово спровођење;</p>
				<p>6) предлаже годишњи, односно трогодишњи програм пословања и одговоран је за његово спровођење;</p>
				<p>7) предлаже финансијске извештаје;</p>
				<p>8) извршава одлуке Надзорног одбора;</p>
				<p>9) бира извршне директоре;</p>
				<p>10) закључује уговоре о раду са извршним директорима, у складу са законом којим се уређују радни односи;</p>
				<p>11) предлаже исплату стимулације извршних директора;</p>
				<p>12) доноси акт о систематизацији;</p>
				<p>13) врши друге послове одређене законом, овом одлуком и Статутом.</p>
				<p class="italik">в) Извршни директор</p>
				<p class="clan">Члан 29.</p>
				<p>За извршног директора може бити изабрано лице које испуњава услове предвиђене законом којим се уређује правни положај јавних предузећа.</p>
				<p>Број извршних директора утврђује се Статутом, а не може их бити више од седам.</p>
				<p>Извршни директор мора бити у радном односу у Јавном предузећу.</p>
				<p>Извршни директор одговара за свој рад директору и обавља послове у оквиру овлашћења која му је одредио директор, у складу са оснивачким актом и Статутом.</p>
				<p>Извршни директор не може имати заменика.</p>
				<p class="clan">Члан 30.</p>
				<p>Директор и извршни директор имају право на зараду, а могу имати и право на стимулацију.</p>
				<p>Акт о исплати стимулације доноси се у складу са законом којим се уређује правни положај јавних предузећа.</p>
				<p class="clan">Престанак мандатa</p>
				<p class="clan">Члан 31.</p>
				<p>Мандат дректора престаје истеком периода на који је именован, оставком и разрешењем.</p>
				<p>Поступак за именовање директора покреће се шест месеци пре истека периода на који је именован, односно у року од 30 дана од дана подношења оставке или разрешења.</p>
				<p class="clan">Члан 32.</p>
				<p>Оставка се у писаној форми подноси Оснивачу.</p>
				<p class="clan">Члан 33.</p>
				<p>Предлог за разрешење директора Јавног предузећа подноси министарство надлежно за послове привреде.</p>
				<p>Предлог из става 1. овог члана може поднети и Надзорни одбор Јавног предузећа, преко министарства надлежног за послове привреде.</p>
				<p>Предлог за разрешење директора мора бити образложен, са прецизно наведеним разлозима због којих се предлаже разрешење и доставља се директору који има право да се у року од 20 дана изјасни о разлозима због којих се предлаже разрешење.</p>
				<p class="clan">Суспензија</p>
				<p class="clan">Члан 34.</p>
				<p>Уколико у току трајања мандата против директора буде потврђена оптужница, Оснивач доноси решење о суспензији.</p>
				<p>Суспензија траје док се поступак правноснажно не оконча.</p>
				<p>На сва питања о суспензији директора сходно се примењују одредбе о удаљењу са рада прописане законом којим се уређује област рада.</p>
				<p class="clan">Вршилац дужности</p>
				<p class="clan">Члан 35.</p>
				<p>Јавно предузеће може имати вршиоца дужности директора кога именује Оснивач у случајевима, под условима и на период који су предвиђени законом којим се уређује правни положај јавних предузећа.</p>
				<p>Вршилац дужности директора има сва права, обавезе и овлашћења директора.</p>
				<p class="bold">8. Комисија за ревизију</p>
				<p class="clan">Члан 36.</p>
				<p>Јавно предузеће има Комисију за ревизију.</p>
				<p>Комисија за ревизију има три члана које именује и разрешава Надзорни одбор.</p>
				<p>Независан члан Надзорног одбора је председник Комисије за ревизију.</p>
				<p>Чланови Комисије за ревизију морају испуњавати услове прописане законом којим се уређује правни положај јавних предузећа.</p>
				<p>Најмање један члан Комисије за ревизију мора бити лице које је овлашћени ревизор у складу са законом којим се уређује ревизија или које има одговарајућа знања и радно искуство у области финансија и рачуноводства.</p>
				<p class="clan">Члан 37.</p>
				<p>Комисија за ревизију:</p>
				<p>1) припрема, предлаже и проверава спровођење рачуноводствених политика и политика управљања ризицима;</p>
				<p>2) испитује примену рачуноводствених стандарда у припреми финансијских извештаја и оцењује садржину тих извештаја;</p>
				<p>3) испитује испуњеност услова за израду консолидованих финансијских извештаја;</p>
				<p>4) учествује у поступку избора ревизора и предлаже кандидата за ревизора;</p>
				<p>5) у случају потребе даје образложени предлог за отказ уговора са ревизором;</p>
				<p>6) врши надзор над поступком ревизије, укључујући и одређивање кључних питања која треба да буду предмет ревизије;</p>
				<p>7) врши проверу независности и објективности ревизора;</p>
				<p>8) врши друге послове које јој повери Надзорни одбор.</p>
				<p>Најмање једанпут годишње Комисија за ревизију подноси Надзорном одбору извештаје о питањима из става 1. овог члана.</p>
				<p class="bold">9. Општи акти</p>
				<p class="clan">Члан 38.</p>
				<p>Општи акти Јавног предузећа су Статут и други општи акти утврђени законом. </p>
				<p>Статут је основни општи акт Јавног предузећа и као такав не сме бити у супротности са одредбама закона којим се уређује правни положај јавних предузећа и овом одлуком.</p>
				<p>Остали општи акти Јавног предузећа не смеју бити у супротности са одредбама статута.</p>
				<p class="clan">Члан 39.</p>
				<p>Статутом се подробније уређују: пословно име и седиште Јавног предузећа; обављање делатности Јавног предузећа које нису предвиђене овом одлуком; заступање Јавног предузећа; начин распоређивања добити и покриће губитака Јавног предузећа; резерве; делокруг Надзорног одбора и директора; начин на који се у Надзорни одбор именује представник запослених у Јавном предузећу; начин избора и број извршних директора; општи акти Јавног предузећа, надлежност за њихово доношење и начин њиховог ступања на снагу; изглед и садржина печата и штамбиља Јавног предузећа; заштита животне средине и друга питања значајна за рад и пословање Јавног предузећа и за остваривање права, обавеза и одговорности запослених у Јавном предузећу.</p>
				<p class="bold">10. Услови и начин утврђивања и распоређивања добити и начин покрића губитака и сношења ризика</p>
				<p class="clan">Члан 40.</p>
				<p>Јавно предузеће послује по тржишним условима.</p>
				<p>Одлуку о расподели добити Јавног предузећа доноси Надзорни одбор, уз сагласност Оснивача и којом се одређује део средстава који се уплаћује у буџет Републике Србије, у складу са законом.</p>
				<p>Одлуку о начину покрића губитка Јавног предузећа доноси Надзорни одбор, уз сагласност Оснивача.</p>
				<p class="bold">11. Обезбеђивање заштите општег интереса</p>
				<p class="clan">Члан 41.</p>
				<p>Забрањено је коришћење имовине, активности, имена и визуелног идентитета Јавног предузећа у свим активностима везаним за политичке странке и изборне кампање, као и свака друга употреба Јавног предузећа у политичке сврхе.</p>
				<p>Ако Јавно предузеће нема конкуренцију на тржишту у делатности од општег интереса, не може се оглашавати без сагласности Оснивача.</p>
				<p class="bold">12. Заштита животне средине</p>
				<p class="clan">Члан 42.</p>
				<p>Јавно предузеће дужно је да примењује све законе и друге прописе којима се уређује заштита животне средине.</p>
				<p class="bold">13. Јавност у раду</p>
				<p class="clan">Члан 43.</p>
				<p>Јавно предузеће је дужно да на својој интернет страници објави:</p>
				<p>1) радне биографије чланова Надзорног одбора, директора и извршних директора;</p>
				<p>2) организациону структуру;</p>
				<p>3) годишњи, односно трогодишњи програм пословања, као и све његове измене и допуне, односно извод из тог програма ако Јавно предузеће има конкуренцију на тржишту;</p>
				<p>4) тромесечне извештаје о реализацији годишњег, односно трогодишњег програма пословања;</p>
				<p>5) годишњи финансијски извештај са мишљењем овлашћеног ревизора;</p>
				<p>6) друге информације од значаја за јавност.</p>
				<p class="bold">14. Остваривање права на штрајк</p>
				<p class="clan">Члан 44.</p>
				<p>У Јавном предузећу право на штрајк остварује се у складу са законом.</p>
				<p class="bold">15. Прелазне и завршне одредбе</p>
				<p class="clan">Члан 45.</p>
				<p>Јавно предузеће наставља са радом у складу са овом одлуком и Законом о јавним предузећима („Службени гласник РС”, број 15/16).</p>
				<p>Јавно предузеће дужно је да своја општа акта усагласи са овом одлуком у року од 90 дана од дана доношења ове одлуке.</p>
				<p class="clan">Члан 46.</p>
				<p>Ову одлуку објавити у „Службеном гласнику Републике Србије”.</p>
				<p>&nbsp;</p>
				<p class="potpis">05 број 023-10601/2016 </p>
				<p class="potpis">У Београду, 9. новембра 2016. године </p>
				<p class="potpis"><span class="bold">Влада</span></p>
				<p class="potpis">Председник, </p>
				<p class="potpis"><span class="bold">Александар Вучић, </span>с.р.</p>
	</div>


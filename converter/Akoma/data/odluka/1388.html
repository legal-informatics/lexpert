

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">Нa oснoву члaнa 33. ст. 2. и 3. Зaкoнa o Влaди („Службeни глaсник РС”, бр. 55/05, 71/05 – испрaвкa, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влaдa дoнoси</p>
			<p class="odluka-zakon">ОДЛУКУ</p>
			<p class="odluka-zakon">о образовању Радне групе за анализу и давање предлога и мишљења у вези са применом прописа у области такси превоза</p>
			<p class="centar">"Службени гласник РС", број 4 од 25. јануара 2019.</p>
			<p class="Basic-Paragraph">1. Образује сe Радна група за анализу и давање предлога и мишљења у вези са применом прописа у области такси превоза (у дaљeм тeксту: Радна група).</p>
			<p class="Basic-Paragraph">2. Зaдaтaк Радне групе је анализа примене прописа којима се уређује обављање делатности такси превоза, давање предлога и мишљења ради њиховог унапређења и усмеравање рада надлежних органа и организација у циљу пуне и благовремене имплементације оперативних питања која се односе на обављање делатности такси превоза, а нарочито у вези са aктивнoстима вeзaним зa елиминацију неовлашћеног обављања делатности такси превоза и нелојалне конкуренције кроз инсталирање и рекламирање електронских апликација за обављање делатности такси превоза од стране физичких лица која немају одобрење за обављање делатности такси превоза.</p>
			<p class="Basic-Paragraph">3. У Радну групу именују се:</p>
			<p class="Basic-Paragraph">− за председника:</p>
			<p class="Basic-Paragraph">проф. др Зорана Михајловић, потпредседник Владе и министар грађевинарства, саобраћаја и инфраструктуре; </p>
			<p class="Basic-Paragraph">− за заменика председника:</p>
			<p class="Basic-Paragraph">Бранко Ружић, министар државне управе и локалне самоуправе;</p>
			<p class="Basic-Paragraph">− за чланове:</p>
			<p class="Basic-Paragraph">1) Данијела Вазура, државни секретар у Министарству финансија;</p>
			<p class="Basic-Paragraph">2) Заим Реџеповић, државни секретар у Министарству за рад, запошљавање, борачка и социјална питања;</p>
			<p class="Basic-Paragraph">3) Мирко Чикириз, државни секретар у Министарству правде;</p>
			<p class="Basic-Paragraph">4) Чедомир Лемаић, Дирекција полиције, Управа за управне послове, Министарство унутрашњих послова.</p>
			<p class="Basic-Paragraph">У раду Радне групе могу да учествују, по позиву, стручњаци из различитих области, као и представници других органа, када се расправља о темама из њиховог делокруга.</p>
			<p class="Basic-Paragraph">4. Радна група подноси извештај о свом раду надлежном одбору најмање сваких 60 дана, а Влади најмање сваких 90 дана.</p>
			<p class="Basic-Paragraph">5. За потребе Радне групе образује се Стручна радна група (у даљем тексту: Стручна група), са задатком да врши стручне послове  разматрања могућих начина решавања проблема неовлашћеног обављања делатности такси превоза и нелојалне конкуренције кроз инсталирање и рекламирање електронских апликација за обављање делатности такси превоза од стране физичких лица која немају одобрење за обављање делатности такси превоза, као и осталих негативних појава које могу настати непотпуном применом прописа, уз дефинисање предлога мера за унапређење обављања делатности такси превоза.</p>
			<p class="Basic-Paragraph">6. У Стручну групу именују се:</p>
			<p class="Basic-Paragraph">− за руководиоца:</p>
			<p class="Basic-Paragraph">Саша Стојановић, вршилац дужности помоћника министра грађевинарства, саобраћаја и инфраструктуре;</p>
			<p class="Basic-Paragraph">− за заменика руководиоца:</p>
			<p class="Basic-Paragraph">Зоран Илић, помоћник министра грађевинарства, саобраћаја и инфраструктуре;</p>
			<p class="Basic-Paragraph">− за чланове:</p>
			<p class="Basic-Paragraph">1) Бојан Стевић, државни секретар у Министарству државне управе и локалне самоуправе;</p>
			<p class="Basic-Paragraph">2) Мирко Чикириз, државни секретар у Министарству правде;</p>
			<p class="Basic-Paragraph">3) Дамир Леденчан, начелник одељења, Министарство грађевинарства, саобраћаја и инфраструктуре;</p>
			<p class="Basic-Paragraph">4) Милан Жарковић, начелник одељења, Министарство грађевинарства, саобраћаја и инфраструктуре;</p>
			<p class="Basic-Paragraph">5) Миодраг Кркаловић, шеф одсека, Министарство грађевинарства, саобраћаја и инфраструктуре;</p>
			<p class="Basic-Paragraph">6) Маријан Блешић, руководилац групе, Министарство финансија;</p>
			<p class="Basic-Paragraph">7) Татјана Рашета, самостални саветник, Министарство грађевинарства, саобраћаја и инфраструктуре;</p>
			<p class="Basic-Paragraph">8) Данијела Ђикановић, самостални саветник, Министарство грађевинарства, саобраћаја и инфраструктуре;</p>
			<p class="Basic-Paragraph">9) Ђурица Иличић, Министарство за рад, запошљавање, борачка и социјална питања;</p>
			<p class="Basic-Paragraph">10) Владимир Антић, Дирекција полиције, Управа криминалистичке полиције, Министарство унутрашњих послова;</p>
			<p class="Basic-Paragraph">11) др Јовица Васиљевић, вршилац дужности секретара Секретаријата за јавни превоз, Градска управа града Београда;</p>
			<p class="Basic-Paragraph">12) Иван Стевановић, руководилац такси сектора у Секретаријату за јавни превоз, Градска управа града Београда;</p>
			<p class="Basic-Paragraph">13) Ђорђе Вучинић, виши саветник, Удружење за комуналне делатности, Привредна комора Србије;</p>
			<p class="Basic-Paragraph">14) проф. Владимир Поповић, Савез такси удружења Србије, Ниш;</p>
			<p class="Basic-Paragraph">15) Александар Бјелић, Савез такси удружења Србије, Београд;</p>
			<p class="Basic-Paragraph">16) Раденко Видаковић, Савез такси удружења Србије, Нови Сад;</p>
			<p class="Basic-Paragraph">17) Владо Булатовић, Струковно удружење такси предузетника Београда;</p>
			<p class="Basic-Paragraph">18) Бошко Вукојевић, директор регионалног центра Београд, Уговорна привредна такси комора Србије;</p>
			<p class="Basic-Paragraph">19) Саша Марковић, директор регионалног центра Крагујевац, Уговорна привредна такси комора Србије.</p>
			<p class="Basic-Paragraph">Смернице за рад Стручној групи даје Радна група.</p>
			<p class="Basic-Paragraph">У случају да се појави потреба за учешћем других органа и организација у раду Стручне групе, руководилац може позвати представнике тих органа и организација да учествују у раду Стручне групе.</p>
			<p class="Basic-Paragraph">7. Стручну и административно-техничку потпору Радној групи пружа Министарство грађевинарства, саобраћаја и инфраструктуре.</p>
			<p class="Basic-Paragraph">8. Ова одлука ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 02-647/2019 </p>
			<p class="potpis">У Бeoгрaду, 24. јануара 2019. гoдинe</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
	</div>


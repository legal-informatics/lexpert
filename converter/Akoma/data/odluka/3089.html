

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 46. став 1. Закона о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС, 98/13 – УС, 132/14, 145/14, 83/18, 31/19 и 37/19 – др. закон) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влада доноси</p>
			<p class="odluka-zakon">ОДЛУКУ</p>
			<p class="odluka-zakon">о изради Просторног плана Републике Србије од 2021. до 2035. године</p>
			<p class="centar">"Службени гласник РС", број 48 од 5. јула 2019.</p>
			<p class="Basic-Paragraph">1. Приступа се изради Просторног плана Републике Србије од 2021. до 2035. године (у даљем тексту: Просторни план). </p>
			<p class="Basic-Paragraph">2. Граница Просторног плана обухвата територију Републике Србије у складу са Уставом Републике Србије и Законом о територијалној организацији Републике Србије („Службени гласник РС”, бр. 129/07, 18/16 и 47/18).</p>
			<p class="Basic-Paragraph">Обухват Просторног плана дат је у Прилогу – Графички приказ обухвата Просторног плана, који је одштампан уз ову одлуку и чини њен саставни део.</p>
			<p class="Basic-Paragraph">3. Просторни план је основни плански документ који се доноси за територију Републике Србије. Просторни план се заснива на Уставу, законодавној регулативи Републике Србије, развојним стратегијама Републике Србије, извештајима о остваривању Просторног плана Републике Србије од 2010. до 2020. године и стању просторног развоја, као и међународним оквирима и документима у области просторног планирања и просторног развоја.</p>
			<p class="Basic-Paragraph">Израда Просторног плана биће заснована на планској, студијској, техничкој и другој документацији, резултатима досадашњих истраживања и важећим планским документима у Републици Србији.</p>
			<p class="Basic-Paragraph">4. Планирање, коришћење, уређење и заштита простора заснива се на принципима уређења и коришћења простора утврђеним чланом 3. Закона о планирању и изградњи и другој законодавној регулативи.</p>
			<p class="Basic-Paragraph">5. Визија планирања, коришћења, уређења и заштите планског подручја је достизање економски конкурентне, еколошки одрживе и социјално развијене и стабилне територијe Републике Србије.</p>
			<p class="Basic-Paragraph">Основни циљ планирања, коришћења, уређења и заштите планског подручја је утврђивање објективне, рационалне, економски оправдане, социјално прихватљиве и еколошки одрживе концепције просторног  развоја, која ће омогућити:</p>
			<p class="Basic-Paragraph">1) равномеран/уравнотежен и одржив просторни развој Републике Србије;</p>
			<p class="Basic-Paragraph">2) економску и социјалну кохезију;</p>
			<p class="Basic-Paragraph">3) рационално управљање природним и културним наслеђем;</p>
			<p class="Basic-Paragraph">4) заштиту животне средине;</p>
			<p class="Basic-Paragraph">5) конкурентност, ефикасност и раст, односно просперитет;</p>
			<p class="Basic-Paragraph">6) приступачност, виши ниво идентитета регионалних целина;</p>
			<p class="Basic-Paragraph">7) интеграцију у регионално окружење и европски простор;</p>
			<p class="Basic-Paragraph">8) виши ниво ефикасности у остваривању приоритетних планских решења.</p>
			<p class="Basic-Paragraph">6. Концептуални оквир планирања, уређења, заштите и коришћења планског подручја заснива се на обезбеђењу услова за равномерни развој територије Републике Србије, сагласно принципима одрживог развоја.</p>
			<p class="Basic-Paragraph">Просторни план садржи нарочито полазне основе (обухват, плански хоризонт, методологија израде, референтни документи и др.); оцену стања, визију, циљеве и принципе (начела) просторног развоја; планска решења настала кроз интегрални приступ простору: природа (земљиште, шуме, воде, биодиверзитет, рељеф, стене и минерали, клима), становништво (размештај, трендови, миграције, структуре, пројекције, популациона политика), мрежа насеља и јавне службе (дефиниција насеља, полицентризам, децентрализација, урбани и рурални развој, јавне службе), инфраструктура (саобраћај, енергетика, телекомуникације, водопривреда, комунални системи), привреда (пољопривреда, шумарство, индустрија, рударство, туризам, предузетништво, инвестиције, финансије), природна и културна добра; предели, животна средина; просторна интеграција (интеррегионалне и интрарегионалне функционалне мреже); мере и инструменти за спровођење и дугорочна развојна стратегија.</p>
			<p class="Basic-Paragraph">7. Рок за израду Нацрта Просторног плана је 18 месеци од дана ступања на снагу ове одлуке.</p>
			<p class="Basic-Paragraph">8. Средства за израду Просторног плана обезбеђује Министарство грађевинарства, саобраћаја и инфраструктуре.</p>
			<p class="Basic-Paragraph">9. Носилац израде Просторног плана је министарство надлежно за послове просторног планирања, у складу са чланом 47. став 1. Закона о планирању и изградњи.</p>
			<p class="Basic-Paragraph">Носилац израде Просторног плана дужан је да обезбеди прибављање мишљења, услова и сагласности надлежних органа и посебних организација прописаних законом, ималаца јавних овлашћења, као и да обезбеди сарадњу и усаглашавање ставова са свим релевантним субјектима планирања.</p>
			<p class="Basic-Paragraph">10. Орган, посебна организација, односно ималац јавних овлашћења издаје услове и податке за израду планског документа без накнаде у складу са Законом о планирању и изградњи.</p>
			<p class="Basic-Paragraph">На захтев министарства надлежног за послове просторног планирања и урбанизма, надлежни орган, односно организација уступа постојеће дигиталне подлоге, односно дигиталне податке, без накнаде у року утврђеном Законом о планирању и изградњи. </p>
			<p class="Basic-Paragraph">11. Нацрт Просторног плана биће изложен на jaвни увид у сeдишту свих упрaвних oкругa, oднoснo oблaсти у Рeпублици Србиjи, при чeму сe пo jeдaн примeрaк Нaцртa Просторног плана дoстaвљa свим jeдиницaмa лoкaлнe сaмoупрaвe. </p>
			<p class="Basic-Paragraph">12. Одлука о изради Стратешке процене утицаја Просторног плана Републике Србије од 2021. до 2035. године на животну средину („Службени гласник РС”, број 41/19) чини саставни део ове одлуке.</p>
			<p class="Basic-Paragraph">13. Број примерака Просторног плана за потребе трајног чувања биће утврђен актом Народне скупштине којим се утврђује Просторни план. </p>
			<p class="Basic-Paragraph">14. Одлука о изради Просторног плана Републике Србије од 2021. до 2035. године се објављује у Централном регистру планских докумената.</p>
			<p class="Basic-Paragraph">15. Ова одлука ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 350-6452/2019</p>
			<p class="potpis">У Београду, 27. јуна 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
			<p class="Basic-Paragraph"><img src="http://www.pravno-informacioni-sistem.rs/SlGlasnikPortal/slike/PP-Srbija.png&amp;doctype=reg&amp;abc=cba&amp;eli=true&amp;eliActId=428695&amp;regactid=428695" alt=""></p>
	</div>


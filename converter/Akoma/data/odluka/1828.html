<meta http-equiv="content-type" content="text/html;charset=utf-8"><link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
<style type="text/css">
.auto-style5 {
	text-align: center;
}
</style>


<p class="redakcijskipreciscentekst">Редакцијски пречишћен текст</p>
<p>
&nbsp;</p>
<p>
&nbsp;</p>
<p>
&nbsp;</p>
<p>
На основу 
члана 12. став 2. тачка 14) Закона о одбрани („Службени гласник РС”, број 
116/07) и члана 17. став 1. и члана 43. став 1. Закона о Влади („Службени 
гласник РС”, бр. 55/05, 71/05 – исправка и 101/07),</p>
<p>
Влада доноси</p>
<p>
&nbsp;&nbsp;</p>
<p class="odluka-zakon">
ОДЛУКУ</p>
<p class="odluka-zakon">
о 
одређивању производа и услуга од посебног значаја за одбрану Републике Србије</p>
<p class="auto-style5">

„Службени гласник РС“, бр.
58 од 6. јуна 2008, 
26 од 5. априла 2019.</p>
<p>

&nbsp;</p>
<p>

&nbsp;</p>
<p>
1. Овом 
одлуком одређују се производи и услуге од посебног значаја за одбрану Републике 
Србије.</p>
<p>

&nbsp;</p>
<p>
2. Производи 
од посебног значаја за одбрану Републике Србије су:</p>
<p>
1) све врсте 
оружја и оруђа, осим ловачког и спортског оружја;</p>
<p>
2) авиони, 
хеликоптери, једрилице и друге летелице, њихова опрема, падобрани и падобранска 
десантна опрема;</p>
<p>
3) борбени и 
неборбени пловни објекти и њихова специфична опрема;</p>
<p>
4) јавне 
фиксне и мобилне телекомуникационе мреже, приватне телекомуникационе мреже, 
кабловске дистрибутивне мреже, системи и средства криптозаштите, 
противелектронског обезбеђења, радио и радио-техничког извиђања и безбедности, 
као и све врсте електронских и телекомуникационих средстава, проводника и 
средстава за обраду података;</p>
<p>
5) борбена и 
неборбена возила, инжињеријске машине и средства интегралног транспорта која су 
намењена за потребе Војске Србије и друге снаге одбране;</p>
<p>
6) висећи, 
монтажни и лансирни мостови, понтонски паркови и објекти, извиђачки и десантни 
чамци;</p>
<p>
7) муниција и 
њени елементи за све врсте оружја и оруђа, осим муниције за ловачко и спортско 
оружје;</p>
<p>
8) све врсте 
ракета и уређаја за лансирање и навођење, осим противградних ракета и средстава 
за ватромет;</p>
<p>
9) бомбе, мине 
и распрскавајућа средства;</p>
<p>
10) барут, све 
врсте експлозива и запаљива, димна и осветљавајућа средства, осим ловачког 
барута и привредног експлозива;</p>
<p>
11) опрема и 
средства за минирање и разминирање, маскирање и камуфлажу;</p>
<p>
12) оруђа и 
инструменти за ваздушно, површинско и подводно осматрање, идентификацију и 
легитимисање, за оријентацију и навигацију, за управљање и вођење радара, 
рачунари у борбеним средствима, инфрацрвени и ласерски уређаји, ласери, нишанске 
справе, оптички и оптоелектронски инструменти, који су конструисани и 
произведени за војне потребе;</p>
<p>
13) средства 
за противнуклеарну, противхемијску и противбиолошку заштиту, средства за 
детекцију, дозиметрију и идентификацију и средства и материје за 
деконтаминацију;</p>
<p>
14) покретни 
рачунарски системи за подршку борбених средстава и система;</p>
<p>
15) опрема и 
средства за проналажење, добијање, пречишћавање и допремање воде и филтрациони 
материјал;</p>
<p>
16) логорска 
опрема, војна униформа, теренска обућа и друга лична опрема, специјална, 
заштитно-радна и радна одећа опште намене и опрема за радне животиње;</p>
<p>
17) потрошни 
материјал за одржавање личне и колективне хигијене и за прање и хемијско 
чишћење;</p>
<p>
18) пшеница, 
кукуруз, кукурузни гриз и брашно, квасац за производњу хлеба, хлеб, тестенине, 
пиринач, пасуљ, воће и поврће и производи од воћа и поврћа, месо и риба и 
производи од меса и рибе, млеко и производи од млека, шећер, со, маст, уље, 
вода, цигарете, шибице, сојина сачма и остала храна за домаће животиње, семенски 
и садни материјал пољопривредног биља и семе за вештачко осемењавање домаћих 
животиња;</p>
<p>
19) хемијски 
извори струје, електрична енергија и средства намењена за обезбеђење функције и 
погона покретних ствари посебне намене и производних и услужних капацитета за 
потребе одбране;</p>
<p>
20) угаљ и 
огревно дрво;</p>
<p>
21) нафта, 
нафтни деривати, природни гас, алтернативна горива, адитиви и расхладне 
течности;</p>
<p>
22) опрема и 
инсталације за погонска средства, специјална амбалажа, моторно-пумпни агрегати и 
опрема за претакање;</p>
<p>
23) лекови, 
помоћна лековита средства, медицинска средства, медицинска опрема и санитетски 
комплети;</p>
<p>
24) 
ветеринарски комплети, биолошка средства, лабораторијске хемикалије, готови 
лекови, средства за дезинфекцију, дезинсекцију и дератизацију, завоји, хируршки 
шиваћи материјал, инструменти и средства за преглед стоке за клање, поткивачка 
опрема и прибор за животиње;</p>
<p>
25) средства и 
опрема за заштиту од пожара, заштиту на раду и заштиту животне средине;</p>
<p>
26) резервни 
делови, склопови и агрегати, као и општи и специјални алат, стандардна и 
специјална мерна опрема и инструменти потребни за одржавање и ремонт и амбалажа 
за чување и транспорт покретних ствари из ове тачке;</p>
<p>
27) специјални 
алати и амбалажа за транспорт и чување покретних ствари из ове тачке;</p>
<p>
28) 
конструкциона, технолошка, ремонтна и експлоатациона документација за покретне 
ствари из ове тачке;</p>
<p>
29) сировине и 
репродукциони материјал који су неопходни за финалну производњу средстава из ове 
тачке;</p>
<p>
30) 
грађевински материјал, сировине и репроматеријал;</p>
<p>
31) машине, 
уређаји и опрема за: припрему, поделу и чување хране; прање посуђа, рубља и 
подова и пеглање, сушење и хемијско чишћење.</p>
<p>

&nbsp;</p>
<p>
3. Услуге од 
посебног значаја за одбрану Републике Србије су:</p>
<p>
1) ремонт 
покретних ствари из тачке 2. ове одлуке;</p>
<p>
2) извршавање 
мера превентивно-медицинске заштите; лечење повређених и оболелих лица; 
производња, израда и снабдевање лековима и помоћним лековитим средствима, 
медицинским средствима, медицинском опремом и санитетским комплетима и вршење 
лабораторијских експертиза и прикупљање крви од добровољних давалаца;</p>
<p>
3) преглед и 
лечење животиња, ветеринарско-санитарни преглед, дијагностичка испитивања и 
лабораторијске услуге, дезинфекција, дезинсекција и дератизација, контрола и 
заштита пољопривредног биља;</p>
<p>
4) јавни 
превоз путника и ствари;</p>
<p>
5) планирање, 
најава, пријава и обезбеђење летова војних и цивилних ваздухоплова;</p>
<p>
6) поштанске 
услуге, јавне фиксне, мобилне, говорне телекомуникационе услуге, услуге преноса 
податка, интернета и услуга закупљених линија;</p>
<p>
7) одржавање 
саобраћајне инфраструктуре и превозних средстава;</p>
<p>
8) оправка 
одеће и обуће, прање и хемијско чишћење;</p>
<p>
9) производња 
хлеба, млинско-пекарских производа и тестеничарских производа, производња и 
прерада меса и млека, производња конзервираног поврћа и воћа и производња хране 
за домаће животиње;</p>
<p>
10) 
производња, снабдевање и транспорт воде за пиће;</p>
<p>
11) услуге 
угоститељства;</p>
<p>
12) 
производња, пренос и испорука електричне енергије;</p>
<p>
13) пренос и 
испорука нафте, нафтних деривата, природног гаса, алтернативних горива, адитива 
и расхладних течности;</p>
<p>
14) чување, 
одржавање и обнављање робних резерви у прехрамбеним и индустријским производима 
намењеним за потребе земље за време ратног и ванредног стања;</p>
<p>
15) увоз 
покретних ствари посебне намене из тачке 2. ове одлуке;</p>
<p>
16) услуге 
еколошке заштите, заштите животне средине, природних вредности и добара од 
загађивања и угрожавања животне средине;</p>
<p>
17) услуге 
контроле емисија штетних материја, хемикалија и других материја које угрожавају 
животну средину;</p>
<p class="v2-clan-left-1">18) услуге катастра непокретности; </p>
<p class="v2-clan-left-1">19) хидрометеоролошке услуге; </p>
<p class="v2-clan-left-1">20) грађевинске услуге.</p>
<p class="auto-style4">
<span class="hide-change">*Службени гласник РС, број 26/2019</span></p>
<p>

&nbsp;</p>
<p>
4. Даном 
ступања на снагу ове одлуке престаје да важи Одлука о одређивању производа и 
услуга од посебног интереса за одбрану земље („Службени лист СЦГ”, број 13/06).</p>
<p>

&nbsp;</p>
<p>
5. Ова одлука 
ступа на снагу осмог дана од дана објављивања у „Службеном гласнику Републике 
Србије”.</p>
<p>
&nbsp;&nbsp;</p>
<p style="TEXT-ALIGN: right; " align="right">
05 број 
88-2155/2008</p>
<p style="TEXT-ALIGN: right; " align="right">
У Београду, 5. 
јуна 2008. године</p>
<p style="TEXT-ALIGN: right; " align="right">
<strong>Влада</strong></p>
<p style="TEXT-ALIGN: right; " align="right">
Потпредседник,</p>
<p style="TEXT-ALIGN: right; " align="right">
<b>Божидар 
Ђелић, </b>с.р.</p>


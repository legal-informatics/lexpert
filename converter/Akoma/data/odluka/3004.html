


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 9. ст. 1. и 5. Закона о стратешкој процени утицаја на животну средину („Службени гласник РС”, бр. 135/04 и 88/10),</p>
	<p>Републичка агенција за просторно планирање доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ОДЛУКУ</p>
	<p class="naslov" style="line-height: 150%; margin-top: 0">о изради Стратешке процене утицаја Просторног плана подручја посебне намене транснационалног гасовода „Јужни ток” на животну средину</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 1 од 11. јануара 
	2012.</span></p>
	<p class="naslov" style="line-height: 150%; margin-top: 0">&nbsp;</p>
	<p>1. Приступа се изради Стратешке процене утицаја Просторног плана подручја посебне намене транснационалног гасовода „Јужни ток” на животну средину (у даљем тексту: Стратешка процена).</p>
	<p>2. Разлози за израду Стратешке процене дефинисани су на основу територијалног обухвата и могућих утицаја Просторног плана подручја посебне намене транснационалног гасовода „Јужни ток” (у даљем тексту: Просторни план) на животну средину, на следећи начин: 
	</p>
	<p>– значај Просторног плана на заштиту животне средине и одрживи развој произилази из потребе да се заштити животна средина, природне вредности и обезбеди одрживи развој на подручју Просторног плана; 
	</p>
	<p>– потребе да се у планирању просторног развоја подручја Просторног плана сагледају стратешка питања заштите животне средине и обезбеди њихово решавање на одговарајући начин;</p>
	<p>– чињенице да Просторни план представља оквир за реализацију изградње планираног транснационалног гасовода „Јужни ток” за транспорт, складиштење и дистрибуцију гаса.</p>
	<p>3. Стратешка процена се ради за прелиминарно подручје Просторног плана које обухвата делове подручја градова: Зајечара, Смедерева, Панчева, Београда – Палилула, Зрењанина, Сомбора, Сремске Митровице, Шабаца, Лознице, Новог Сада, и део општина: Бољевац, Параћин, Ћуприја, Јагодина, Деспотовац, Свилајнац, Жабари, Велика Плана, Ковин, Опово, Тител, Жабаљ, Темерин, Србобран, Врбас, Кула, Стара Пазова, Инђија, Рума, Богатић, Бачки Петровац, Бачка Паланка, Бач.</p>
	<p>На територији града Зајечара обухвата следеће КО: Велики извор, Прлита, Грљан, Вратаница, Грлиште, Лесковац, Горња Бела Река и Леновац.</p>
	<p>На територији града Смедерева обухвата следеће КО: Сараоци, Лугавчина, Осипаоница, Скобаљ, Мала Крсна, Враново, Липе I, Шалинац и Смедерево.</p>
	<p>На територији града Панчева обухвата следеће КО: Долово, Панчево, Банатско Ново Село, Качарево, Јабука и Глогоњ.</p>
	<p>На територији града Београда – општина Палилула обухвата КО: Бесни фок.</p>
	<p>На територији града Зрењанина обухвата следеће КО: Чента и Книћанин.</p>
	<p>На територији града Сомбора обухвата следеће КО: Сомбор II, Кљајићево, Гаково, Бездан и Бачки Брег.</p>
	<p>На територији града Сремске Митровице обухвата КО: Јарак.</p>
	<p>На територији града Шабца обухвата следеће КО: Дреновац, Мачвански Причиновићи, Табановићи, Шитар и Прњавор.</p>
	<p>На територији града Лознице обухвата КО: Ново Село.</p>
	<p>На територији града Новог Сада обухвата следеће КО: Каћ, Ченеј,Нови Сада IV, Руменка, Кисач, Футог и Бегеч.</p>
	<p>На територији општине Бољевац, обухвата следеће КО: Бачевица, Добро Поље, Добријевац, Илино, Мирово, Јабланица, Луково и Криви Вир.</p>
	<p>На територији општине Параћин, обухвата следеће КО: Клачевица, Извор, Доња Мутница, Мириловац, Давидовац и Бошњане.</p>
	<p>На територији општине Ћуприја, обухвата следеће КО: Ћуприја (ван града), Батинац, Супска, Исаково, Влашка и Крушар. 
	</p>
	<p>На територији општине Јагодина, обухвата следеће КО: Дражимировац, Глоговац и Добра Вода.</p>
	<p>На територији општине Деспотовац, обухвата следеће КО: Богава, Брестово и Јасеново.</p>
	<p>На територији општине Свилајнац, обухвата следеће КО: Трбоње, Врлане, Грабовац, Дубље, Црквенац, Свилајнац и Кушиљево.</p>
	<p>На територији општине Жабари, обухвата следеће КО: Породин, Жабари, Симићево и Ореовица.</p>
	<p>На територији општине Велика Плана, обухвата следеће КО: Доња Ливадица, Трновце, Милошевац, Лозовик и Марковац.</p>
	<p>На територији општине Ковин, обухвата следеће КО: Ковин, Скореновац, Плочица и Баваниште I.</p>
	<p>На територији општине Опово, обухвата следеће КО: Сефкерин, Опово и Баранда.</p>
	<p>На територији општине Тител, обухвата следеће КО: Тител, Лок, Гардиновци, Вилово и Шајкаш.</p>
	<p>На територији општине Жабаљ, обухвата следеће КО: Ђурђево, Жабаљ и Госпођинци.</p>
	<p>На територији општине Темерин, обухвата следеће КО: Темерин и Бачки Јарак.</p>
	<p>На територији општине Србобран, обухвата следеће КО: Турија и Србобран.</p>
	<p>На територији општине Врбас, обухвата следеће КО: Бачко Добро Поље и Куцура.</p>
	<p>На територији општине Кула, обухвата следеће КО: Кула, Црвенка и Сивац.</p>
	<p>На територији општине Стара Пазова, обухвата следеће КО: Сурдук, Стара Пазова и Голубинци.</p>
	<p>На територији општине Инђија, обухвата КО: Нови Карловци.</p>
	<p>На територији општине Рума, обухвата следеће КО: Путинци, Доњи Петровци, Добинци, Краљевци, Рума и Хртковци.</p>
	<p>На територији општине Богатић, обухвата следеће КО: Белотић, Дубље, Клење, Очаге и Бадовинци.</p>
	<p>На територији општине Бачки Петровац, обухвата КО: Гложањ.</p>
	<p>На територији општине Бачка Паланка, обухвата следеће КО: Челарево, Бачка Паланка, Нова Паланка и Младеново. 
	</p>
	<p>На територији општине Бач, обухвата КО: Бачко Ново Село.</p>
	<p>У фази израде Нацрта Просторног плана, коначна граница Просторног плана се може смањити, на начин да обухвати катастарске парцеле у обухвату заштитне зоне гасовода.</p>
	<p>4. Израда Стратешке процене је заснована на студијско – аналитичкој документацији из области просторног планирања, заштите животне средине, заштите природе и другој релевантној документацији.</p>
	<p>5. Стратешком проценом биће разматрана питања заштите ваздуха, вода, земљишта, живог света, природе и природних добара, као и друга питања за која се у току израде утврди да захтевају одговарајућу обраду.</p>
	<p>Стратешком проценом неће бити разматрана питања везана за јонизујуће зрачење, јер на подручју Просторног плана нема загађивача који емитују такав негативан утицај.</p>
	<p>6. Извештај о стратешкој процени, као документ којим се приказује поступак израде Стратешке процене, резултати до којих се дошло и начин интегрисања у поступак припреме Просторног плана, садржи:</p>
	<p>– Полазне основе Стратешке процене: обухват, предмет и циљеви Просторног плана, захтеви заштите животне средине из релевантних планских и других докумената</p>
	<p>– Опште и посебне циљеве Стратешке процене и индикаторе</p>
	<p>– Процену могућих утицаја на животну средину: приказ стања животне средине на подручју Просторног плана; варијанте развоја планског подручја, укључујући сценарио нултог развоја и варијанте развоја и заштите планског подручја повољне са аспекта заштите животне средине; процену утицаја варијантних решења на животну средину, опис мера за спречавање и ограничавање негативних и увећање позитивних утицаја на животну средину, поређење варијантних решења и приказ разлога за избор најповољнијег; процену утицаја планских решења на животну средину, опис мера за спречавање и ограничавање негативних и увећање позитивних утицаја на животну средину; начин на који су при процени узети у обзир елементи животне средине и карактеристике утицаја</p>
	<p>– Смернице за израду стратешких процена на нижим хијерархијским нивоима</p>
	<p>– Програм праћења стања животне средине у току спровођења Просторног плана</p>
	<p>– Приказ коришћене методологије</p>
	<p>– Приказ начина одлучивања, опис разлога одлучујућих за избор Просторног плана са аспекта разматраних варијантних решења и приказ начина на који су питања животне средине укључена у Просторни план</p>
	<p>– Учешће заинтересованих страна у поступку израде и разматрања Извештаја о стратешкој процени</p>
	<p>– Извод из Стратешке процене (закључак – нетехнички резиме).</p>
	<p>7. Носилац израде Стратешке процене је Републичка агенција за просторно планирање, а стручни кообрађивачи су Институт за архитектуру и урбанизам Србије из Београда и ЈП Завод за урбанизам Војводине из Новог Сада.</p>
	<p>8. Министарства, посебне организације, јавна предузећа и установе надлежне за послове пољопривреде, шумарства и водопривреде, саобраћаја, телекомуникација, енергетике, економије и регионалног развоја, туризма, заштите животне средине и просторног планирања, заштите споменика културе, заштите природе, као и други заинтересовани органи и организације, доставиће у року од 30 дана од дана ступања на снагу ове одлуке све расположиве податке, услове и документацију од значаја за израду Стратешке процене из делокруга свог рада носиоцу израде Стратешке процене. 
	</p>
	<p>9. Рок за израду Стратешке процене је шест месеци од дана ступања на снагу Одлуке о изради Просторног плана.</p>
	<p>Стручни тим за израду Стратешке процене биће састављен од стручњака одговарајућег профила.</p>
	<p>Стратешка процена ће се вршити у складу са европским и међународним принципима теорије и добре праксе у изради стратешке процене утицаја на животну средину за исту врсту планских докумената.</p>
	<p>10. Средства за израду Просторног плана обезбедиће Привредно друштво „SOUTH STREAM”, друштво са ограниченом одговорношћу из Новог Сада.</p>
	<p>11. Учешће јавности у разматрању Извештаја о стратешкој процени обезбеђује се у оквиру јавног увида о Нацрту Просторног плана, у трајању од 30 дана, у зградама скупштина градова: Зајечара, Смедерева, Панчева, Београда – Палилула, Зрењанина, Сомбора, Сремске Митровице, Шабаца, Лознице, Новог Сада, и скупштинама општина: Бољевац, Параћин, Ћуприја, Јагодина, Деспотовац, Свилајнац, Жабари, Велика Плана, Ковин, Опово, Тител, Жабаљ, Темерин, Србобран, Врбас, Кула, Стара Пазова, Инђија, Рума, Богатић, Бачки Петровац, Бачка Паланка, Бач.</p>
	<p>12. Одлука о изради Стратешке процене је саставни део Одлуке о изради Просторног плана.</p>
	<p>13. Ова одлука ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">Број 350-649-02/2011-01 
	</p>
	<p class="potpis" style="line-height: 150%; margin-top: 0">У Београду, 30. децембра 2011. године</p>
	<p class="potpis" style="line-height: 150%; margin-top: 0">
	<span class="bold">Републичка агенција за просторно планирање</span></p>
	<p class="potpis" style="line-height: 150%; margin-top: 0">Директор,</p>
	<p class="potpis" style="line-height: 150%; margin-top: 0">проф. др 
	<span class="bold">Борислав Стојков, </span>с.р.</p>


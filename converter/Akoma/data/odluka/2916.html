

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 9. ст. 3, 4. и 5. Закона о стратешкој процени утицаја на животну средину („Службени гласник РС”, бр. 135/04 и 88/10), </p>
			<p class="Basic-Paragraph">Министарство грађевинарства, саобраћаја и инфраструктуре доноси</p>
			<p class="odluka-zakon">ОДЛУКУ</p>
			<p class="odluka-zakon">о неприступању изради стратешке процене утицаја измена и допуна Просторног плана Националног парка „Копаоник” на животну средину</p>
			<p class="centar">"Службени гласник РС", број 58 од 16. августа 
			2019.</p>
			<p class="Basic-Paragraph">1. Не приступа се изради стратешке процене утицаја измена и допуна Просторног плана подручја посебне намене Националног парка „Копаоник” на животну средину, у даљем тексту: Измене и допуне Просторног плана.</p>
			<p class="Basic-Paragraph">2. Стратешкa проценa утицаја Измена и допуна Просторног плана на животну средину не врши се из разлога што је 2017. године Влада донела Просторни план подручја посебне намене Националног парка „Копаоник” („Службени гласник РС”, број 89/16), у даљем тексту: Просторни план, за који је урађена стратешка процена утицаја на животну средину.</p>
			<p class="Basic-Paragraph">3. Изменама и допунама Просторног плана не мења се обухват Просторног плана и не очекује се битнији утицај на животну средину и одрживи развој.</p>
			<p class="Basic-Paragraph">4. Ова одлука се доноси на основу мишљења министарства надлежног за послове заштите животне средине и других заинтересованих органа и организација.</p>
			<p class="Basic-Paragraph">5. Ова одлука представља саставни део Одлуке о изради измена и допуна Просторног плана подручја посебне намене Националног парка „Копаоник”.</p>
			<p class="Basic-Paragraph">6. Ова одлука се објављује у „Службеном гласнику Републике Србије” и представља саставни део аналитичко-документационе основе планског документа.</p>
			<p class="Basic-Paragraph">7. Ова одлука ступа на снагу даном ступања на снагу Одлуке о изради измена и допуна Националног парка „Копаоник”.</p>
			<p class="potpis">Број 350-01-01493/2019-11</p>
			<p class="potpis">У Београду, 8. августа 2019. године</p>
			<p class="potpis"><span class="bold">Министарство грађевинарства, <br>саобраћаја и инфраструктуре</span></p>
			<p class="potpis">Потпредседница Владе</p>
			<p class="potpis">и министарка,</p>
			<p class="potpis">проф. др <span class="bold">Зорана З. Михајловић,</span> с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p>Ha основу члана 41. став 3. Закона о Влади („Службени гласник PC”, бр. 55/05, 71/05 – исправка, 101/07, 65/08, 16/11, 68/12 – УС и 72/12) и члана 25. ст. 1. и 2. Уредбе о начелима за унутрашње уређење и систематизацију радних места у министарствима, посебним организацијама и службама Владе („Службени гласник PC”, бр. 81/07 – пречишћен текст, 69/08 и 98/12), </p>
				<p>Влада доноси </p>
				<p>&nbsp;</p>
				<p class="odluka-zakon" style="margin-top: 0; margin-bottom: 0">ОДЛУКУ</p>
				<p class="naslov" style="margin-top: 0">о образовању Тела за координацију европске здравствене политике засноване на концепту – „Здравље у свим политикама”</p>
				<p class="naslov" style="margin-top: 0">
				<span lang="hr" style="font-weight: 400">"Службени гласник РС", 
				број 123 од 28. децембра 2012.</span></p>
				<p class="naslov" style="margin-top: 0">&nbsp;</p>
				<p>1. Овом одлуком образује се Тело за координацију европске здравствене политике засноване на концепту – „Здравље у свим политикама” (у даљем тексту: Тело за координацију „Здравље у свим политикама”) и стручне радне групе за потребе Тела за координацију „Здравље у свим политикама” (у даљем тексту: акциони тимови).</p>
				<p>2. Задаци Тела за координацију „Здравље у свим политикама” јесу:</p>
				<p>– развој и унапређење међусекторског приступа здрављу као предуслова за успешно управљање здравственом политиком, кроз координацију активности надлежних државних органа ради спровођења превентивних мера у реализацији свих политика које спроводе ти органи, а које могу утицати на спречавање настанка обољења и унапређења здравља грађана, као и мера којима се доприноси највишем могућем нивоу здравствене заштите на принципу правичности и доступности;</p>
				<p>– развој и унапређивање интегрисаног приступа здравственој заштити кроз међусобно партнерство између свих учесника друштвеног живота у препознавању и утврђивању међусекторских детерминанти здравља и предузимању краткорочних, средњорочних и дугорочних мера и активности у зависности од надлежности сваког појединачног учесника, а којима се доприноси унапређивању и развоју физичког, менталног и социјалног здравља становништва;</p>
				<p>– развој капацитета државних органа, јавних служби, као и других правних субјеката, укључујући и грађане, за спровођење стратегије европске здравствене политике и Светске здравствене организације, засноване на концепту „Здравље у свим политикама” и јачању здравствених капацитета као покретача промена у правцу одрживог развоја и добробити заједнице, као и сваког појединца;</p>
				<p>– евалуација краткорочних, средњорочних и дугорочних међусекторских мера и активности на инвестирању у здравље и унапређивању здравља.</p>
				<p>3. У Тело за координацију „Здравље у свим политикама” именују се:</p>
				<p>1) проф. др Славица Ђукић Дејановић, министар здравља, председник;</p>
				<p>2) Ивица Дачић, председник Владе и министар унутрашњих послова, члан;</p>
				<p>3) др Јован Кркобабић, потпредседник Владе и министар рада, запошљавања и социјалне политике, члан;</p>
				<p>4) проф. др Жарко Обрадовић, министар просвете, науке и технолошког развоја, члан;</p>
				<p>5) мр Млађан Динкић, министар финансија и привреде, члан;</p>
				<p>6) Верица Калановић, министар регионалног развоја и локалне самоуправе, члан;</p>
				<p>7) Никола Селаковић, министар правде и државне управе, члан;</p>
				<p>8) Горан Кнежевић, министар пољопривреде, шумарства и водопривреде, члан;</p>
				<p>9) проф. др Зорана Михајловић, министар енергетике, развоја и заштите животне средине, члан;</p>
				<p>10) мр Велимир Илић, министар грађевинарства и урбанизма, члан;</p>
				<p>11) Братислав Петковић, министар културе и информисања, члан;</p>
				<p>12) проф. др Алиса Марић, министар омладине и спорта, члан.</p>
				<p>4. За потребе Тела за координацију „Здравље у свим политикама” образују се акциони тимови, и то:</p>
				<p>1) Акциони тим за здравље у политици безбедности кога чине представници Министарства здравља и Министарства унутрашњих послова, као и представници других органа, организација и јавних служби, на предлог ових министарстава;</p>
				<p>2) Акциони тим за здравље у политици рада, запошљавања и социјалног старања кога чине представници Министарства здравља и Министарства рада, запошљавања и социјалне политике, као и представници других органа, организација и јавних служби, на предлог ових министарстава;</p>
				<p>3) Акциони тим за здравље у политици образовања, науке и технолошког развоја кога чине представници Министарства здравља и Министарства просвете, науке и технолошког развоја, као и представници других органа, организација и јавних служби, на предлог ових министарстава;</p>
				<p>4) Акциони тим за здравље у економској политици кога чине представници Министарства здравља и Министарства финансија и привреде, као и представници других органа, организација и јавних служби, на предлог ових министарстава;</p>
				<p>5) Акциони тим за здравље у политици регионалног развоја и локалне самоуправе кога чине представници Министарства здравља и Министарства регионалног развоја и локалне самоуправе, као и представници других органа, организација и јавних служби, на предлог ових министарстава;</p>
				<p>6) Акциони тим за здравље у политици правде и државне управе кога чине представници Министарства здравља и Министарства правде и државне управе, као и представници других органа, организација и јавних служби, на предлог ових министарстава;</p>
				<p>7) Акциони тим за здравље у политици пољопривреде, шумарства и водопривреде кога чине представници Министарства здравља и Министарства пољопривреде, шумарства и водопривреде, као и представници других органа, организација и јавних служби, на предлог ових министарстава;</p>
				<p>8) Акциони тим за здравље у политици енергетике, развоја и заштите животне околине кога чине представници Министарства здравља и Министарства енергетике, развоја и заштите животне средине, као и представници других органа, организација и јавних служби, на предлог ових министарстава;</p>
				<p>9) Акциони тим за здравље у политици грађевинарства и урбанизма кога чине представници Министарства здравља и Министарства грађевинарства и урбанизма, као и представници других органа, организација и јавних служби, на предлог ових министарстава;</p>
				<p>10) Акциони тим за здравље у политици културе и информисања кога чине представници Министарства здравља и Министарства културе и информисања, као и представници других органа, организација и јавних служби, на предлог ових министарстава;</p>
				<p>11) Акциони тим за здравље у политици спорта и омладине кога чине представници Министарства здравља и Министарства омладине и спорта, као и представници других органа, организација и јавних служби, на предлог ових министарстава.</p>
				<p>5. Председнике, заменике председника, секретаре, заменике секретара и чланове акционих тимова именује председник Тела за координацију „Здравље у свим политикама”.</p>
				<p>Председници акционих тимова именују се по правилу из редова државних службеника на положају, а изузетно за председника акционог тима може бити именован истакнути стручњак у одговарајућој области.</p>
				<p>Председник акционог тима може позвати представника других органа, организација и удружења грађана да учествују у раду акционог тима.</p>
				<p>Тело за координацију „Здравље у свим политикама” доноси пословник о свом раду.</p>
				<p>6. Акциони тимови Тела за координацију „Здравље у свим политикама” имају Колегијум кога чине председници акционих тимова.</p>
				<p>Колегијумом председава један од председника акционих тимова кога одреди Колегијум.</p>
				<p>Колегијум се по правилу састаје једном месечно.</p>
				<p>Смернице за рад Колегијума даје Тело за координацију „Здравље у свим политикама” или председник Тела за координацију „Здравље у свим политикама”.</p>
				<p>У раду Колегијума могу учествовати и чланови акционих тимова, као и представници других органа, организација и удружења грађана, на позив председавајућег Колегијума.</p>
				<p>7. Тело за координацију „Здравље у свим политикама” подноси извештај о свом раду Влади два пута годишње.</p>
				<p>8. Стручну и административно-техничку потпору Телу за координацију „Здравље у свим политикама” пружа Министарство здравља.</p>
				<p>9. Средства за рад Тела за координацију „Здравље у свим политикама” обезбеђују се у складу са законом.</p>
				<p>10. Председник Тела за координацију „Здравље у свим политикама” именоваће чланове, председнике, заменике председника, секретаре и заменике секретара акционих тимова у року од 60 дана од дана ступања на снагу ове одлуке.</p>
				<p>11. Ова одлука ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis" style="margin-top: 0">05 број 02-9625/2012</p>
				<p class="potpis" style="margin-top: 0">У Београду, 27. децембра 2012. године</p>
				<p class="potpis" style="margin-top: 0"><span class="bold">Влада</span></p>
				<p class="potpis" style="margin-top: 0">Председник,</p>
				<p class="potpis" style="margin-top: 0"><span class="bold">Ивица Дачић, </span>с.р.</p>
	</div>


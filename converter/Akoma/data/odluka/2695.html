

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: center;
}
</style>


	<div class="story">
			<p class="Basic-Paragraph">На основу чл. 478. и 481. Закона о привредним друштвима („Службени гласник РС”, бр. 36/11, 99/77, 83/14 – др. закон, 5/15, 44/18 и 95/18), а у вези са чланом 5. став 1. Закона о јавним предузећима („Службени гласник РС”, број 15/16) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон), </p>
			<p class="Basic-Paragraph">Влада доноси </p>
			<p class="odluka-zakon">ОДЛУКУ </p>
			<p class="odluka-zakon">о промени правне форме Јавног предузећа „Транснафта”</p>
			<p class="auto-style1">"Службени гласник РС", број 40 од 7. јуна 
			2019.</p>
			<p class="Basic-Paragraph">1. Мења се правна форма Јавног предузећа „Транснафта”, Змај Јове Јовановића 1, Панчево, матични број 20084731 (у даљем тексту: Јавно предузеће) из правне форме јавног предузећа у правну форму акционарског друштва које није јавно, под пуним пословним именом Акционарско друштво за транспорт нафте нафтоводима и транспорт деривата нафте продуктоводима „Транснафта” Панчево (у даљем тексту: Акционарско друштво). </p>
			<p class="Basic-Paragraph">Скраћено пословно име Акционарског друштва гласи: ТРАНСНАФТА АД Панчево.</p>
			<p class="Basic-Paragraph">Седиште Акционарског друштва је у Панчеву, Змај Јове Јовановића 1. </p>
			<p class="Basic-Paragraph">2. Регистрацијом Акционарског друштва, настају следеће правне последице: </p>
			<p class="Basic-Paragraph">1) Јавно предузеће наставља да послује као акционарско друштво које није јавно и престаје да послује као јавно предузеће;  </p>
			<p class="Basic-Paragraph">2) Акционарско друштво наставља да обавља делатности Јавног предузећа, на исти начин као и Јавно предузеће пре промене правне форме;</p>
			<p class="Basic-Paragraph">3) Акционарско друштво наставља да буде власник целокупне имовине и дужник свих обавеза Јавног предузећа; </p>
			<p class="Basic-Paragraph">4) судски и други поступци у име, односно против Јавног предузећа настављају се у име односно против Акционарског друштва; </p>
			<p class="Basic-Paragraph">5) сви уговори које је Јавно предузеће пуноважно закључило до дана регистрације промене правне форме, остају на снази и Акционарско друштво наставља да буде уговорна страна у тим уговорима без потребе закључења посебних анекса; </p>
			<p class="Basic-Paragraph">6) основни капитал Јавног предузећа конвертује се у акције. </p>
			<p class="Basic-Paragraph">3. Доношењем ове одлуке утврђује се да: </p>
			<p class="Basic-Paragraph">1) се основни капитал Јавног предузећа, који износи укупно 3.397.308.000,00 динара на дан 6. децембар 2018. године, од чега је уписани и уплаћени новчани улог у износу укупно 42.626,00 динара и уписани и унети неновчани улог у износу укупно 3.397.265.374,00 динара, претвара у основни (акцијски) капитал тако да Република Србија стиче 3.397.308 обичних акција са правом гласа, што чини 100% основног акцијског капитала Акционарског друштва; </p>
			<p class="Basic-Paragraph">2) је номинална вредност једне акције Акционарског друштва 1.000,00 динара;</p>
			<p class="Basic-Paragraph">3) је акцијски капитал Акционарског друштва подељен на 3.397.308 обичних акција; </p>
			<p class="Basic-Paragraph">4) укупан уписани, уплаћени и унети основни капитал Акционарског друштва са стањем на дан 6. децембар 2018. године износи 3.397.308.000,00 (словима: три  милијарде триста деведесет седам милиона триста осам хиљада и 00/100 динара);</p>
			<p class="Basic-Paragraph">5) после промене правне форме укупан акцијски капитал Акционарског друштва износи 3.397.308.000,00 динара; </p>
			<p class="Basic-Paragraph">6) ће се на основу ове oдлуке формирати књига акционара након регистрације акција код Централног регистра, депоа и клиринга хартија од вредности. </p>
			<p class="Basic-Paragraph">4. Ову одлуку објавити у „Службеном гласнику Републике Србије”. </p>
			<p class="potpis">05 број 023-5502/2019</p>
			<p class="potpis">У Београду, 6. јуна 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић,</span> с.р.</p>
	</div>


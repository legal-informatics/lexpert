


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 46. став 1. Закона о планирању и изградњи („Службени гласник РС”, бр. 72/09, 81/09 – исправка, 64/10 – УС и 24/11) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08 и 16/11), 
	</p>
	<p>Влада доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ОДЛУКУ</p>
	<p class="naslov" style="line-height: 150%; margin-top: 0">о изради Просторног плана подручја посебне намене система хидроелектрана на Ибру 
	</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 46 од 24. јуна 
	2011.</span></p>
	<p class="naslov">&nbsp;</p>
	<p>1. Приступа се изради Просторног плана подручја посебне намене система хидроелектрана на Ибру (у даљем тексту: Просторни план).</p>
	<p>2. Циљ доношења Просторног плана је стварање планског основа за реализацију система хидроелектрана на Ибру. Просторним планом утврдиће се дугорочна концепција развоја, организације, уређења, заштите и коришћења подручја Просторног плана; изградња и реконструкција инфраструктурних система и објеката; рационално коришћење и очување пољопривредног земљишта, водних и осталих природних ресурса; обезбеђење саобраћајне, економске, социјалне и других облика интеграције планског подручја и ширег окружења; заштита и унапређење животне средине, заштита природних и непокретних културних добара и заштита биодиверзитета.</p>
	<p>3. Подручје Просторног плана обухвата део административног подручја града Краљева, и део општине Рашка, и то: на територији града Краљева следеће КО: Баре, Богутовац, Брезна, Бресник, Гокчаница, Замчање, Маглич, Матаруге, Полумир, Прогорелица, Рудњак, Ушће, Церје и на територији општине Рашка следеће КО: Баљевац, Биљановац, Пискања, укупне површине око 446 km².</p>
	<p>Подручје Просторног плана дато је на графичком приказу, који је одштампан уз ову одлуку и чини њен саставни део.</p>
	<p>4. Просторни план садржи: полазне основе за израду плана; обухват и опис граница подручја просторног плана; границе целина и подцелина посебне намене; обавезе, услове и смернице из Просторног плана Републике Србије и других развојних докумената; скраћени приказ и оцену постојећег стања (потенцијали, ограничења, SWOT анализа); принципе, циљеве и општу концепцију просторног развоја подручја посебне намене; принципе просторног развоја; опште и оперативне циљеве просторног развоја; општу концепцију развоја подручја посебне намене; регионални аспект развоја подручја посебне намене и функционалне везе и међуодносе са окружењем; принципе и пропозиције заштите, уређења и развоја природе и природних система; утицај посебне намене на демографске и социјалне процесе и системе; утицај на економију и привредне системе; просторни развој саобраћаја, инфраструктурних система и повезивања са инфраструктурним системима од значаја за Републику Србију; мере заштите животне средине и предела; мере заштите, уређења и унапређења природних и културних добара; намену простора и биланс површина посебне намене; правила употребе земљишта, правила уређења и грађeња; мере и инструменте за остваривање просторног плана подручја посебне намене и приоритетних планских решења, односно стратешко развојних пројеката за прву етапу спровођења; мере за спровођење просторног плана подручја посебне намене.</p>
	<p>Саставни део Просторног плана чини и Стратешка процена утицаја на животну средину. 
	</p>
	<p>5. Носилац израде Просторног плана је Републичка агенција за просторно планирање.</p>
	<p>Носилац израде Просторног плана дужан је да обезбеди прибављање мишљења, услова и сагласности надлежних органа и организација прописаних законом, као и да осигура сарадњу и усаглашавање ставова са свим релевантним субјектима планирања.</p>
	<p>6. Министарства, посебне организације, јавна предузећа и установе надлежне за послове пољопривреде, шумарства и водопривреде, саобраћаја, телекомуникација, енергетике, економије и регионалног развоја, туризма, заштите животне средине и просторног планирања, заштите споменика културе, заштите природе, као и други заинтересовани органи и организације, доставиће у року од 30 дана од дана ступања на снагу ове одлуке без накнаде, све расположиве податке, услове и документацију из делокруга рада носиоцу израде Просторног плана.</p>
	<p>Надлежни орган, односно организација уступиће постојеће копије топографског и катастарског плана, односно дигиталне записе, односно катастар подземних инсталација, односно ортофото снимке, носиоцу израде Просторног плана, без накнаде у року од 30 дана од дана ступања на снагу ове одлуке. 
	</p>
	<p>7. Рок за израду Просторног плана је девет месеци од дана ступања на снагу ове одлуке.</p>
	<p>8. Средства за израду Просторног плана обезбедиће ПД „Ибарске ХЕ”, д.о.о. Краљево. 
	</p>
	<p>9. Нацрт Просторног плана биће изложен на јавни увид у трајању од 30 дана у згради скупштине града Краљева и згради скупштине општине Рашка.</p>
	<p>10. Одлука о изради стратешке процене утицаја Просторног плана подручја посебне намене система хидроелектрана на Ибру на животну средину („Службени гласник РС”, број 33/11) је саставни део ове одлуке.</p>
	<p>11. Ова одлука ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">05 број 350-4653/2011</p>
	<p class="potpis" style="line-height: 150%; margin-top: 0">У Београду, 16. јуна 2011. године</p>
	<p class="potpis" style="line-height: 150%; margin-top: 0">
	<span class="bold">Влада</span></p>
	<p class="potpis" style="line-height: 150%; margin-top: 0">Први потпредседник Владе –</p>
	<p class="potpis" style="line-height: 150%; margin-top: 0">заменик председника Владе,</p>
	<p class="potpis" style="line-height: 150%; margin-top: 0">
	<span class="bold">Ивица Дачић, </span>с.р.</p>
	<p class="potpis" style="line-height: 150%; margin-top: 0">&nbsp;</p>
	<p class="potpis" style="line-height: 150%; margin-top: 0">&nbsp;</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/prostorni-plan_opt.jpeg&amp;doctype=reg&amp;abc=cba&amp;eli=true&amp;eliActId=418155&amp;regactid=418155" alt="prostorni-plan.tiff"></p>


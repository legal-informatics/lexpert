


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	</style>


	<div class="story">
			<p class="Basic-Paragraph">На основу члана 108. ст. 1. и 160. Закона о пензијском и инвалидском осигурању („Службени гласник РС”, бр. 34/03, 64/04 – УС, 84/04 – др. закон, 85/05, 101/05 – др. закон 63/06 – УС, 5/09, 107/09, 101/10, 93/12, 62/13, 108/13, 75/14, 142/14 и 73/18) и члана 14. Статута Републичког фонда за пензијско и инвалидско осигурање („Службени гласник РС”, бр. 31/08, 37/08 – исправка и 140/14),</p>
			<p class="Basic-Paragraph">Управни одбор Републичког фонда за пензијско и инвалидско осигурање, на седници од 14. новембра 2018. године, донео је</p>
			<p class="odluka-zakon">ОДЛУКУ</p>
			<p class="odluka-zakon">о утврђивању динамике исплате пензија и новчаних накнада</p>
			<p class="auto-style1">"Службени гласник РС", број 92 од 28. 
			новембра 2018.</p>
			<p class="Basic-Paragraph">1. Овом одлуком утврђује се динамика исплате пензија и новчаних накнада из пензијског и инвалидског осигурања у Републичком фонду за пензијско и инвалидско осигурање (у даљем тексту: Фонд).</p>
			<p class="Basic-Paragraph">2. Пензије и новчане накнаде, утврђене у складу са законом у месечном износу, исплаћују се уназад, према следећој динамици:</p>
			<p class="Basic-Paragraph">1) из два дела, у текућем месецу за претходни, корисницима права из категорије осигураника запослених, изузев  професионалних војних лица којима се исплата врши у целости;</p>
			<p class="Basic-Paragraph">2) у целости, у текућем месецу за претходни, корисницима права из категорије осигураника самосталних делатности и  осигураника пољопривредника;</p>
			<p class="Basic-Paragraph">3) у целости, у текућем месецу за претходни, корисницима права на територији бивших република СФРЈ;</p>
			<p class="Basic-Paragraph">4) у јануару, априлу, јулу и октобру, за претходни квартал, корисницима права на територији других држава, изузев корисника пензија у чијем је интересу исплата за више квартала.</p>
			<p class="Basic-Paragraph">3. Овлашћује се директор Фонда да на крају сваке текуће године, на предлог директора Сектора за финансијске послове у Дирекцији Фонда донесе годишњи план динамике исплате пензија и новчаних накнада из пензијског и инвалидског осигурања за наредну календарску годину, којим се за сваки месец утврђују датуми исплата по категорији осигураника и у случају потребе, изврши измену годишњег плана динамике исплате.</p>
			<p class="Basic-Paragraph">4. Овом одлуком ставља се ван снаге Одлука о утврђивању динамике исплате пензија и новчаних накнада 08/2 број 022.2-11/47 од 15. новембра 2017. године.</p>
			<p class="Basic-Paragraph">5. Ова одлука ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">08/2 број 022.2-11/53</p>
			<p class="potpis">У Београду, 14. новембра 2018. године</p>
			<p class="potpis"><span class="bold">Управни одбор Републичког фонда <br>за пензијско и инвалидско осигурање</span></p>
			<p class="potpis">Председник,</p>
			<p class="potpis"><span class="bold">Данило Вујичић, </span>с.р.</p>
	</div>


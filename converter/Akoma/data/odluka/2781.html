


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p>На основу чл. 11. и 591. Закона о привредним друштвима („Службени гласник РС”, бр. 36/11 и 99/11, у даљем тексту: Закон), члана 38. Закона о професионалној рехабилитацији и запошљавању особа са инвалидитетом („Службени гласник РС”, број 36/09),</p>
	<p>Скупштина предузећа доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ОДЛУКУ</p>
	<p class="naslov" style="margin-top: 0">o изменама оснивачког акта Предузећа за професионалну рехабилитацију и запошљавање особа са инвалидитетом „ДЕС” Друштво с ограниченом одговорношћу Ваљево – у реструктурирању</p>
	<p class="naslov" style="margin-top: 0"><span style="font-weight: 400">
	"Службени гласник РС", број 21 од 6. марта 2013.</span></p>
	<p class="naslov">&nbsp;</p>
	<p class="clan">I. ОСНОВНЕ ОДРЕДБЕ</p>
	<p class="clan">Члан 1.</p>
	<p>Предузеће за професионалну рехабилитацију и запошљавање особа са инвалидитетом „ДЕС” Друштво са ограниченом одговорношћу у реструктурирању, организовано је као једночлано друштво с ограниченом одговорношћу, у складу са Одлуком о изменама и допунама оснивачког акта Друштвеног предузећа за радно оспособљавање и запошљавање инвалида ,,ДЕС” Ваљево (,,Службени гласник РС”, број 35/10, у даљем тексту: Предузеће).</p>
	<p>Предузеће послује у складу са прописима којима се уређује правни положај привредних друштава и прописима којима се уређује рад и пословање предузећа за професионалну рехабилитацију и запошљавање особа са инвалидитетом.</p>
	<p class="clan">Члан 2.</p>
	<p>Друштвено предузеће за радно оспособљавање и запошљавање особа са инвалидитетом „ДЕС” Ваљево, Улица Даничићeва брoj 11, основано је Решењем број Фи 3052/68 од 13. децембра 1968. године, којим је у старом судском регистру предузећа и радњи за град Ваљево уписана Занатска услужна радња „ДЕС” Ваљево, Улица Кнеза Милоша број 33, који је оснивач Општински одбор Савеза глувих Ваљево.</p>
	<p>Предузеће је било уписано у регистру Привредног суда у Ваљеву на основу Решења Окружног привредног суда у Београду број Фи 5321/73 од 6. јануара 1974. године, као Занатска услужна радња „ДЕС” са п.о. Ваљево, Улица Кнеза Милоша број 33, која је Решењем број Фи 171/76 од 1. марта 1976. године, променила седиште и организовала се као Установа за професионалну рехабилитацију и запошљавање инвалидних лица „ДЕС” са п.о. Ваљево, Улица Даничићева број 11.</p>
	<p>Решење број Фи 1626/78 од 21. децембра 1978. године, ова установа се ускладила са Законом о удруженом раду као Установа за професионалну рехабилитацију и запошљавање инвалида „ДЕС” са п.о. Ваљево, Улица Даничићева број 11.</p>
	<p>Установа за професионалну рехабилитацију и запошљавање инвалида „ДЕС” са п.о. Ваљево је Решењем број Фи 233/90 од 28. фебруара 1990. године, променила правну форму у складу са Законом о предузећима, као Друштвено предузеће за пружање занатских услуга и запошљавање инвалидних лица „ДЕС” са п.о. Ваљево, Улица Даничићева број 11.</p>
	<p>Друштвено предузеће за пружање занатских услуга и запошљавање инвалидних лица „ДЕС” са п.о. Ваљево са Решењем број Фи 285/02 од 1. марта 2002. године, организовало као Друштвено предузеће за рaдно оспособљавање и запошљавање инвалида „ДЕС” Ваљево, Улица Даничићева 11, а решењем Агенције за привредне регистре број БД 6480/2005 од 11. априла 2005. преведено је у Регистар привредних субјеката под пословним именом Друштвено предузеће за радно оспособљавање и запошљавање инвалида „ДЕС” Ваљево, Улица Даничићева број 11, под којим је и сада регистровано.</p>
	<p>На основу Закључка Владе 05 број 46-1513/2010 од 4. марта 2010. године, којим је утврђен удео државног капитала од 100% у Друштвеном предузећу за радно оспособљавање и запошљавање инвалида „ДЕС” Ваљево, Даничићева број 11, Републичка дирекција за имовину Републике Србије у име Републике Србије и Друштвено предузеће за радно оспособљавање и запошљавање инвалида „ДЕС” Ваљево закључили су Споразум о уделу државне својине у средствима која користи Друштвено предузеће за радно оспособљавање и запошљавање инвалида „ДЕС” Ваљево, од 23. марта 2010. године.</p>
	<p>Друштвено предузеће за радно оспособљавање и запошљавање особа са инвалидитетом „Дес” Ваљево, Улица Даничићева број 11, уписано је у регистар привредних субјеката Одлука агенције за приватизацију бр. 10-1397/10-80/04 додата дана 30. марта 2010. године, којом се покреће реструктурирање.</p>
	<p>Решењем Агенције за привредне регистре број БД 57413/2011 од 9. маја 2011. године, преведено је у регистратор који води регистар привредних субјеката под пословним именом Предузеће за професионалну рехабилитацију и запошљавање особа са инвалидитетом „ДEС” Друштво са ограниченом одговорношћу Ваљево, Улица Даничићева број 11.</p>
	<p class="clan">Члан 3.</p>
	<p>Предузеће послује средствима у државној својини.</p>
	<p>Предузеће има својство правног лица.</p>
	<p>Предузеће у правном промету са трећим лицима има сва овлашћења и иступа у своје име и за свој рачун.</p>
	<p class="clan">II. ПОСЛОВНО ИМЕ И СЕДИШТЕ</p>
	<p class="clan">Члан 4.</p>
	<p>Предузеће послује под следећим пословним именом: Предузеће за професионалну рехабилитацију и запошљавање особа са инвалидитетом, ,,ДЕС” Друштво с ограниченом одговорношћу, Ваљево – у реструктурирању.</p>
	<p>Скраћено пословно име Предузећа је: „ДЕС” Друштво с ограниченом одговорношћу, Ваљево – у реструктурирању.</p>
	<p class="clan">Члан 5.</p>
	<p>Седиште Предузећа је у Ваљеву, Улица Даничићева број 11.</p>
	<p class="clan">III. ПЕЧАТ И ШТАМБИЉ ПРЕДУЗЕЋА</p>
	<p class="clan">Члан 6.</p>
	<p>Предузеће има печат и штамбиљ.</p>
	<p>Печат је округлог облика пречника 32 mm, на коме је исписано пословно име и седиште Предузећа, на српском језику, ћириличким писмом.</p>
	<p>Излазни штамбиљ је правоугаоног облика, дужине 60 mm и ширине 30 mm, на коме је исписано пословно име и седиште Предузећа на српском језику, ћириличким писмом.</p>
	<p>Улазни штамбиљ је правоугаоног облика, дужине 65 mm и ширине 32 mm, на коме је исписано пословно име и седиште Предузећа на српском језику, ћириличким писмом.</p>
	<p>Директор Предузећа доноси одлуку којом се утврђује начин употребе и чувања печата и штамбиља Предузећа.</p>
	<p class="clan">IV. ПОДАЦИ О ОСНИВАЧУ</p>
	<p class="clan">Члан 7.</p>
	<p>Оснивач Предузећа је Република Србија за коју на основу законског овлашћења оснивачка права врши Влада, Београд, Улица Немањина број 11 (у даљем тексту: Оснивач).</p>
	<p class="clan">V. ДЕЛАТНОСТ ПРЕДУЗЕЋА</p>
	<p class="clan">Члан 8.</p>
	<p>Претежна делатност Предузећа је: </p>
	<p>8899 – осталa непоменута социјална заштита без смештаја.</p>
	<p>Поред делатности из става 1. овог члана предузеће обавља и следеће делатности:</p>
	<p>1610 – Резање и обрада дрвета</p>
	<p>1622 – Производња паркета</p>
	<p>1623 – Производња остале грађевинске столарије и елемената</p>
	<p>1624 – Производња дрвене амбалаже</p>
	<p>1629 – Производња осталих производа од дрвета, плуте, сламе и прућа</p>
	<p>1812 – Остало штампање</p>
	<p>1813 – Услуге припреме за штампу</p>
	<p>1814 – Књиговезачке и сродне услуге</p>
	<p>2572 – Производња брава и окова</p>
	<p>2593 – Производња жичаних производа, ланаца и опруга</p>
	<p>2594 – Производња везних елемената и вијчаних машинских производа</p>
	<p>2599 – Производња осталих металних производа</p>
	<p>4321 – Постављање електричних инсталација</p>
	<p>4322 – Постављање водоводних, канализационих, грејних и климатизационих система</p>
	<p>4329 – Остали инсталациони радови у грађевинарству</p>
	<p>4331 – Малтерисање</p>
	<p>4332 – Уградња столарије</p>
	<p>4333 – Постављање подних и зидних облога</p>
	<p>4334 – Бојење и застакљивање</p>
	<p>4339 – Остали завршни радови</p>
	<p>4391 – Кровни радови</p>
	<p>4399 – Остали не поменути специфични грађевински радови</p>
	<p>4643 – Трговина на велико електричним апаратима за домаћинство</p>
	<p>4644 – Трговина на велико порцуланом, стакленом робом и средствима за чишћење</p>
	<p>4649 – Трговина на велико осталим производима за домаћинство</p>
	<p>4673 – Трговина на велико дрветом, грађевинским материјалом и санитарном опремом</p>
	<p>4674 – Трговина на велико металном робом, инсталационим материјалима, опремом и прибором за грејање</p>
	<p>4675 – Трговина на велико хемиским производима</p>
	<p>4690 – Неспецијализована трговина на велико</p>
	<p>4719 – Остала трговина на мало у неспецијализованим продавницама</p>
	<p>4729 – Остала трговина на мало храном у специјализованим продавницама</p>
	<p>4752 – Трговина на мало металном робом, бојама и стаклом у специјализованим продавницама</p>
	<p>4754 – Трговина на мало електричним апаратима за домаћинство у специјализованим продавницама</p>
	<p>4759 – Трговина на мало намештајем, опремом за осветљење и осталим предметима за домаћинство у специјализованим продавницама</p>
	<p>4772 – Трговина на мало обућом и предметима од коже у специјализованим продавницама</p>
	<p>8559 – Остало образовање</p>
	<p>Предузеће може обављати и друге делатности, укључујући делатност спољнотрговинског промета и услуге у спољнотрговинском промету из оквира своје делатности, у складу са законом и овом одлуком.</p>
	<p class="clan">VI. ОСНОВНИ КАПИТАЛ</p>
	<p class="clan">Члан 9.</p>
	<p>Основни капитал Предузећа износи 1.851.000,00 динара.</p>
	<p>Средства за рад Предузећа чини:</p>
	<p>1) кућа број 11 у Улици Даничићевој у Ваљеву, уписана у ЗКУЛ бр. 164 КО Ваљево под редним бројем 2, као ЗК тело II, постојећа на кат.парц број 1493 са правом коришћења земљишта;</p>
	<p>2) друге непокретности, покретне ствари ( посебно опрема ), новчана средства и хартије од вредности, као и права и обавезе које Предузеће има на дан 23. марта 2010. године.</p>
	<p class="clan">VII. РАСПОДЕЛА ДОБИТИ</p>
	<p class="clan">Члан 10.</p>
	<p>Добит Предузећа, утврђена у складу са законом, може се расподелити за повећање основног капитала, резерве или за друге намене, у складу са законом и овом одлуком.</p>
	<p>Одлуку о расподели добити доноси Скупштина Предузећа, уз сагласност оснивача.</p>
	<p class="clan">VIII. ЗАСТУПАЊЕ ПРЕДУЗЕЋА</p>
	<p class="clan">Члан 11.</p>
	<p>Предузеће заступа директор Предузећа, без ограничења.</p>
	<p>Директор може у оквиру својих овлашћења дати другом лицу писано пуномоћје за заступање Предузећа.</p>
	<p class="clan">IX. УПРАВЉАЊЕ ПРЕДУЗЕЋЕМ</p>
	<p class="clan">Члан 12.</p>
	<p>Управљање Предузећем је организовано као једнодомно. </p>
	<p>Органи Предузећа су: </p>
	<p>1) Скупштина;</p>
	<p>2) директор.</p>
	<p class="clan">X. СКУПШТИНА ПРЕДУЗЕЋА</p>
	<p class="clan">Члан 13.</p>
	<p>Овлашћења Скупштине Предузећа врши Оснивач, преко овлашћених представника, с тим да број овлашћених представника Оснивача не може бити мањи од три.</p>
	<p>Одлуку о одређивању и разрешењу председника и чланова Скупштине доноси Оснивач.</p>
	<p class="clan">Члан 14.</p>
	<p>Скупштина Предузећа у оквиру својих овлашћења одлучује о:</p>
	<p>1) доноси измене оснивачког акта; </p>
	<p>2) усваја финансијске извештаје, као и извештаје ревизора ако су финансијски извештаји били предмет ревизије; 
	</p>
	<p>3) надзире рад директора и усваја извештаје директора;</p>
	<p>4) одлучује о повећању и смањењу основног капитала Предузећа, као и о свакој емисији хартија од вредности; 
	</p>
	<p>5) одлучује о расподели добити и начину покрића губитака, укључујући и одређивање дана стицања права на учешће у добити и дана исплате учешћа у добити члановима Предузећа; 
	</p>
	<p>6) именује и разрешава директора и утврђује накнаду за његов рад односно начела за утврђивање те накнаде;</p>
	<p>7) именује ревизора и утврђује накнаду за његов рад; </p>
	<p>8) одлучује о покретању поступка ликвидације, као и о подношењу предлога за покретање стечајног поступка од стране Предузећа; 
	</p>
	<p>9) именује ликвидационог управника и усваја ликвидационе билансе и извештаје ликвидационог управника; 
	</p>
	<p>10) одлучује о стицању сопствених удела; </p>
	<p>11) одлучује о обавезама чланова Предузећа на додатне уплате и о враћању тих уплата; 
	</p>
	<p>12) одлучује о захтеву за иступање члана Предузећа; </p>
	<p>13) одлучује о искључењу члана Предузећа из разлога неплаћања, односно неуношења уписаног улога; 
	</p>
	<p>14) одлучује о покретању спора за искључење члана Предузећа; </p>
	<p>15) одлучује о повлачењу и поништењу удела; </p>
	<p>16) даје прокуру; </p>
	<p>17) одлучује о покретању поступка и давању пуномоћја за заступање Предузећа у спору са прокуристом, као и у спору са директором;</p>
	<p>18) одлучује о покретању поступка и давању пуномоћја за заступање Предузећа у спору против члана Предузећа; 
	</p>
	<p>19) одлучује о статусним променама и променама правне форме; </p>
	<p>20) даје одобрење на правне послове у којима постоји лични интерес, у складу са чланом 66. Закона; 
	</p>
	<p>21) усваја финансијске извештаје, као и извештаје ревизора ако су финансијски извештаји били предмет ревизије;</p>
	<p>22) даје сагласност на стицање, продају, давање у закуп, залагање или друго располагање имовином велике вредности у смислу члана 470. Закона; 
	</p>
	<p>23) доноси пословник о свом раду; </p>
	<p>24) врши друге послове и одлучује о другим питањима, у складу са овим законом и оснивачким актом. 
	</p>
	<p>Акте из става 1. тач. 1), 2), 4), 5), 8), 9), 19), 21) и 22) овог члана Скупштина доноси уз сагласност Оснивача.</p>
	<p class="clan">XI. ДИРЕКТОР ПРЕДУЗЕЋА</p>
	<p class="clan">Члан 15.</p>
	<p>Директора Предузећа бира и разрешава Скупштина Предузећа.</p>
	<p>Директор Предузећа бира се на период од четири године.</p>
	<p>Директор Предузећа је у радном односу у Предузећу са пуним радним временом.</p>
	<p class="clan">Члан 16.</p>
	<p>Директор Предузећа:</p>
	<p>1) заступа Предузеће;</p>
	<p>2) организује и води пословање Предузећа, у складу са законом и овом одлуком;</p>
	<p>3) стара се о законитости рада и одговара за законитост рада Предузећа;</p>
	<p>4) стара се о испуњености услова и обављању послова професионалне рехабилитације и запошљавање особа са инвалидитетом; 
	</p>
	<p>5) стара се о испуњавању услова за одржање статуса Предузећа, у складу са прописима о запошљавању особа са инвалидитетом;</p>
	<p>6) предлаже доношење одлука из делокруга рада Скупштине;</p>
	<p>7) спроводи одлуке Скупштине;</p>
	<p>8) одлучује о правима, обавезама и одговорностима запослених у Предузећу, у складу са законом којим се уређују радни односи;</p>
	<p>9) доноси акт о организацији и систематизацији послова и друге опште акте Предузећа;</p>
	<p>10) обавља друге послове у складу са законом и овом одлуком.</p>
	<p class="clan">XII. ИНТЕРНИ РЕВИЗОР</p>
	<p class="clan">Члан 17.</p>
	<p>Интерни ревизор:</p>
	<p>1) контролише веродостојност и комплетност финансијских извештаја Предузећа;</p>
	<p>2) контролише усклађеност пословања Предузећа са законом, програмом рада и пословања Предузећа;</p>
	<p>3) обавља и друге послове у складу са законом.</p>
	<p class="clan">Члан 18.</p>
	<p>Интерни ревизор извештава Скупштину Предузећа о:</p>
	<p>1) веродостојности и потпуности финансијских извештаја Предузећа;</p>
	<p>2) основаности предлога за расподелу добити;</p>
	<p>3) другим питањима од значаја за оцену законитости и целисходности поступања у спровођењу пословне политике и пословања Предузећа.</p>
	<p>Интерни ревизор подноси извештај о питањима из става 1. овог члана најмање једанпут годишње приликом разматрања годишњег финансијског извештаја, а по потреби и у току године када то затражи Скупштина или Оснивач.</p>
	<p class="clan">XIII. АКТИ ПРЕДУЗЕЋА</p>
	<p class="clan">Члан 19.</p>
	<p>У Предузећу се води књига одлука.</p>
	<p>У књигу одлука уносе се одлуке које доноси Скупштина Предузећа</p>
	<p class="clan">Члан 20.</p>
	<p>Акти Предузећа су и правилници и одлуке којима се, у складу са законом уређују одређена питања.</p>
	<p>Измене и допуне правилника и одлука врше се на начин и по поступку који су одређени за њихово доношење.</p>
	<p class="clan">Члан 21.</p>
	<p>Предузећe води пословне књиге и саставља и подноси рачуноводствене исправе и финансијске извештаје у складу са законом којим се уређује рачуноводство и ревизија.</p>
	<p class="clan">Члан 22.</p>
	<p>Предузеће је дужно да држи и чува све акте Предузећа у складу са законом којим се уређује правни положај привредних друштава.</p>
	<p class="clan">XIV. ЗАШТИТА ЖИВОТНЕ СРЕДИНЕ</p>
	<p class="clan">Члан 23.</p>
	<p>Предузеће је, при обављању делатности, дужно да се стара о заштити животне средине, у складу са законом и Политиком животне средине.</p>
	<p class="clan">XV. ПРЕСТАНАК ПРЕДУЗЕЋА</p>
	<p class="clan">Члан 24.</p>
	<p>Предузеће престаје:</p>
	<p>1) одлуком Скупштине Предузећа;</p>
	<p>2) статусним променама које воде престанку;</p>
	<p>3) стечајем или ликвидацијом;</p>
	<p>4) ако се правноснажном пресудом утврди ништавост регистрације и одреди брисање Предузећа;</p>
	<p>5) у другим случајевима предвиђеним законом.</p>
	<p class="clan">XVI. ПРЕЛАЗНЕ И ЗАВРШНЕ ОДРЕДБЕ</p>
	<p class="clan">Члан 25.</p>
	<p>Предузеће ће општа акта ускладити са овом одлуком у року од три месеца од дана регистрације Предузећа у Регистар привредних субјеката.</p>
	<p class="clan">Члан 26.</p>
	<p>Постојећи органи предузећа настављају да обављају послове из свог делокруга у складу са законом и овом одлуком до истека мандата на који су изабрани, односно именовани.</p>
	<p class="clan">Члан 27.</p>
	<p>Ову одлуку по добијању сагласности Владе објавити у ,,Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">Број 95</p>
	<p class="potpis" style="margin-top: 0">У Ваљеву, 25. јуна 2012. године</p>
	<p class="potpis" style="margin-top: 0">Председник Скупштине,</p>
	<p class="potpis" style="margin-top: 0"><span class="bold">Милан Димитрић, 
	</span>с.р.</p>


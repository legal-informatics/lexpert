


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: right;
		margin-top: 0;
	}
	.auto-style2 {
	text-align: center;
}
	</style>


	<div class="story">
				<p class="broj">&nbsp;</p>
				<p>На основу члана 9. ст. 1. и 5. Закона о стратешкој процени утицаја на животну средину („Службени гласник РС”, бр. 135/04 и 88/10), </p>
				<p>Министарство грађевинарства, саобраћаја и инфраструктуре, доноси</p>
				<p class="odluka-zakon">&nbsp;</p>
				<p class="odluka-zakon">ОДЛУКУ</p>
				<p class="naslov">о изради Стратешке процене утицаја измена и допуна Просторног плана подручја посебне намене Костолачког угљеног басена на животну средину</p>
				<p class="auto-style2">"Службени гласник РС", број 108 од 24. 
				децембра 2015.</p>
				<p class="naslov">&nbsp;</p>
				<p>1. Приступа се изради Стратешке процене утицаја изменa и допунa Просторног плана подручја посебне намене Костолачког угљеног басена на животну средину (у даљем тексту: Стратешка процена).</p>
				<p>2. Разлози за израду Стратешке процене дефинисани су на основу територијалног обухвата и могућих утицаја изменa и допунa Просторног плана подручја посебне намене Костолачког угљеног басена (у даљем тексту: Просторни план) на животну средину, на следећи начин: </p>
				<p>– значај измена и допуна Просторног плана за заштиту животне средине и одрживи развој произилази из потребе да се заштити животна средина, природнe вредности и обезбеди одрживи развој на подручју измена и допуна Просторног плана;</p>
				<p>– потребe да се у планирању просторног развоја подручја које је у обухвату измена и допуна Просторног плана, сагледају стратешка питања заштите животне средине и обезбеди њихово решавање на одговарајући начин, односно предложе мере које је потребно предузети како би се евентуални значајни утицаји на животну средину спречили, отклонили или свели на најмању меру;</p>
				<p>– чињенице да измене и допуне Просторног плана представљају оквир за реализацију пројеката који омогућују дугорочно поуздано снабдевање електричном енергијом из обновљивих извора енергије.</p>
				<p>3. Стратешка процена се ради истовремено са израдом измена и допуна Просторног плана. Оквирна граница измена и допуна Просторног плана обухвата, на територији града Пожаревца, делове градских општина Костолац и Пожаревац.</p>
				<p>4. Израда Стратешке процене је заснована на студијско-аналитичкој документацији из области просторног планирања, заштите животне средине, заштите природе и другој релевантној документацији.</p>
				<p>5. Стратешком проценом биће разматрана питања заштите ваздуха, вода, земљишта, живог света, природе и природних добара, као и друга питања за која се у току израде утврди да захтевају одговарајућу обраду.</p>
				<p>6. Извештај о стратешкој процени, као документ којим се приказује поступак израде Стратешке процене, резултати до којих се дошло и начин интегрисања у поступак припреме измена и допуна Просторног плана, садржи:</p>
				<p>– полазне основе Стратешке процене: обухват, предмет и циљеви измена и допуна Просторног плана, захтеви заштите животне средине из релевантних планских и других докумената;</p>
				<p>– опште и посебне циљеве Стратешке процене и индикаторе;</p>
				<p>– процену могућих утицаја са описом мера предвиђених за смањење негативних утицаја на животну средину;</p>
				<p>– смернице за израду стратешких процена на нижим хијерархијским нивоима;</p>
				<p>– програм праћења стања животне средине у току спровођења измена и допуна Просторног плана;</p>
				<p>– приказ коришћене методологије;</p>
				<p>– приказ начина одлучивања, опис разлога одлучујућих за избор датог плана са аспекта разматраних варијантних решења и приказ начина на који су питања животне средине укључена у измене и допуне Просторног плана;</p>
				<p>– учешће заинтересованих страна у поступку израде и разматрања Извештаја о стратешкој процени;</p>
				<p>– извод из Стратешке процене (закључак – нетехнички резиме).</p>
				<p>7. Носилац израде Стратешке процене је министарство надлежно за послове просторног планирања, у складу са 47. став 1. Закона о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 –УС, 50/13 – УС, 98/13 – УС, 132/14 и 145/14).</p>
				<p>8. Министарства, посебне организације, јавна предузећа и установе надлежне за послове пољопривреде, шумарства, водопривреде, саобраћаја, телекомуникација, енергетике, економије, регионалног развоја, туризма, заштите животне средине, просторног планирања, заштите споменика културе, заштите природе, као и други заинтересовани органи и организације, доставиће у року од 30 дана све расположиве податке, услове и документацију од значаја за израду Стратешке процене из делокруга свог рада, министарству надлежном за послове просторног планирања. </p>
				<p>9. Рок за израду Стратешке процене је 12 месеци од дана ступања на снагу Одлуке о изради измена и допуна Просторног плана подручја посебне намене Костолачког угљеног басена.</p>
				<p>Стручни тим за израду Стратешке процене биће састављен од стручњака одговарајућег профила.</p>
				<p>Стратешка процена се обавља у складу са европским и међународним принципима теорије и добре праксе у изради стратешке процене утицаја на животну средину за исту врсту планских докумената.</p>
				<p>10. Средства за израду Стратешке процене обезбеђује ЈП „Електропривреда Србије”.</p>
				<p>11. Учешће заинтересованих органа и организација у разматрању Извештаја о стратешкој процени обезбеђује се достављањем Извештаја о стратешкој процени на мишљење.</p>
				<p>Учешће јавности у разматрању Извештаја о стратешкој процени обезбеђује се у оквиру јавног увида у Нацрт измена и допуна Просторног плана подручја посебне намене Костолачког угљеног басена, у трајању од 30 дана, у јединицама локалне самоуправе које су у обухвату планског подручја.</p>
				<p>12. Одлука о изради Стратешке процене је саставни део Одлуке о изради измена и допуна Просторног плана подручја посебне намене Костолачког угљеног басена.</p>
				<p>13. Ова одлука се објављује у „Службеном гласнику Републике Србије”.</p>
				<p>14. Ова одлука ступа на снагу даном ступања на снагу Одлуке о изради измена и допуна Просторног плана подручја посебне намене Костолачког угљеног басена.</p>
				<p class="potpis">Број 350-01-01134/2015-07</p>
				<p class="auto-style1">У Београду, 11. децембра 2015. године</p>
				<p class="auto-style1">Потпредседница Владе <br>и министарка, </p>
				<p class="auto-style1">проф. др <span class="bold">Зорана Михајловић,</span> с.р.</p>
	</div>


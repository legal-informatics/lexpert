

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">Нa основу члана 28. став 2. Закона о запошљавању и осигурању за случај незапослености („Службени гласник PC”, бр. 36/09, 88/10, 38/15, 113/17 – др. закон и 113/17) и члана 43. став 1. Закона о Влади („Службени гласник РС”, бр. 55/05, 71/05 − исправка, 101/07, 65/08, 16/11, 68/12 − УС, 72/12, 7/14 − УС, 44/14 и 30/18 − др. закон),</p>
			<p class="Basic-Paragraph">Влада доноси</p>
			<p class="odluka-zakon">ОДЛУКУ</p>
			<p class="odluka-zakon">о оснивању Републичког савета за запошљавање</p>
			<p class="centar">"Службени гласник РС", број 46 од 26. јуна 2019.</p>
			<p class="Basic-Paragraph">1. Оснива се Републички савет за запошљавање (у даљем тексту: Савет). </p>
			<p class="Basic-Paragraph">2. Савет, у складу са законом, даје мишљења и препоруке Влади у вези са питањима од интереса за унапређење запошљавања, и то: плановима запошљавања; програмима и мерама активне политике запошљавања; прописима из области запошљавања; другим питањима од интереса за запошљавање.</p>
			<p class="Basic-Paragraph">3. Савет се састоји од представника Владе, репрезентативних синдиката и удружења послодаваца, Националне службе за запошљавање, удружења од значаја за област запошљавања и стручњака за област запошљавања. </p>
			<p class="Basic-Paragraph">4. Председника, заменика председника, чланове и секретара Савета именује и разрешава Влада посебним решењем.</p>
			<p class="Basic-Paragraph">Председник, заменик председника, чланови и секретар Савета немају право на накнаду за свој рад у Савету.</p>
			<p class="Basic-Paragraph">5. У раду Савета, у складу са законом, без права гласа, могу учествовати удружења која се баве заштитом интереса одређених категорија незапослених (особе са инвалидитетом, етничке мањине код којих је изражена стопа незапослености, жене, омладина и сл.).</p>
			<p class="Basic-Paragraph">6. Стручну и административно-техничку подршку раду Савета пружа министарство надлежно за послове запошљавања.</p>
			<p class="Basic-Paragraph">7. Даном ступања на снагу ове одлуке престаје да важи Одлука о оснивању Републичког савета за запошљавање („Службени гласник РС”, број 23/08). </p>
			<p class="Basic-Paragraph">8. Ова одлука ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 02-6001/2019 </p>
			<p class="potpis">У Београду, 21. јуна 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
	</div>


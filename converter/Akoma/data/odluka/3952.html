

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 202. став 1. и члана 221. став 1. тачка 1) Закона о здравственом осигурању („Службени гласник РС”, бр. 107/05, 109/05 – исправка, 30/10 – др. закон, 57/11, 110/12 – одлука УС, 119/12, 99/14, 123/14, 126/14 – одлука УС, 106/15 и 10/16 – др. закон),</p>
			<p class="Basic-Paragraph">Управни одбор Републичког фонда за здравствено осигурање, на седници одржаној 28. децембра 2018. године, доноси</p>
			<p class="odluka-zakon">ОДЛУКУ</p>
			<p class="odluka-zakon">о износу средстава која се преносе филијали у току 2019. године</p>
			<p class="centar">"Службени гласник РС", број 7 од 6. фебруара 
			2019.</p>
			<p class="Basic-Paragraph">1. Овом одлуком уређује се износ средстава која се у току 2019. године преносе филијали Републичког фонда за здравствено осигурање (у даљем тексту: филијала) за извршавање одређених послова из надлежности матичне филијале у обезбеђивању и спровођењу права из обавезног здравственог осигурања, утврђених законом којим се уређује здравствено осигурање.</p>
			<p class="Basic-Paragraph">2. Са уплатних рачуна доприноса за обавезно здравствено осигурање на подрачун филијале преносе се средства за финансирање расхода за извршавање послова филијале који су утврђени овом одлуком.</p>
			<p class="Basic-Paragraph">Део наплаћеног доприноса за обавезно здравствено осигурање који обвезници доприноса уплаћују на прописане уплатне рачуне на подручју филијале преноси се на подрачун филијале, и то:</p>
			<p class="Basic-Paragraph">1) допринос за обавезно здравствено осигурање запослених (на терет запослених и на терет послодавца), осигураника самосталних делатности и пољопривредника у износу од 7,5%;</p>
			<p class="Basic-Paragraph">2) допринос за обавезно здравствено осигурање страних држављана за време школовања или стручног усавршавања на територији Републике Србије, који се школују или стручно усавршавају на подручју филијале у износу од 100% уплаћеног износа;</p>
			<p class="Basic-Paragraph">3) допринос за обавезно здравствено осигурање лица која су укључена у обавезно здравствено осигурање у износу од 100% уплаћеног износа.</p>
			<p class="Basic-Paragraph">3. Средства из тачке 2. ове одлуке користе се за извршавање послова из надлежности филијале, и то:</p>
			<p class="Basic-Paragraph">1) накнаде зарада по основу привремене спречености за рад (осим 35% накнаде зараде услед привремене спречености за рад преко 30 дана у вези са одржавањем трудноће);</p>
			<p class="Basic-Paragraph">2) накнаде трошкова превоза у вези са коришћењем здравствене заштите;</p>
			<p class="Basic-Paragraph">3) обавезе за испоручена медицинско-техничка помагала;</p>
			<p class="Basic-Paragraph">4) материјалне и друге расходе филијале.</p>
			<p class="Basic-Paragraph">4. Ако средства из тачке 2. ове одлуке нису довољна за финансирање расхода из тачке 3. подтач. 1)–3) ове одлуке, филијала је дужна да достави образложен захтев Републичком фонду за здравствено осигурање (у даљем тексту: Републички фонд), који обезбеђује недостајући износ средстава потребан за финансирање тих расхода.</p>
			<p class="Basic-Paragraph">5. Неутрошена средства, после измирења обавеза из тачке 3. ове одлуке, филијала по налогу Републичког фонда враћа на подрачун Републичког фонда.</p>
			<p class="Basic-Paragraph">6. Даном ступања на снагу ове одлуке престаје да важи Одлука о износу средстава која се преносе филијали у току 2018. године („Службени гласник РС”, број 8/18).</p>
			<p class="Basic-Paragraph">7. Ова одлука, по добијању сагласности Владе, ступа на снагу осмог дана од дана објављивања у „Службеном гласнику Републике Србије”, а примењује се у 2019. години.</p>
			<p class="potpis">01/2 број 450-9684/18</p>
			<p class="potpis">У Београду, 28. децембра 2018. године</p>
			<p class="potpis"><span class="bold">Управни одбор<br>Републичког фонда за здравствено осигурање</span></p>
			<p class="potpis">Председник,</p>
			<p class="potpis"><span class="bold">Вања Мандић, </span>с.р.</p>
	</div>


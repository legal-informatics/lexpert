


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p>На основу чл. 9. и 11. Закона о стратешкој процени утицаја на животну средину („Службени гласник РС”, бр. 135/04 и 88/10),</p>
				<p>Министарство пољопривреде и заштите животне средине – Републичка дирекција за воде доноси</p>
				<p>&nbsp;</p>
				<p class="odluka-zakon">ОДЛУКУ</p>
				<p class="naslov">о изради Стратешке процене утицаја Плана заштите вода од загађивања на животну средину</p>
				<p class="auto-style1">"Службени гласник РС", број 48 од 25. маја 
				2016.</p>
				<p class="naslov">&nbsp;</p>
				<p>1. Приступа се изради Стратешке процене утицаја Плана заштите вода од загађивања на животну средину (у даљем тексту: Стратешка процена).</p>
				<p>2. Стратешка процена се ради за територију Републике Србије.</p>
				<p>3. Разлози за израду Стратешке процене садржани су у одредбама Закона о стратешкој процени утицаја на животну средину, који налаже да се стратешка процена врши за планове, прoгрaмe, oснoвe и стрaтeгиje у oблaсти прoстoрнoг и урбaнистичкoг плaнирaњa, пoљoприврeдe, шумaрствa, рибaрствa, ловства, енергетике, индустрије, саобраћаја, управљања отпадом, упрaвљaњa вoдaмa, телекомуникација, туризма, oчувaњa прирoдних стaништa и дивљe флoрe и фaунe, кojимa сe успoстaвљa oквир зa oдoбрaвaњe будућих рaзвojних прojeкaтa oдрeђeних прoписимa кojимa сe урeђуje прoцeнa утицaja нa живoтну срeдину, а дефинисани су на основу територијалног обухвата и могућих утицаја Стратешке процене и потребе да се у планирању Плана заштите вода од загађивања сагледају стратешка питања заштите животне средине и обезбеди њихово решавање на одговарајући начин.</p>
				<p>4. Стратешка процена ће се бавити питањима заштите ваздуха, воде, земљишта, климе, биљног и животињског света, станишта и биодиверзитета, заштићених природних добара, становништва, здравља, градова, насеља, као и другим питањима за која се током израде утврди да могу да имају значајан утицај на животну средину.</p>
				<p>5. Извештај о стратешкој процени (у даљем тексту: Извештај) садржи обавезне елементе утврђене Законом о стратешкој процени утицаја на животну средину, и то:</p>
				<p>1) полазне основе Стратешке процене;</p>
				<p>2) опште и посебне циљеве Стратешке процене и избор индикатора;</p>
				<p>3) процену могућих утицаја са описом мера предвиђених за смањење негативних утицаја на животну средину;</p>
				<p>4) смернице за израду стратешких процена на нижим хијерархијским нивоима и процене утицаја пројеката на животну средину;</p>
				<p>5) програм праћења стања животне средине у току спровођења Плана заштите вода од загађивања (мониторинг);</p>
				<p>6) приказ коришћене методологије и тешкоћа у изради Стратешке процене;</p>
				<p>7) приказ начина одлучивања, опис разлога одлучујућих за избор Плана заштите вода од загађивања са аспекта разматраних варијантних решења и приказ начина на који су питања животне средине укључена у План заштите вода од загађивања;</p>
				<p>8) закључке до којих се дошло током израде Извештаја, представљене на начин разумљив јавности;</p>
				<p>9) друге податке од значаја за Стратешку процену.</p>
				<p>6. Носилац израде Извештаја биће изабран у складу са чланом 10. Закона о стратешкој процени утицаја на животну средину.</p>
				<p>7. Рок за израду Извештаја је до шест месеци од дана објављивања ове одлуке.</p>
				<p>8. Средства за израду Стратешке процене и Извештаја обезбеђена су Законом о буџету Републике Србије за 2016. годину („Службени гласник РС”, број 103/15), на разделу 23. Министарство пољопривреде и заштите животне средине, Глава 23.5. Буџетски фонд за воде Републике Србије, Програм 0401 – Интегрално управљање водама, Функција 630 – Водоснабдевање, Програмска активност 0005 – Планирање и међународна сарадња у области вода, Економска класификација 424 – Специјализоване услуге.</p>
				<p>9. Министарство пољопривреде и заштите животне средине – Републичка дирекција за воде обезбеђује учешће заинтересованих органа и организација и јавности, које имају интерес у доношењу одлука које се односе на заштиту животне средине, као и у поступку израде и разматрања Извештаја у складу са Законом о стратешкој процени утицаја на животну средину.</p>
				<p>10. Оглашавање и излагање на јавни увид Извештаја спроводи Министарство пољопривреде и заштите животне средине – Републичка дирекција за воде, у складу са Законом о стратешкој процени утицаја на животну средину.</p>
				<p>11. Извештај је саставни део Плана заштите вода од загађивања.</p>
				<p>12. Ову одлуку објавити у „Службеном гласнику Републике Србије”.</p>
				<p>&nbsp;</p>
				<p class="potpis">Број 325-00-382/2016-07</p>
				<p class="auto-style2">У Београду, 4. маја 2016. године</p>
				<p class="auto-style2">Министар,</p>
				<p class="auto-style2">проф. др <span class="bold">Снежана Богосављевић Бошковић, </span>с.р.</p>
	</div>


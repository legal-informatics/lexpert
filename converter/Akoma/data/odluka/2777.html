


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу чл. 11. и 141. Закона о привредним друштвима („Службени гласник РС”, бр. 36/11 и 99/11) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12),</p>
	<p>Влада доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ОДЛУКУ</p>
	<p class="naslov" style="line-height: 150%; margin-top: 0">о изменама и допунама оснивачког акта Друштвеног предузећа за заступање и хидрограђевински инжењеринг „Хидрозавод”, Београд</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 46 од 24. маја 
	2013.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">I. ОСНОВНЕ ОДРЕДБЕ</p>
	<p class="clan">Члан 1.</p>
	<p>Друштвено предузеће за заступање и хидрограђевински инжењеринг „Хидрозавод”, Београд, Бродарска 3, организује се као једночлано друштво с ограниченом одговорношћу (у даљем тексту: Друштво) и послује у складу са прописима којима се уређује правни положај привредних друштава.</p>
	<p class="clan">Члан 2.</p>
	<p>Решењем Скупштинe града Београда број 10-04-839/1 од 27. јуна 1968. године („Службени лист града Београда”, број 13/68) основана је Дирекције за уређење обала и приобалног подручја Саве и Дунава у Београду.</p>
	<p>Решењем о изменама и допунама Решења о оснивању Дирекције за уређење обала и приобалног подручја Саве и Дунава у Београду Скупштине града Београда број 011-1132/72-10-04 од 13. јула 1972. године („Службени лист града Београда”, број 13/72), Дирекција за уређење обала и приобалног подручја Саве и Дунава у Београду мења назив у Дирекција за обале, приобаље и речне сливове Београда.</p>
	<p>Решењем Окружног привредног суда у Београду број УС-183/68 од 16. септембра 1968. године уписана је Дирекција за уређење обала и приобалног подручја Саве и Дунава у Београду у регистар установа за град Београд.</p>
	<p>Решењем Окружног привредног суда у Београду број УС-320/69 од 9. децембра 1969. године уписано је пресељење Дирекције за уређење обала и приобалног подручја Саве и Дунава у Београду у регистар установа за град Београд.</p>
	<p>Решењем Окружног привредног суда у Београду број УС-183/72 од 24. октобра 1972. године уписана је Дирекција за обале приобаље и речне сливове Београда у регистар установа за град Београд.</p>
	<p>Решењем Окружног привредног суда у Београду број УC-10/73 од 8. марта 1973. године уписано је конституисање Дирекције за обале, приобаље и речне сливове Београда у регистар установа за град Београд.</p>
	<p>Решењем Окружног привредног суда у Београду број ФИ-5019/73 од 27. децембра 1973. године уписано је конституисање радне организације Дирекције за обале, приобаље и речне сливове Београд у судски регистар. 
	</p>
	<p>Решењем Окружног привредног суда у Београду број ФИ-8777/78 од 6. фебруара 1979. године уписано је у судски регистар регистарског суда и суда уписа да је „Хидрозавод” Радна организација за обале, приобаље и речне сливове Београд, са потпуном одговорношћу, Београд усагласила податке од значаја за правни промет, који се уписују у судски регистар, са одредбама Закона о удруженом раду.</p>
	<p>Решењем Окружног привредног суда у Београду број ФИ-1749/82 од 11. јуна 1982. године уписано је лице овлашћено за заступање Радне организације за обале, приобаље и речне сливове Београда, са потпуном одговорношћу „Хидрозавод” – Београд у судски регистар регистарског суда и суда уписа. 
	</p>
	<p>Решењем Окружног привредног суда у Београду број ФИ-2404/86 од 24. фебруара 1987. године уписано је лице овлашћено за заступање Радне организације за обале, приобаља и речне сливове „Хидрозавод” Београд, са потпуном одговорношћу, Београд у судски регистар регистарског суда и суда уписа. 
	</p>
	<p>Решењем Окружног привредног суда у Београду број ФИ-447/89 од 9. Марта 1989. године уписана је промена седишта Радне организације за обале, приобаља и речне сливове Београда „Хидрозавод” у судски регистар регистарског суда и суда уписа.</p>
	<p>Решењем Окружног привредног суда у Београду број ФИ-269/90 од 29. децембра 1989. године усклађена су самоуправна општа акта са одредбама Закона о предузећима, извршена промена фирме, проширење делатности и промена лица и уписано друштвено предузеће: Предузеће за заступање и хидро-грађевински инжењеринг „Хидрозавод” – Београд, са потпуном одговорношћу, Нови Београд у судски регистар регистарског суда.</p>
	<p>Решењем Окружног привредног суда у Београду број ФИ-15962/90 од 28. децембра 1990. године уписано је лице овлашћено за заступање Предузећа за заступање и хидро-грађевински инжењеринг „Хидрозавод” – Београд, са п.о., Нови Београд у судски регистар регистарског суда.</p>
	<p>Решењем Привредног суда у Београду број ФИ-4804/94 од 15. априла 1994. године о уписано је лице овлашћено за заступање Предузећа за заступање и хидро-грађевински инжењеринг „Хидрозавод” Београд са потпуном одговорношћу, Нови Београд у судски регистар суда.</p>
	<p>Решењем Привредног суда у Београду број II ФИ-10776/94 од 16. септембра 1994. године уписано је лице овлашћено за заступање Предузећа за заступање и хидро-грађевински инжењеринг „Хидрозавод” Београд, са потпуном одговорношћу, Нови Београд у судски регистар регистарског суда. 
	</p>
	<p>Решењем Привредног суда у Београду број ФИ-13020/94 од 12. децембра 1994. године уписано је лице овлашћено за заступање Предузећа за заступање и хидро-грађевински инжењеринг „Хидрозавод” – Београд, са потпуном одговорношћу, Нови Београд у судски регистар суда. 
	</p>
	<p>Решењем Привредног суда у Београду број И ФИ-3678/95 од 17. августа 1995. године о уписано је проширење делатности у унутрашњем промету, право вршења послова спољнотрговинског промета и лице овлашћено за заступање у спољнотрговинском промету Предузећа за заступање и хидрограђевински инжењеринг „Хидрозавод” Нови Београд у судски регистар суда.</p>
	<p>Решењем Привредног суда у Београду број И ФИ-9011/98 од 16. фебруара 1999. године извршено је усклађивање са Законом о предузећима и Законом о класификацији делатности и о регистру јединица разврставања и уписано Предузеће за заступање и хидрограђевински инжењеринг „Хидрозавод” – Београд, д.п. у судски регистар.</p>
	<p>Решењем Привредног суда у Београду број ФИ-16253/00 од 17. децембра 2001. године уписано је проширење делатности Предузећа за заступање и хидрограђевински инжењеринг „Хидрозавод”, д.п. Београд у судски регистар.</p>
	<p>Предузеће за заступање и хидрограђевински инжењеринг „Хидрозавод” д.п. Београд, Бродарска 3 уписано је у Регистар привредних субјеката код Агенције за привредне регистре под бројем БД. 55807/2005 од 20.09.2005. године, матични број: 07037791, ПИБ: 100394550. 
	</p>
	<p>На основу Закључка Владе 05 Број: 46-2763/2010 од 22. априла 2010. године, којим је утврђен удео државне својине од 100% у средствима која користи Предузеће за заступање и хидрограђевински инжењеринг „Хидрозавод” д.п. из Београда, Републичка дирекција за имовину Републике Србије и Предузеће за заступање и хидрограђевински инжењеринг „Хидрозавод” д.п. из Београда закључили су Споразум о уделу државне својине у средствима која користи Предузеће за заступање и хидрограђевински инжењеринг „Хидрозавод” д.п. из Београда, број 46-776/08 од 2. јула 2010. године.</p>
	<p class="clan">Члан 3.</p>
	<p>Друштво послује средствима у државној својини.</p>
	<p>Друштво има својство правног лица.</p>
	<p>Друштво у правном промету са трећим лицима има сва овлашћења и иступа у своје име и за свој рачун.</p>
	<p class="clan">II. ПОСЛОВНО ИМЕ И СЕДИШТЕ ДРУШТВА</p>
	<p class="clan">Члан 4.</p>
	<p>Друштво послује под следећим пословним именом: Привредно друштво за водну делатност „Хидрозавод”, д.о.о. Београд.</p>
	<p>Скраћено пословно име Друштва гласи: „Хидрозавод”, д.о.о. Београд.</p>
	<p class="clan">Члан 5.</p>
	<p>Седиште Друштва је у Београду, улица Бродарска 3.</p>
	<p class="clan">III. ПЕЧАТ И ШТАМБИЉ ДРУШТВА</p>
	<p class="clan">Члан 6.</p>
	<p>Друштво има печат и штамбиљ.</p>
	<p>Печат је округлог облика, пречника 32 mm, на коме је исписано пословно име и седиште Друштва на српском језику, ћириличким писмом.</p>
	<p>Излазни штамбиљ је правоугаоног облика, димензије 55x28 mm, на коме је исписано пословно име и седиште Друштва на српском језику, ћириличким писмом.</p>
	<p>Улазни штамбиљ је правоугаоног облика, димензије 62x30 mm, на коме је исписано пословно име и седиште Друштва на српском језику, ћириличким писмом.</p>
	<p>Директор Друштва доноси одлуку којом се утврђује начин употребе и чувања печата и штамбиља Друштва. 
	</p>
	<p class="clan">IV. ПОДАЦИ О ОСНИВАЧУ</p>
	<p class="clan">Члан 7.</p>
	<p>Оснивач друштва је Република Србија за коју на основу законског овлашћења оснивачка права врши Влада, Београд, Немањина 11 (у даљем тексту: Оснивач).</p>
	<p class="clan">V. ДЕЛАТНОСТ ДРУШТВА</p>
	<p class="clan">Члан 8.</p>
	<p>Претежна делатност Друштва је:</p>
	<p>42.91 Изградња хидротехничких објеката</p>
	<p>Поред делатности из става 1. овог члана Друштво обавља и друге делатности и то:</p>
	<p>01.61 Услужне делатности у гајењу усева и засада</p>
	<p>02.10 Гајење шума и остале шумарске делатности</p>
	<p>02.20 Сеча дрвећа</p>
	<p>03.22 Слатководне аквакултуре</p>
	<p>08.12 Експлоатација шљунка, песка, глине и каолина</p>
	<p>33.15 Поправка и одржавање бродова и чамаца</p>
	<p>35.11 Производња електричне енергије</p>
	<p>35.14 Трговина електричном енергијом</p>
	<p>36.00 Скупљање, пречишћавање и дистрибуција воде</p>
	<p>37.00 Уклањање отпадних вода</p>
	<p>38.11 Скупљање отпада који није опасан</p>
	<p>38.21 Третман и одлагање отпада који није опасан</p>
	<p>39.00 Санација, рекултивација и друге услуге у области управљања отпадом</p>
	<p>41.10 Разрада грађевинских пројеката</p>
	<p>42.13 Изградња мостова и тунела</p>
	<p>42.21 Изградња цевовода</p>
	<p>42.99 Изградња осталих непоменутих грађевина</p>
	<p>43.12 Припремна градилишта</p>
	<p>43.21 Постављање електричних инсталација</p>
	<p>43.22 Постављање водоводних, канализационих, грејних и климатизационих система</p>
	<p>43.29 Остали инсталациони радови у грађевинарству</p>
	<p>43.99 Остали непоменути специфични грађевински радови</p>
	<p>46 Трговина на велико, осим трговине моторним возилима и мотоциклима</p>
	<p>49.50 Цевоводни транспорт</p>
	<p>50.30 Превоз путника унутрашњим пловним путевима</p>
	<p>50.40 Превоз терета унутрашњим пловним путевима</p>
	<p>52.10 Складиштење</p>
	<p>52.22 Услужне делатности у воденом саобраћају</p>
	<p>52.24 Манипулација теретом</p>
	<p>58.19 Остала издавачка делатност</p>
	<p>62.01 Рачунарско програмирање</p>
	<p>62.02 Консултантске делатности у области информационе технологије</p>
	<p>62.03 Управљање рачунарском опремом</p>
	<p>62.09 Остале услуге информационе технологије</p>
	<p>63.11 Обрада података, хостинг и сл.</p>
	<p>68.10 Куповина и продаја властитих некретнина</p>
	<p>68.20 Изнајмљивање властитих или изнајмљених некретнина и управљање њима</p>
	<p>69.20 Рачуноводствени, књиговодствени и ревизорски послови; пореско саветовање</p>
	<p>71.11 Архитектонска делатност</p>
	<p>71.12 Инжењерске делатности и техничко саветовање</p>
	<p>71.20 Техничко испитивање и анализе</p>
	<p>72.19 Истраживање и развој у осталим природним и техничко-технолошким наукама</p>
	<p>77.34 Изнајмљивање и лизинг опреме за водени транспорт</p>
	<p>77.39 Изнајмљивање и лизинг осталих машина, опреме и материјалних добара</p>
	<p>79.11 Делатност путничких агенција</p>
	<p>81.10 Услуге одржавања објеката</p>
	<p>81.30 Услуге уређења и одржавања околине</p>
	<p>82.30 Организовање састанака и сајмова</p>
	<p>82.92 Услуге паковања</p>
	<p>93.29 Остале забавне и рекреативне делатности</p>
	<p>Друштво може обављати и друге делатности, укључујући делатност спољнотрговинског промета и услуге у спољнотрговинском промету из оквира своје делатности, у складу са законом и овом одлуком.</p>
	<p class="clan">VI. ОСНОВНИ КАПИТАЛ</p>
	<p class="clan">Члан 9.</p>
	<p>Оснoвни капитал Друштва према књиговодственој вредности на дан 31. децембра 2009. године износи 42.819.000,00 динара.</p>
	<p>Средства која користи Друштво чини право коришћења на моторном броду „Авала”, у неопредељеном делу, који брод је уписан у уложак број 764 главне књиге уписника бродова унутрашње пловидбе Лучке капетаније Београд.</p>
	<p>Средства из става 2. овог члана чине и друге непокретности, покретне ствари (посебно опрема), новчана средства и хартије од вредности, као и права и обавезе, која Предузеће за заступање и хидрограђевински инжењеринг „Хидрозавод” д.п. из Београда има на дан закључења Споразума о уделу државне својине у средствима која користи Предузеће за заступање и хидрограђевински инжењеринг „Хидрозавод” д.п. из Београда.</p>
	<p class="clan">VII. РАСПОДЕЛА ДОБИТИ</p>
	<p class="clan">Члан 10.</p>
	<p>Добит Друштва, утврђена у складу са законом, распоређује се у складу са законом.</p>
	<p class="clan">VIII. УПРАВЉАЊЕ ДРУШТВОМ</p>
	<p class="clan">Члан 11.</p>
	<p>Управљање Друштвом је организовано као једнодомно. </p>
	<p>Органи Друштва су Скупштина Друштва и Директор Друштва.</p>
	<p class="clan">IX. СКУПШТИНА ДРУШТВА</p>
	<p class="clan">Члан 12.</p>
	<p>Овлашћење Скупштине Друштва врши Оснивач, преко овлашћених представника. 
	</p>
	<p>Одлуку о одређивању и разрешењу председника и чланова Скупштине доноси Оснивач.</p>
	<p class="clan">Члан 13.</p>
	<p>Скупштина Друштва:</p>
	<p>1) усваја финансијске извештаје, као и извештаје ревизора ако су финансијски извештаји били предмет ревизије;</p>
	<p>2) усваја годишњи програм рада и пословања Друштва;</p>
	<p>3) именује ревизора и утврђује накнаду за његов рад;</p>
	<p>4) одлучује о повећању и смањењу основног капитала Друштва;</p>
	<p>5) одлучује о промени делатности;</p>
	<p>6) именује и разрешава Директора Друштва и утврђује накнаду за његов рад, односно начела за утврђивање те накнаде;</p>
	<p>7) одлучује о статусним променама и промени правне форме и престанку Друштва;</p>
	<p>8) одлучује о промени пословног имена и седишта Друштва;</p>
	<p>9) даје сагласност на правне послове директора и других лица повезаних са Друштвом;</p>
	<p>10) даје сагласност на стицање, продају, давање у закуп, залагање или друго располагање имовином велике вредности, у складу са законом којим се уређује правни положај привредних друштава;</p>
	<p>11) доноси измене оснивачког акта;</p>
	<p>12) одлучује о образовању огранка Друштва и давању пословног пуномоћја огранцима;</p>
	<p>13) даје сагласност на организацију и систематизацију послова Друштва;</p>
	<p>14) врши друге послове и одлучује о другим питањима из делокруга Скупштине, у складу са законом и овом одлуком.</p>
	<p>Акте из става 1. тач. 2), 4), 7) и 11) овог члана Скупштина доноси уз сагласност Оснивача.</p>
	<p class="clan">X. ЗАСТУПАЊЕ ДРУШТВА</p>
	<p class="clan">Члан 14.</p>
	<p>Друштво у пословима унутрашњег и спољнотрговинског промета заступа директор Друштва без ограничења.</p>
	<p>Директор може, у оквиру својих овлашћења дати, другом лицу писано пуномоћје за заступање Друштва.</p>
	<p class="clan">XI. ДИРЕКТОР ДРУШТВА</p>
	<p class="clan">Члан 15.</p>
	<p>Директора Друштва бира и разрешава Скупштина Друштва.</p>
	<p>Директор Друштва бира се на период од четири године.</p>
	<p>Директор Друштва је у радном односу у Друштву са пуним радним временом.</p>
	<p class="clan">Члан 16.</p>
	<p>Директор Друштва:</p>
	<p>1) заступа Друштво;</p>
	<p>2) организује и води пословање Друштва, у складу са законом и овом одлуком;</p>
	<p>3) стара се о законитости рада и одговара за законитост рада Друштва;</p>
	<p>4) предлаже доношење одлука из делокруга Скупштине Друштва;</p>
	<p>5) спроводи одлуке Скупштине Друштва;</p>
	<p>6) одлучује о правима, обавезама и одговорностима запослених у Друштву, у складу са законом којим се уређују радни односи;</p>
	<p>7) доноси акт о организацији послова и друге опште акте Друштва;</p>
	<p>8) обавља друге послове у складу са законом и овом одлуком који нису у делокругу Скупштине Друштва.</p>
	<p class="clan">XII. УНУТРАШЊИ РЕВИЗОР</p>
	<p class="clan">Члан 17.</p>
	<p>Унутрашњи ревизор:</p>
	<p>1) контролише веродостојност и комплетност финансијских извештаја Друштва;</p>
	<p>2) контролише усклађеност пословања Друштва са законом, годишњим програмом рада и пословања Друштва; 
	</p>
	<p>3) обавља и друге послове у складу са законом.</p>
	<p class="clan">Члан 18.</p>
	<p>Унутрашњи ревизор извештава Скупштину Друштва о:</p>
	<p>1) веродостојности и потпуности финансијских извештаја Друштва;</p>
	<p>2) основаности предлога за расподелу добити; </p>
	<p>3) другим питањима од значаја за оцену законитости и целисходности поступања у спровођењу пословне политике и пословању Друштва.</p>
	<p>Унутрашњи ревизор подноси извештај по питањима из става 1. овог члана најмање једанпут годишње приликом разматрања годишњег финансијског извештаја, а по потреби и у току године када то затражи Скупштина Друштва или Оснивач.</p>
	<p class="clan">XIII. АКТИ И ДОКУМЕНТА ДРУШТВА</p>
	<p class="clan">Члан 19.</p>
	<p>Акти Друштва су правилници и одлуке којима се на општи начин уређују одређена питања.</p>
	<p>Измене и допуне правилника и одлука врше се на начин и по поступку који су одређени за њихово доношење.</p>
	<p class="clan">Члан 20.</p>
	<p>Друштво води пословне књиге и саставља и подноси рачуноводствене исправе и финансијске извештаје у складу са законом којим се уређује рачуноводство и ревизија.</p>
	<p class="clan">Члан 21.</p>
	<p>Друштво је дужно да држи и чува све акте и документе Друштва у складу са законом којим се уређује правни положај привредних друштава.</p>
	<p class="clan">XIV. ЗАШТИТА ЖИВОТНЕ СРЕДИНЕ</p>
	<p class="clan">Члан 22.</p>
	<p>Друштво је, при обављању делатности, дужно да се стара о заштити животне средине, у складу са законом и другим прописима.</p>
	<p class="clan">XV. ПРЕСТАНАК ДРУШТВА</p>
	<p class="clan">Члан 23.</p>
	<p>Друштво престаје да постоји брисањем из регистра привредних субјеката, по основу:</p>
	<p>1) спроведеног поступка ликвидације или принудне ликвидације у складу са законом којим се уређује правни положај привредних Друштава;</p>
	<p>2) спроведеног поступка стечаја у складу са законом којим се уређује стечај;</p>
	<p>3) статусне промене која има за последицу престанак Друштва.</p>
	<p class="clan">XVI. ПРЕЛАЗНЕ И ЗАВРШНЕ ОДРЕДБЕ</p>
	<p class="clan">Члан 24.</p>
	<p>Запослени у Друштвеном предузећу за заступање и хидрограђевински инжењеринг „Хидрозавод”, Београд, Бродарска 3, настављају да раде у Друштву, а своја права и обавезе остварују у складу са законом и општим актима Друштва.</p>
	<p class="clan">Члан 25.</p>
	<p>До избора директора Друштва, дужност директора обављаће у својству вршиоца дужности директора Друштва Славољуб Милићевић, ЈМБГ 0208956730023, који ће извршити и судску оверу ове одлуке, у складу са законом.</p>
	<p class="clan">Члан 26.</p>
	<p>Друштво ће опште акте ускладити са овом одлуком у року од три месеца од дана регистрације друштва у Регистар привредних субјеката.</p>
	<p class="clan">Члан 27.</p>
	<p>Ову одлуку објавити у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">05 број 023-1052/2013-1</p>
	<p class="potpis" style="line-height: 150%; margin-top: 0">У Београду, 20. маја 2013. године</p>
	<p class="potpis" style="line-height: 150%; margin-top: 0">
	<span class="bold">Влада</span></p>
	<p class="potpis" style="line-height: 150%; margin-top: 0">Председник,</p>
	<p class="potpis" style="line-height: 150%; margin-top: 0">
	<span class="bold">Ивица Дачић, </span>с.р.</p>


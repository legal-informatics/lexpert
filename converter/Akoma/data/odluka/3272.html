



<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
<meta content="text/html; charset=utf-8" http-equiv="Content-Type">
<title>На основу члана 5</title>
<style type="text/css">

* {
    -webkit-box-sizing: border-box;
    -moz-box-sizing: border-box;
    box-sizing: border-box;
}

.auto-style1 {
	text-align: right;
}

</style>




<p>На основу члана 5. став 2. Закона о положају и овлашћењима Ауто-мото савеза 
Југославије ("Службени лист СФРЈ", бр. 22/78) и члана 397. став 2. Царинског 
закона ("Службени лист СФРЈ", бр. 10/76), Савезно извршно веће доноси<o:p></o:p></p>
<p class="odluka-zakon">ОДЛУКУ <o:p></o:p></p>
<p class="odluka-zakon">о начину преузимања, прикупљања и чувања моторних и 
прикључних возила и њихових делова, продаји тих возила и делова и распореду 
средстава добијених том продајом<o:p></o:p></p>
<p class="centar">„Службени
лист СФРЈ“,
број 68 од 22.
децембра 1978, <span lang="SR-CYR">61 од 15. новембра 1985</span>,
<span lang="SR-CYR">1 од 10. јануара 1986</span>,
<span lang="SR-CYR">&nbsp;30 од 15. јуна 1990</span>, <span lang="SR-CYR">70 од 
5. новембра 1993.</span></p>
<p class="bold">I. Опште одредбе<o:p></o:p></p>
<p>1. Овом одлуком прописује се начин на који Ауто-мото савез Југославије: 
преузима, прикупља и чува моторна и прикључна возила и њихове делове, који су 
увезени у Социјалистичку Федеративну Републику Југославију, а о којима се води 
царински, управни или прекршајни поступак, осим редовног поступка царињења; води 
евиденцију о томе; продаје та возила и делове и распоређује средства добивена 
том продајом.<o:p></o:p></p>
<p>Одређене послове из става 1. ове тачке (преузимање, прикупљање, чување, 
евидентирање и продаја моторних и прикључних возила и њихових делова) за 
Ауто-мото савез Југославије могу обављати ауто-мото савези република односно 
ауто-мото савези аутономних покрајина или ауто-мото друштва (у даљем тексту: 
организација АМСЈ), које одреди надлежни орган Ауто-мото савеза Југославије 
одређен Статутом Ауто-мото савеза Југославије.<o:p></o:p></p>
<p>2. Као моторна возила, у смислу ове одлуке, сматрају се:<o:p></o:p></p>
<p>1) моторна возила за превоз лица (путнички аутомобили, спортска моторна 
возила, теренска возила, болничка кола, аутобуси, тролејбуси, и др.);<o:p></o:p></p>
<p>2) моторна возила за превоз робе и материјала (камиони, камиони-тегљачи, 
кипери, дампери, доставна возила, цистерне, хладњаче, возила са изолацијом, 
возила за скупљање смећа, кола - виљушкари, возила - платформе и др.);<o:p></o:p></p>
<p>3) моторна возила за специјалне сврхе (камиони опремљени справама за дизање, 
камиони-дизалице, камиони са уграђеним бетонским мешалицама,ватрогасна кола, 
кола за чишћење улица, возила-снежни плугови, кола за поливање улица, 
рефлекторска кола, покретне радионице, покретна радиолошка кола и др.);<o:p></o:p></p>
<p>4) трактори са или без уређаја за одузимање снаге, витлова или каишника 
(трактори точкаши, трактори гусеничари, трактори за вучу полуприколица и др.);<o:p></o:p></p>
<p>5) мотоцикли, скутери, мопеди и бицикли са уграђеним мотором, свих врста.<o:p></o:p></p>
<p>Као прикључна возила, у смислу ове одлуке, сматрају се све врсте приколица, 
полуприколица и осталих возила без механичког погона.<o:p></o:p></p>
<p>Као делови моторних и прикључних возила, у смислу ове одлуке, сматрају се сви 
делови и прибор за моторна и прикључна возила из ст. 1. и 2. ове тачке, у 
склопљеном или расклопљеном стању.<o:p></o:p></p>
<p>3. Организација АМСЈ преузима, прикупља, чува и продаје, и то:<o:p></o:p></p>
<p>1) моторна и прикључна возила која су државни органи (судови, органи 
инспекције, органи унутрашњих послова и др.) привремено или коначно одузели, ако 
их ти органи предају надлежној царинарници или организацији АМСЈ;<o:p></o:p></p>
<p>2) моторна и прикључна возила са страном регистрацијом која су предата на 
чување по одобрењу царинарнице;<o:p></o:p></p>
<p>3) оштећена моторна и прикључна возила са страном регистрацијом која су 
предата од стране сопственика, односно возара, без права на накнаду;<o:p></o:p></p>
<p>4) напуштена моторна и прикључна возила која су у Југославију ушла уз 
олакшице из члана 95. Царинског закона;<o:p></o:p></p>
<p>5) моторна и прикључна возила и њихове делове који су одузети у управном 
поступку;<o:p></o:p></p>
<p>6) моторна и прикључна возила и њихове делове, којима је рок лежања истекао;<o:p></o:p></p>
<p>7) моторна и прикључна возила и њихове делове, који су предати царинарници на 
слободно располагање као и друга возила и њихове делове којих се сопственик 
одрекао у корист државе СФРЈ;<o:p></o:p></p>
<p>8) оштећена привремено увезена моторна и прикључна возила и њихове делове, 
који су предати царинарници;<o:p></o:p></p>
<p>9) замењени делови привремено увезених моторних и прикључних возила са 
страном регистрацијом, који нису враћени у иностранство;<o:p></o:p></p>
<p>10) делови моторних и прикључних возила који су приспели у поштанским 
пошиљкама, који нису уручени примаоцу, а инострани пошиљалац неће да их прими;<o:p></o:p></p>
<p>11) моторна и прикључна возила и њихове делове, који су одузети у прекршајном 
поступку;<o:p></o:p></p>
<p>12) моторна и прикључна возила и њихове делове, који се по било ком основу 
налазе код царинарнице, осим у редовном поступку царињења, које царинарница 
предаје на чување организацији АМСЈ.<o:p></o:p></p>
<p>За возила која је преузела, као и за царину и друге увозне дажбине одговара 
организација АМСЈ према стању у тренутку преузимања.<o:p></o:p></p>
<p class="bold">II. Преузимање и прикупљање моторних и прикључних возила и њихових делова<o:p></o:p></p>
<p>4. Организација АМСЈ, која је од царинарнице, органа унутрашњих послова или 
другог правног или физичког лица обавештена, односно на други начин сазна за 
моторно или прикључно возила и њихове делове, наведене у тачки 3. ове одлуке (у 
даљем тексту: возило) дужна је да одмах предузме мере ради прикупљања, односно 
преузимање возила.<o:p></o:p></p>
<p>5. Преузимање возила врши комисија која се састоји од председника и два 
члана, коју образује надлежна организација АМСЈ.<o:p></o:p></p>
<p>6. Комисија из тачке 5. ове одлуке саставља записник најмање у четири 
примерка, на обрасцу који пропише директор Савезне управе царина.<o:p></o:p></p>
<p>7. Ако организација АМСЈ преузима возило од царинарнице, царинарница писмено 
обавештава организацију АМСЈ по ком основу се возило предаје, какав је поступак 
претходно спроведен, да ли су се стекли услови да се возило изложи продаји, да 
ли је у претходном поступку било трошкова, као и о другим битним подацима, и 
предаје организацији АМСЈ копије исправа које се односе на возило и обрачун 
трошкова.<o:p></o:p></p>
<p>Записник о примопредаји возила потписују чланови комисије из тачке 5. ове 
одлуке и одговорни радник царинарнице. Један примерак записника предаје се 
царинарници.<o:p></o:p></p>
<p>8. Ако организација АМСЈ преузима возило од органа унутрашњих послова или 
другог правног лица или физичког лица, записник о преузимању возила потписује и 
лице које је возило предало и њему се уручује један примерак записника.<o:p></o:p></p>
<p>Организација АМСЈ, која је преузела возило, у смислу става 1. ове тачке, 
дужна је да о томе, у року од 24 часа од тренутка преузимања, обавести надлежну 
царинарницу и достави јој примерак записника.<o:p></o:p></p>
<p>Сходно ставу 2. ове тачке, поступа се и ако је возило нађено на месту и под 
околностима које наводе на закључак да је возило напуштено.<o:p></o:p></p>
<p>9. По извршеном преузимању возила, организација АМСЈ дужна је да истог дана 
евидентира преузето возило, на обрасцу који пропише директор Савезне управе 
царина.<o:p></o:p></p>
<p>10. Организација АМСЈ, која је прикупила, односно преузела возило, у смислу 
одредаба тач. 7. и 8. ове одлуке, не може возило предати сопственику или другом 
овлашћеном лицу, односно продати, без одобрења надлежне царинарнице, односно 
органа из тачке 3. одредбе под 1) ове одлуке.<o:p></o:p></p>
<p class="bold">III. Чување возила<o:p></o:p></p>
<p>11. Организација АМСЈ мора чувати возила у одговарајућим просторијама и 
просторима, који обезбеђују возила од оштећења, уништења, елементарних непогода, 
неовлашћеног располагања и др.<o:p></o:p></p>
<p>Надлежна царинарница утврђује да ли просторије и простори из става 1. ове 
тачке одговарају условима за смештај и чување возила, сходно поступку за преглед 
просторија и простора намењених за царинска сместишта.<o:p></o:p></p>
<p>12. За возила која је преузела, као и за царину и друге увозне дажбине, 
одговара организација АМСЈ према стању возила у тренутку преузимања.<o:p></o:p></p>
<p>13. Организација АМСЈ је дужна да чува преузето и прикупљено возило док се у 
одговарајућем царинском, управном или прекршајном поступку не донесе коначна 
одлука је томе да ли ће се возило предати сопственику, вратити у иностранство 
или изложити продаји.<o:p></o:p></p>
<p class="bold">IV. Предаја возила сопственику и враћање возила у иностранство<o:p></o:p></p>
<p>14. Ако је у царинском, управном или прекршајном поступку донесена коначна 
одлука да се возило које се налази на чувању код организације АМСЈ преда 
сопственику или да се врати у иностранство, организација АМСЈ може издати возило 
само на основу одговарајућег акта надлежне царинарнице, односно органа из тачке 
3. одредбе под 1 ове одлуке.<o:p></o:p></p>
<p>Лице које преузима возило из става 1. ове тачке, потписује потврду о 
преузимању возила на прописаном обрасцу.<o:p></o:p></p>
<p>15. Лице које преузима возило у смислу тачке 14. ове одлуке, плаћа 
организацији АМСЈ све трошкове које је организација АМСЈ имала у вези са 
прикупљањем, преузимањем и чувањем односног возила.<o:p></o:p></p>
<p>Изузетно од одредбе става 1. ове тачке, ако је возило дато на чување 
организацији АМСЈ без кривице сопственика, трошкови ће се подмирити на терет 
средстава добивених продајом других возила.<o:p></o:p></p>
<p>16. Ако је надлежна царинарница одобрила враћање возила у иностранство под 
царинским надзором, организација АМСЈ издаје возило у смислу одлуке царинарнице, 
уз наплату трошкова по одредбама тачке 15. ове одлуке.<o:p></o:p></p>
<p class="bold">V. Продаја возила<o:p></o:p></p>
<p>17. Организација АМСЈ може возило изложити продаји кад од надлежне 
царинарнице, односно органа из тачке 3. одредбе под 1 ове одлуке прими писмено 
обавештење да су се за односно возило стекли услови да се изложи продаји.<o:p></o:p></p>
<p>18. На основу евиденције о возилима и документацији, организација АМСЈ 
саставља спискове возила за која су се стекли услови да буду изложена продаји, и 
то одвојено по врсти и основима по којима су преузета.<o:p></o:p></p>
<p>19. За преглед и процену возила по списковима из тачке 18. ове одлуке, 
организација АМСЈ образује комисију која се састоји од председника и два члана.<o:p></o:p></p>
<p>20. Комисија из тачке 19. ове одлуке дужна је да утврди да ли возила наведена 
у списковима из тачке 18. ове одлуке одговарају подацима из евиденције и 
документације о преузетим возилима.<o:p></o:p></p>
<p>Комисија из става 1. ове тачке саставља записник о свом раду. Ако утврди да 
се стање возила не слаже са подацима из евиденције и документације, комисија је 
дужна да то констатује у записнику.<o:p></o:p></p>
<p>При утврђивању вредности возила, у смислу става 1. ове тачке, комисија из 
става 1. ове тачке узима у обзир цену таквог возила на домаћем тржишту, по 
одбитку пореза на промет и других уобичајених трошкова пословања у трговини.<o:p></o:p></p>
<p>21. После извршеног прегледа и процењивања вредности возила, комисија из 
тачке 19. ове одлуке уписује у одговарајуће рубрике спискова из тачке 18. ове 
одлуке утврђену вредност возила.<o:p></o:p></p>
<p>22. Ако комисија из тачке 19. ове одлуке процени да је возило у таквом стању 
да није оправдано излагати возило продаји (возило је знатно оштећено, налази се 
у таквом стању да је опасно по безбедност саобраћаја и др.), оно се уништава.<o:p></o:p></p>
<p>Ако поједини делови возила из става 1. ове тачке имају употребну вредност и 
ако трошкови демонтирања нису високи, комисија из става 1. ове тачке може 
одлучити да се ти делови демонтирају и продају, а возило уништи.<o:p></o:p></p>
<p class="hide-change"><em>23. брисана је (види Одлуку број 61/1985-1593)</em><o:p></o:p></p>
<p>24. Јавна продаја возила објављује се у дневној штампи, и то најдоцније на 
десет дана пре дана јавне продаје.<o:p></o:p></p>
<p>Оглас о јавној продаји треба да садржи услове јавне продаје, податке о врсти 
и стању возила, почетној цени, дану, часу и месту одржавања јавне продаје, 
висини и начину полагања кауције за учеснике у јавној продаји, као и о дану, 
часу и месту на коме се могу разгледати возила која се излажу продаји.<o:p></o:p></p>
<p>25. На јавној продаји могу учествовати правна и физичка лица, под условом да 
полаже прописану кауцију.<o:p></o:p></p>
<p>Пре почетка јавне продаје, понуђачи су дужни положити кауцију у износу од 20% 
од почетне цене возила, с тим што тај износ не може бити нижи од 500 динара.<o:p></o:p></p>
<p>26. Јавну продају возила спроводи комисија коју образује организација АМСЈ. 
Комисија се састоји од председника и два члана.<o:p></o:p></p>
<p>Прва јавна продаја може се одржати само ако на њој учествују најмање три 
понуђача.<o:p></o:p></p>
<p>Ако прва јавна продаја не успе, заказује се друга јавна продаја, која се може 
одржати ако на њој учествују најмање два понуђача. Друга јавна продаја објављује 
се на исти начин као и прва, с тим што се у огласу назначује да је то друга 
јавна продаја.<o:p></o:p></p>
<p>Јавна продаја из ст. 2. и 3. ове тачке се сматра неуспелом ако за возило ни 
после трећег позива није понуђена цена већа од почетне цене.<o:p></o:p></p>
<p>Ако се возило не прода ни на другој јавној продаји - продаја се може извршити 
путем прикупљања понуда, односно непосредном погодбом.<o:p></o:p></p>
<p>27. О свакој јавној продаји води се записник на прописаном обрасцу, у који се 
уносе подаци о возилу, почетној цени возила, учесницима надметања на јавној 
продаји, поднесеним понудама, постигнутој продајној цени и купцу.<o:p></o:p></p>
<p>Записник о јавној продаји потписују чланови Комисије, из тачке 26. ове 
одлуке, купац и присутни понуђачи.<o:p></o:p></p>
<p>Записник о јавној продаји истиче се на огласној табли организације АМСЈ у 
року од два дана од дана завршене продаје и мора се налазити на огласној табли 
три дана од дана истицања. Учесници јавне продаје могу поднети приговор на рад и 
поступак Комисије из става 2. ове тачке у року од три дана од дана истицања 
записника на огласној табли, ако су такав приговор најавили у року од једног 
часа после завршене јавне продаје.<o:p></o:p></p>
<p>О поднесеном приговору, организација АМСЈ доноси решење по одредбама Закона о 
општем управном поступку ("Службени лист СФРЈ", бр. 32/78), у року од три дана 
од дана подношења приговора. Возило које је предмет приговора не може се предати 
купцу док се не донесе коначна одлука по приговору.<o:p></o:p></p>
<p>28. Купац је дужан да купопродајну цену уплати на посебан рачун Ауто-мото 
савеза Југославије и возило преузме у року од пет дана од дана извршене продаје, 
односно од дана окончања поступка по поднесеном приговору.<o:p></o:p></p>
<p>Ако купац у року из става 1. ове тачке не уплати купопродајну цену, губи 
право на повраћај кауције, а возило се поново излаже јавној продаји.<o:p></o:p></p>
<p>29. Важнији делови возила, и то: шасија; мотор; блок мотора; мењач; 
диференцијал; кућиште мотора, мењача и диференцијала; каросерија; кабина и 
предњи и задњи трап - продају се по правилу, на јавној продаји.<o:p></o:p></p>
<p>Остали делови возила продају се, по правилу, прикупљањем понуда од 
организација удруженог рада.<o:p></o:p></p>
<p>Изузетно од одредаба ст. 1. и 2. ове тачке делови возила могу се продавати и 
у одговарајућим продавницама организације АМСЈ.<o:p></o:p></p>
<p class="bold">VI. Распоред средстава добијених продајом возила<o:p></o:p></p>
<p>30. Средства остварена продајом возила из тачке 3. ове одлуке распоређују се 
на следећи начин:<o:p></o:p></p>
<p>1) од износа добијеног продајом возила 27% припада Ауто-мото савезу 
Југославије на име накнаде за обављање послова преузимања, прикупљања, чувања и 
продаје моторних и прикључних возила и њихових делова;<o:p></o:p></p>
<p>2) по одбитку накнаде из одредбе под 1) ове тачке, остатак средстава остварен 
продајом возила и њихових делова из тачке 3. став 1. одредбе под 1), 3), 5), 7), 
9), 10) и 11) ове одлуке уплаћује се у корист буџета федерације у року од три 
дана од дана извршене наплате средстава остварених продајом возила и њихових 
делова;<o:p></o:p></p>
<p>3) по одбитку накнаде из одредбе под 1) ове тачке, од средстава остварених 
продајом возила и њихових делова из тачке 3. став 1. одредбе под 2), 4), 6), 8) 
и 12) ове одлуке наплаћују се царина и друге увозне дажбине, а остатак се ставља 
на располагање сопственику возила уплатом на посебан депозитни рачун. Ако 
сопственик возила у року од шест месеци од дана уплате не поднесе захтев за 
исплату депонованог износа, средства се уплаћују у корист буџета федерације као 
ванредни приход.<o:p></o:p></p>
<p>Основицу за обрачунавање царине и других увозних дажбина за возила из одредбе 
под 3) става 1. ове тачке чини постигнута продајна цена умањена за накнаду из 
одредбе под 1) става 1. ове тачке и трошкове из става 2. тачке 15. ове одлуке.<o:p></o:p></p>
<p class="hide-change"><em>31. брисана je (види Одлуку - 30/1990-1040)</em><o:p></o:p></p>
<p class="hide-change"><em>32. брисана je (види Одлуку - 30/1990-1040)</em><o:p></o:p></p>
<p class="hide-change"><em>33. брисана je (види Одлуку - 30/1990-1040)</em><o:p></o:p></p>
<p>34. Упутство за примењивање ове одлуке прописује директор Савезне управе 
царина, по претходно прибављеном мишљењу генералног секретара Ауто-мото савеза 
Југославије.<o:p></o:p></p>
<p class="bold">VII. Завршне одредбе<o:p></o:p></p>
<p>35. Даном ступања на снагу ове одлуке престају да важе одредбе Одлуке о 
начину продаје царинске робе и о распореду средстава добивених продајом те робе 
("Службени лист СФРЈ", бр. 35/76), које се односе на начин продаје моторних 
возила и прикључних возила и њихових делова.<o:p></o:p></p>
<p>36. Ова одлука ступа на снагу 1. јануара 1979. године.<o:p></o:p></p>
<p class="auto-style1"><span lang="SR-CYRL-RS">Е. П. Бр. 1009<o:p></o:p></span></p>
<p class="auto-style1"><span lang="SR-CYRL-RS">14. децембра 1978. годин</span><o:p>e</o:p></p>
<p class="auto-style1"><span lang="SR-CYRL-RS">Београд<o:p></o:p></span></p>
<p class="auto-style1"><span lang="SR-CYRL-RS"><strong>Савезно извршно веће</strong><o:p></o:p></span></p>
<p class="auto-style1"><span lang="SR-CYRL-RS">Потпредседник,<o:p></o:p></span></p>
<p class="auto-style1"><span lang="SR-CYRL-RS"><strong>Драгољуб Ставрев</strong>, с.р.</span></p>





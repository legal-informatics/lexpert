


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
			<p class="Basic-Paragraph">На основу члана 8. став 5. и члана 9. став 5. Закона о Националној академији за јавну управу („Службени гласник РС”, број 94/17),</p>
			<p class="Basic-Paragraph">Влада доноси</p>
			<p class="odluka-zakon">ОДЛУКУ</p>
			<p class="odluka-zakon">о накнадама за рад председника и чланова Програмског савета и чланова сталних програмских комисија Националне академије за јавну управу</p>
			<p class="centar">"Службени гласник РС", број 56 од 18. јула 2018.</p>
			<p class="Basic-Paragraph">1. Овом одлуком утврђују се критеријуми, мерила и начин утврђивања износа накнаде за рад председника и чланова Програмског савета и чланова сталних програмских  комисија Националне академије за јавну управу (у даљем тексту: Национална академија).</p>
			<p class="Basic-Paragraph">2. Накнада за рад чланова Програмског савета утврђује се у износу од 1/15 (једна петнаестина) основне плате директора Националне академије.</p>
			<p class="Basic-Paragraph">3. Накнада за рад председника Програмског савета утврђује се у висини из тачке 2. ове одлуке, увећаној за 10%.</p>
			<p class="Basic-Paragraph">4. Накнада за рад чланова сталних програмских комисија утврђује се у износу од 1/15 (једна петнаестина) основне плате заменика директора Националне академије.</p>
			<p class="Basic-Paragraph">5. Ако је исто лице члан више сталних програмских комисија, за рад у свакој следећој комисији том лицу исплаћује се 10% накнаде из тачке 4. ове одлуке.</p>
			<p class="Basic-Paragraph">6. Накнада за рад председника и чланова Програмског савета, односно чланова сталних програмских комисија из тач. 2–5. ове одлуке, обрачунава се и исплаћује за календарски месец у којем је остварен рад у Програмском савету, односно у раду сталне програмске комисије, а највише за десет месеци у једној календарској години, а на основу евиденције и извештаја о оствареном раду.</p>
			<p class="Basic-Paragraph">7. Ова одлука ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 121-6814/2018</p>
			<p class="potpis">У Београду, 17. јула 2018. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
	</div>


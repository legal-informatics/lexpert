


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p class="broj">&nbsp;</p>
				<p>На основу члана 13. став 2. тачка 3. Закона о рачуноводству („Службени гласник РС”, број 62/13) и члана 18. став 1. тачка 3. Закона о Народној банци Србије („Службени гласник РС”, бр. 72/03, 55/04, 85/05 – др. закон, 44/10, 76/12 и 106/12), </p>
				<p>Гувернер Народне банке Србије доноси</p>
				<p>&nbsp;</p>
				<p class="odluka-zakon">ОДЛУКУ</p>
				<p class="naslov">о Контном оквиру и садржини рачуна у Контном оквиру за друштва за управљање добровољним пензијским фондовима</p>
				<p class="naslov"><span style="font-weight: 400">"Службени 
				гласник РС", број 87 од 22. августа 2014.</span></p>
				<p class="naslov">&nbsp;</p>
				<p class="clan">I. УВОДНЕ ОДРЕДБЕ</p>
				<p>1. Овом одлуком прописује се Контни оквир за друштва за управљање добровољним пензијским фондовима (у даљем тексту: Контни оквир), који је одштампан уз ову одлуку и њен је саставни део, као и садржина појединих рачуна у Контном оквиру.</p>
				<p>2. Друштво за управљање добровољним пензијским фондом (у даљем тексту: друштво за управљање) исказује стање и промене имовине, капитала и обавеза, као и приходе и расходе, и утврђује резултате свог пословања према садржини појединих рачуна у Контном оквиру.</p>
				<p>3. Стање и промене имовине, капитала и обавеза, приходи и расходи и утврђивање резултата пословања друштва за управљање евидентирају се на основним (троцифреним) рачунима прописаним у Контном оквиру, у складу с МСФИ. Прописани основни (троцифрени) рачуни могу се, по потреби, рашчлањавати на аналитичке рачуне, у складу са захтевима МСФИ и овом одлуком.</p>
				<p class="clan">II. САДРЖИНА РАЧУНА</p>
				<p class="italik"><span class="italik">КЛАСА 1: СТАЛНА СРЕДСТВА</span></p>
				<p>4. На рачунима групе 10 – Нематеријална имовина, исказује се нематеријална имовина онако како је утврђена у МСФИ. Нематеријална имовина признаје се и процењује у складу с МРС 36 и МРС 38, МСФИ 3 и осталим релевантним МСФИ. У оквиру рачуна ове групе отварају се аналитички рачуни за потребе евидентирања исправке вредности средстава по основу амортизације и обезвређења.</p>
				<p>5. На рачунима групе 11 – Некретнине и опрема, исказују се земљиште, грађевински објекти, опрема, као и друге некретнине и опрема, према називима рачуна те групе. Друштво за управљање користи аналитичке рачуне за посебно исказивање некретнина и опреме у власништву и некретнина и опреме под финансијским закупом. Имовина на рачунима ове групе процењује се у складу с МРС 16, МРС 17, МРС 36 и другим релевантним МСФИ.</p>
				<p>6. На рачунима групе 12 – Инвестиционе некретнине, исказују се некретнине које друштво за управљање поседује или држи под закупом ради остваривања прихода од закупа или капиталног добитка. Ове некретнине процењују се у складу с МРС 40 и другим релевантним МСФИ.</p>
				<p>7. На рачунима групе 13 – Дугорочни финансијски пласмани, исказују се дугорочне хартије од вредности које се држе до доспећа, хартије од вредности расположиве за продају за које се не очекује да ће бити продате у року од годину дана од дана стицања, хартије од вредности иницијално признате по фер вредности кроз биланс успеха с роком доспећа дужим од годину дана, депозити с роком доспећа дужим од годину дана и остали дугорочни финансијски пласмани. Дугорочни финансијски пласмани признају се и вреднују у складу с МРС 39 и другим релевантним МСФИ. Промене вредности дугорочних финансијских пласмана исказују се на аналитичким рачунима исправке вредности.</p>
				<p>На рачуну 130 исказују се хартије од вредности са одређеним или одредивим роком доспећа дужим од годину дана a које друштво за управљање намерава да држи до доспећа.</p>
				<p>На рачуну 131 исказују се хартије од вредности које су одређене као расположиве за продају али чија се продаја не очекује у року од годину дана од дана њиховог стицања.</p>
				<p>На рачуну 132 исказују се новчана средства код банака орочена на рок дужи од годину дана од дана биланса.</p>
				<p>На рачуну 133 исказују се хартије од вредности које су иницијално признате по фер вредности кроз биланс успеха са одређеним или одредивим роком доспећа дужим од годину дана.</p>
				<p>На рачуну 138 исказују се финансијски пласмани који нису обухваћени осталим рачунима групе 13.</p>
				<p>8. На рачунима групе 14 – Одложена пореска средства, исказују се одложена пореска средства утврђена на основу МРС 12, других релевантних МСФИ, као и на основу закона којим се уређује опорезивање добити привредних друштава.</p>
				<p>На рачуну 140 исказују се одложена пореска средства пренета из претходне године и пореска средства настала у току текуће године по основу умањења пореза на добит у будућим периодима, у корист рачуна 361. За износ смањења ових средстава терети се рачун 360.</p>
				<p class="italik"><span class="italik">КЛАСА 2: ЗАЛИХЕ, КРАТКОРОЧНА ПОТРАЖИВАЊА, ПЛАСМАНИ И ГОТОВИНА</span></p>
				<p>9. На рачунима групе 20 – Залихе, исказују се залихе материјала и ситног инвентара, непокретности намењене продаји и друге залихе.</p>
				<p>10. На рачунима групе 21 – Потраживања, исказују се потраживања од добровољних пензијских фондова (у даљем тексту: фондови) којима управља друштво за управљање и друга потраживања.</p>
				<p>На рачуну 210 исказују се потраживања од фондова којима управља друштво за управљање. Ова потраживања исказују се на аналитичким рачунима посебно за сваки фонд, а ти се рачуни даље рашчлањавају на потраживања за накнаду при уплати доприноса, потраживања за накнаду за управљање фондом и потраживања од фондова по другим основима.</p>
				<p>На рачуну 211 исказују се потраживања за камате.</p>
				<p>На рачуну 212 исказују се потраживања за дате авансе, осим аванса за нематеријална улагања.</p>
				<p>На рачуну 219 исказују се потраживања за закупнине, потраживања од запослених и друга потраживања.</p>
				<p>11. На рачунима групе 22 – Краткорочни финансијски пласмани, исказују се хартије од вредности и остали пласмани с роком доспећа, односно продаје до годину дана од дана стицања, односно дана биланса. На посебним аналитичким рачунима ове групе води се евиденција о набавној вредности и о исправци вредности.</p>
				<p>На рачуну 221 исказују се новчана средства орочена на рок до годину дана од дана биланса.</p>
				<p>На рачуну 222 исказују се хартије од вредности издате с роком доспећа до годину дана а за које постоји намера и способност да се држе до доспећа.</p>
				<p>На рачуну 223 исказују се хартије од вредности расположиве за продају за које се очекује да ће бити продате у року до годину дана од дана стицања, односно дана биланса.</p>
				<p>На рачуну 224 исказују се хартије од вредности по фер вредности кроз биланс успеха намењене трговању, на начин предвиђен у МРС 39, МСФИ 7 и другим релевантним МСФИ.</p>
				<p>На рачуну 225 исказују се хартије од вредности иницијално признате по фер вредности кроз биланс успеха са одређеним или одредивим роком доспећа краћим од годину дана, на начин предвиђен у МРС 39, МСФИ 7 и другим релевантним МСФИ.</p>
				<p>На рачуну 229 исказују се краткорочни финансијски пласмани који нису обухваћени осталим рачунима групе 22.</p>
				<p>12. На рачунима групе 23 – Готовина и готовински еквиваленти, исказују се депозити по виђењу, готовина и друга новчана средства.</p>
				<p>На рачуну 230 исказују се стања и промене новчаних средстава на текућим рачунима, при чему се за сваки текући рачун отвара аналитички рачун.</p>
				<p>На рачуну 231 исказују се уплате и исплате готовог новца и других вредносница.</p>
				<p>На рачуну 232 исказују се стања и промене на девизном рачуну.</p>
				<p>На рачуну 233 исказују се уплате и исплате ефективног страног новца.</p>
				<p>На рачуну 239 исказују се новчана средства која нису обухваћена осталим рачунима групе 23.</p>
				<p>13. На рачунима групе 24 – Порез на додату вредност, исказује се порез на додату вредност, према називима рачуна ове групе.</p>
				<p>14. На рачунима групе 25 – Активна временска разграничења, исказују се потраживања за нефактурисане приходе текућег периода, плаћени расходи будућих периода и остала активна временска разграничења.</p>
				<p>На рачуну 250 исказују се износи прихода текућег обрачунског периода који не доспевају за наплату у том периоду.</p>
				<p>На рачуну 251 исказују се плаћени износи расхода будућих обрачунских периода.</p>
				<p>На рачуну 259 исказују се активна временска разграничења која нису обухваћена осталим рачунима групе 25.</p>
				<p>15. На рачуну групе 26 – Текућа пореска средства, исказује се износ разлике између више плаћеног пореза на добит и мање утврђене обавезе за порез на добит текућег периода.</p>
				<p>16. На рачунима групе 27 – Стална имовина која се држи за продају и престанак пословања, исказују се стална средства која друштво за управљање намерава да прода и средства пословања које се обуставља, у складу с МСФИ 5.</p>
				<p class="italik"><span class="italik">КЛАСА 3: КАПИТАЛ</span></p>
				<p>17. На рачунима групе 30 – Основни капитал, исказује се акцијски капитал.</p>
				<p>На рачуну 300 исказује се номинална вредност емитованих акција друштва за управљање.</p>
				<p>На рачуну 309 исказује се потраживање за део номиналне вредности уписаног акцијског капитала друштва за управљање који није уплаћен на рачун тог друштва за управљање.</p>
				<p>18. На рачунима групе 31 – Резерве, исказује се емисиона премија, као и законске, статутарне и остале резерве, изузев ревалоризационих резерви.</p>
				<p>На рачуну 310 исказује се разлика између постигнуте продајне вредности акција и њихове номиналне вредности.</p>
				<p>На рачуну 311 исказују се резерве које се формирају у складу са законом.</p>
				<p>На рачуну 312 исказују се резерве које се формирају у складу са интерним актима друштва за управљање.</p>
				<p>19. На рачунима групе 32 – Ревалоризационе резерве и нереализовани добици/губици исказују се ставке прихода и расхода које се укључују у извештај о осталом укупном резултату у складу с МРС 1 и другим релевантним МСФИ.</p>
				<p>На рачуну 320 исказују се ефекти промене фер вредности нематеријалних улагања, некретнина и опреме.</p>
				<p>На рачуну 321 исказују се позитивни ефекти промене фер вредности хартија од вредности и других финансијских инструмената расположивих за продају који су последица текућих флуктуација на финансијском тржишту, у складу с МРС 39 и другим релевантним МСФИ.</p>
				<p>На рачуну 322 исказују се негативни ефекти промене фер вредности хартија од вредности и других финансијских инструмената расположивих за продају који су последица текућих флуктуација на финансијском тржишту, у складу с МРС 39 и другим релевантним МСФИ.</p>
				<p>На рачуну 323 исказују се добици по основу инструмената заштите од ризика (хеџинг) токова готовине, у складу с МРС 39 и другим релевантним МСФИ.</p>
				<p>На рачуну 324 исказују се губици по основу инструмената заштите од ризика (хеџинг) токова готовине, у складу с МРС 39 и другим релевантним МСФИ.</p>
				<p>На рачуну 325 исказују се добици који не могу бити рекласификовани у биланс успеха у наредним периодима, у складу с релевантним МСФИ, а који нису обухваћени осталим рачунима групе 32.</p>
				<p>На рачуну 326 исказују се губици који не могу бити рекласификовани у биланс успеха у наредним периодима, у складу с релевантним МСФИ, а који нису обухваћени осталим рачунима групе 32.</p>
				<p>На рачуну 327 исказују се добици који могу бити рекласификовани у биланс успеха у наредним периодима, у складу с релевантним МСФИ, а који нису обухваћени осталим рачунима групе 32.</p>
				<p>На рачуну 328 исказују се губици који у наредним периодима могу бити рекласификовани у биланс успеха, у складу с релевантним МСФИ, а који нису обухваћени осталим рачунима групе 32.</p>
				<p>20. На рачунима групе 33 – Добитак, исказује се нераспоређени добитак ранијих година и текуће године.</p>
				<p>На рачуну 330 исказује се укупан износ нераспоређеног добитка ранијих година. На овом рачуну исказују се и корекције по основу материјално значајних грешака претходних година у складу с МРС 8, ефекти трговања сопственим акцијама и укидања ревалоризационих резерви, као и други добици који не произлазе из расхода и прихода.</p>
				<p>На рачуну 331 исказује се нераспоређени добитак текуће године, и то тако што се овај рачун одобрава на терет рачуна 723. На почетку пословне године, салдо рачуна 331 преноси се на рачун 330.</p>
				<p>21. На рачунима групе 34 – Губитак, исказују се губитак ранијих година, губитак текуће године и губитак изнад висине капитала.</p>
				<p>На рачуну 340 исказује се непокривени губитак из ранијих година. На овом рачуну исказују се и корекције по основу материјално значајних грешака претходних година у складу с МРС 8, ефекти располагања сопственим акцијама и други губици који не произлазе из расхода и прихода.</p>
				<p>На рачуну 341 исказује се губитак текућег обрачунског периода, и то задужењем овог рачуна у корист рачуна 723. На почетку пословне године, салдо рачуна 341 преноси се на рачун 340.</p>
				<p>На рачуну 342 исказује се губитак који прелази висину капитала, и то задужењем овог рачуна у корист рачуна 340, односно 341.</p>
				<p>22. На рачуну групе 35 – Сопствене акције, исказује се износ сопствених акција у поседу друштва за управљање.</p>
				<p>23. На рачунима групе 36 – Ефекти промене одложених пореских средстава и одложених пореских обавеза, исказује се утицај промене одложених пореских средстава и обавеза на капитал друштва за управљање.</p>
				<p>На рачуну 360 исказује се смањење одложених пореских средстава у корист рачуна 140 и повећање одложених пореских обавеза на терет рачуна 420. При закључивању рачуна 360, његов салдо се затвара на терет рачуна 331 – до износа добитка исказаног на овом рачуну, укључујући и добитак пренет с рачуна 361, а износ који недостаје – на терет рачуна 341.</p>
				<p>На рачуну 361 исказује се повећање одложених пореских средстава на терет рачуна 140 и смањење одложених пореских обавеза у корист рачуна 420. При закључивању рачуна 361, његов салдо затвара се у корист рачуна 341 – до висине исказаног губитка, а преостали износ – у корист рачуна 331.</p>
				<p class="italik"><span class="italik">КЛАСА 4: ДУГОРОЧНА РЕЗЕРВИСАЊА И ОБАВЕЗЕ</span></p>
				<p>24. На рачунима групе 40 – Дугорочна резервисања, исказују се износи резервисања за трошкове и ризике, у складу с МРС 37 и другим релевантним МСФИ.</p>
				<p>На рачуну 400 исказују се резервисања за оперативне ризике, која се на аналитичким рачунима приказују одвојено за сваки фонд којим друштво управља.</p>
				<p>25. На рачунима групе 41 – Дугорочне финансијске обавезе, исказују се финансијске обавезе које доспевају у року дужем од годину дана од дана настанка, односно дана биланса.</p>
				<p>На рачуну 410 исказују се обавезе које друштво за управљање има према матичном предузећу и другим повезаним лицима.</p>
				<p>На рачуну 411 исказују се обавезе по основу дугорочних хартија од вредности које је издало друштво за управљање а чији је рок доспећа у тренутку издавања био дужи од годину дана. На аналитичким рачунима посебно се исказују обавезе за отплату главнице и обавезе за камате по овим хартијама.</p>
				<p>На рачуну 412 исказују се обавезе по основу примљених дугорочних кредита.</p>
				<p>На рачуну 413 исказују се дугорочне обавезе по основу дугорочног закупа.</p>
				<p>На рачуну 418 исказују се дугорочне финансијске обавезе које нису обухваћене осталим рачунима групе 41.</p>
				<p>26. На рачуну групе 42 – Одложене пореске обавезе, исказују се обавезе по основу одложеног пореза на добит утврђене на основу МРС 12, других релевантних МСФИ и закона којим се уређује опорезивање добити привредних друштава.</p>
				<p>На рачуну 420 исказују се обавезе по основу већег пореза на добит који ће бити плаћен у будућим обрачунским периодима. Повећање ових обавеза књижи се на терет рачуна 360. Смањење ових обавеза књижи се у корист рачуна 361.</p>
				<p>27. На рачунима групе 43 – Краткорочне финансијске обавезе, исказују се финансијске обавезе које доспевају у року до годину дана од дана настанка, односно од дана биланса, према називима рачуна.</p>
				<p>На рачуну 430 исказују се краткорочне обавезе према матичном предузећу и другим повезаним лицима.</p>
				<p>На рачуну 431 исказују се краткорочне обавезе по основу краткорочних хартија од вредности које је издало друштво за управљање.</p>
				<p>На рачуну 432 исказују се обавезе по основу краткорочних кредита које је примило друштво за управљање.</p>
				<p>На рачуну 438 исказују се краткорочне финансијске обавезе које нису обухваћене другим рачунима групе 43.</p>
				<p>28. На рачунима групе 44 – Обавезе из пословања, исказују се обавезе настале по основу пословних активности друштва за управљање.</p>
				<p>На рачуну 440 исказују се обавезе друштва за управљање за рефундацију оних трошкова у вези са улагањем имовине фондова који, у складу са Законом о добровољним пензијским фондовима и пензијским плановима, не падају на терет фондова а плаћени су из њихове имовине или обрачунати као њихова обавеза.</p>
				<p>На рачуну 441 исказују се обавезе произашле из погрешног обрачуна накнаде при уплати доприноса и накнаде за управљање фондом, због чега је од фондова наплаћен износ већи од оног који је требало наплатити.</p>
				<p>На рачуну 442 исказују се обавезе према фондовима које нису обухваћене рачунима 440 и 441.</p>
				<p>На рачуну 443 исказују се обавезе по основу услуга кастоди банке.</p>
				<p>На рачуну 444 исказују се обавезе друштва за управљање за накнаде посредницима и агентима продаје.</p>
				<p>На рачуну 445 исказују се обавезе према добављачима у земљи.</p>
				<p>На рачуну 446 исказују се обавезе према добављачима у иностранству.</p>
				<p>На рачуну 447 исказују се износи за које се друштво за управљање обавезало да ће их исплатити акционарима на име дивиденди, као и обавезе по основу расхода камата и осталих финансијских расхода.</p>
				<p>На рачуну 448 исказују се обавезе за примљене авансе.</p>
				<p>На рачуну 449 исказују се обавезе из пословања које нису обухваћене другим рачунима групе 44. </p>
				<p>У случају да управља више него једним фондом, друштво за управљање дужно је да на рачунима 440, 441 и 442 обезбеди евиденцију обавеза посебно за сваки фонд.</p>
				<p>29. На рачунима групе 45 – Обавезе за порез на додату вредност, исказују се обавезе за порез на додату вредност, према називима рачуна.</p>
				<p>30. На рачунима групе 46 – Обавезе по основу зарада и накнада зарада и друге обавезе за порезе, доприносе и друге дажбине, исказују се обавезе за нето зараде и нето накнаде зарада, нето накнаде зарада које се рефундирају, порези и доприноси по наведеним основима на терет запосленог и на терет послодавца, као и друге обавезе по основу пореза, доприноса и осталих дажбина, изузев пореза на добит и пореза на додату вредност.</p>
				<p>На рачуну 460 исказују се обавезе за нето зараде и накнаде зарада, осим накнада зарада које се рефундирају – задужењем рачуна 550 за део зараде на терет трошкова и рачуна 330 за део зараде из добитка.</p>
				<p>На рачуну 461 исказују се обавезе за порез на зараде и накнаде зарада на терет запосленог – на терет рачуна 550.</p>
				<p>На рачуну 462 исказују се обавезе за доприносе на зараде и накнаде зарада на терет запосленог – на терет рачуна 550.</p>
				<p>На рачуну 463 исказују се обавезе за порезе и доприносе на зараде и накнаде зарада на терет послодавца – задужењем рачуна 551.</p>
				<p>На рачуну 464 исказују се обавезе за нето накнаде зарада које се рефундирају – задужењем рачуна 219.</p>
				<p>На рачуну 465 исказују се обавезе за порезе и доприносе на накнаде зарада на терет запосленог које се рефундирају – на терет рачуна 219.</p>
				<p>На рачуну 466 исказују се обавезе за порезе и доприносе на накнаде зарада на терет послодавца које се рефундирају – на терет рачуна 219.</p>
				<p>На рачуну 469 исказују се друге обавезе за порезе, доприносе и остале дажбине, и то аналитички по врстама дажбина.</p>
				<p>31. На рачунима групе 47 – Пасивна временска разграничења, исказују се обрачунати недоспели расходи, унапред наплаћени приходи и остала пасивна временска разграничења.</p>
				<p>На рачуну 470 исказују се расходи који терете текући обрачунски период али не доспевају у том периоду.</p>
				<p>На рачуну 471 исказују се наплаћени приходи из будућих обрачунских периода.</p>
				<p>На рачуну 479 исказују се пасивна временска разграничења која нису обухваћена осталим рачунима групе 47.</p>
				<p>32. На рачунима групе 48 – Обавезе по основу сталне имовине која се држи за продају и престанaк пословања, исказују се обавезе које се измирују или гасе при продаји сталних средстава намењених продаји, односно престанку пословања, у складу с МСФИ 5.</p>
				<p>33. На рачуну групе 49 – Текуће пореске обавезе, исказује се износ пореза на добит по основу опорезиве добити за период.</p>
				<p class="italik"><span class="italik">КЛАСА 5: РАСХОДИ</span></p>
				<p>34. На рачунима групе 50 – Расходи управљања фондовима, исказују се расходи који се могу директно приписати фондовима којима управља друштво за управљање, и то: трошкови у вези са улагањем имовине фондова, трошкови маркетинга, трошкови услуга кастоди банке, трошкови инвестиционог истраживања, трошкови накнада посредницима и агентима продаје и други трошкови посредовања. Ови трошкови исказују се посебно за сваки фонд којим управља друштво за управљање.</p>
				<p>На рачуну 500 исказују се трошкови у вези са улагањем имовине фондова који, у складу са Законом о добровољним пензијским фондовима и пензијским плановима, не падају на терет фондова.</p>
				<p>На рачуну 501 исказују се трошкови набавке и израде пропагандног материјала, трошкови оглашавања и других маркетиншких активности у вези с фондовима.</p>
				<p>На рачуну 502 исказује се износ накнада за услуге кастоди банке у корист рачуна 443.</p>
				<p>На рачуну 503 исказују се трошкови накнада за посреднике и агенте продаје на терет рачуна 444.</p>
				<p>На рачуну 504 исказују се трошкови по основу накнада штета изазваних радом посредника и агената продаје и други трошкови у вези с посредовањем.</p>
				<p>На рачуну 505 исказују се трошкови настали прибављањем информација о могућностима улагања (инвестирања) средстава фондова.</p>
				<p>На рачуну 509 исказују се други расходи који су у директној вези с фондовима којима управља друштво за управљање.</p>
				<p>35. На рачунима групе 53 – Трошкови амортизације и резервисања, исказују се трошкови амортизације нематеријалних улагања, некретнина и опреме, као и трошкови резервисања, у складу с рачуноводственом политиком друштва за управљање (у даљем тексту: рачуноводствена политика).</p>
				<p>На рачуну 530 исказују се трошкови амортизације нематеријалних улагања, некретнина и опреме, обрачунати према рачуноводственој политици, у корист одговарајућих аналитичких рачуна исправке вредности нематеријалних улагања и основних средстава у оквиру група 10, 11 и 12. Амортизација се обрачунава у складу с МРС 16, МРС 38 и другим релевантним МСФИ.</p>
				<p>На рачуну 533 исказују се трошкови резервисања, у корист рачуна 400.</p>
				<p>36. На рачунима групе 54 – Трошкови материјала, енергије и услуга и нематеријални трошкови, исказују се трошкови према називима рачуна ове групе, као и накнаде трошкова и трошкови пореза и доприноса.</p>
				<p>На рачуну 540 исказују се трошкови материјала, резервних делова и ситног инвентара.</p>
				<p>На рачуну 541 исказују се трошкови горива и енергије, у корист обавеза према добављачима (рачун 446) или одговарајућих рачуна групе 23.</p>
				<p>На рачуну 542 исказују се производне услуге, транспортне услуге и услуге одржавања, закупнине, трошкови истраживања и трошкови других услуга. </p>
				<p>На посебном рачуну у оквиру основног рачуна 542, под називом Трошкови производних услуга, исказују се производне услуге. </p>
				<p>На посебном рачуну у оквиру основног рачуна 542, под називом Трошкови транспортних услуга, исказују се транспортне услуге других правних лица и предузетника.</p>
				<p>На посебном рачуну у оквиру основног рачуна 542, под називом Трошкови услуга одржавања, исказују се трошкови одржавања некретнина и опреме.</p>
				<p>На посебном рачуну у оквиру основног рачуна 542, под називом Трошкови закупнина, исказују се закупнине некретнина и опреме.</p>
				<p>На посебном рачуну у оквиру основног рачуна 542, под називом Трошкови истраживања, исказују се наведени трошкови.</p>
				<p>На посебном рачуну у оквиру основног рачуна 542, под називом Трошкови других услуга, исказују се друге производне услуге, услуге заштите на раду и друге услуге које нису исказане на посебним рачунима у оквиру рачуна 542.</p>
				<p>На појединачном рачуну у оквиру основног рачуна 542, под називом Трошкови других производних услуга, исказују се друге производне услуге које нису исказане на посебним рачунима у оквиру рачуна 542.</p>
				<p>На појединачном рачуну у оквиру основног рачуна 542, под називом Трошкови услуга заштите на раду, исказују се наведени трошкови. </p>
				<p>На појединачном рачуну у оквиру основног рачуна 542, под називом Трошкови осталих услуга, исказују се остале услуге које нису исказане на посебним рачунима у оквиру рачуна 542.</p>
				<p>На рачуну 544 исказују се издаци за репрезентацију. </p>
				<p>На рачуну 545 исказују се трошкови премија осигурања, осим премија животних осигурања.</p>
				<p>На рачуну 546 исказују се трошкови пореза и доприноса који се накнађују на терет трошкова, у корист рачуна 469.</p>
				<p>На рачуну 547 исказују се трошкови платног промета и других банкарских услуга повезаних с платним прометом, изузев кастоди услуга за потребе фондова.</p>
				<p>На рачуну 548 исказују се непроизводне услуге, као што су здравствене и адвокатске услуге, услуге чишћења и друге непроизводне услуге – у корист одговарајућих посебних, појединачних или одвојених рачуна обавеза из пословања у оквиру основног рачуна 449.</p>
				<p>На рачуну 549 исказују се нематеријални трошкови пословања који нису исказани на посебним рачунима у оквиру групе 54.</p>
				<p>На посебном рачуну у оквиру основног рачуна 549, под називом Трошкови чланарина и доприноса коморама и удружењима, исказују се чланарине за коморе и пословна и друга удружења, у корист рачуна 469.</p>
				<p>На посебном рачуну у оквиру основног рачуна 549, под називом Други нематеријални трошкови, исказују се остали трошкови за које није прописан посебан рачун.</p>
				<p>37. На рачунима групе 55 – Трошкови зарада, накнада зарада и други лични расходи, књиже се трошкови по основу обрачунатих зарада, накнада зарада и других примања запослених, као и трошкови по основу обрачунатих накнада по уговорима с физичким лицима.</p>
				<p>На рачуну 550 исказују се бруто трошкови обрачунатих зарада и накнада зарада који се не рефундирају (за годишњи одмор, за рад у дане државних празника, боловања на терет послодавца, због прекида рада без кривице запосленог и сл.), у корист рачуна од 460 до 462.</p>
				<p>На рачуну 551 исказују се трошкови пореза и доприноса који су при обрачуну зарада и накнада зарада исказани на рачуну 550 и који падају на терет послодавца, у корист рачуна 463.</p>
				<p>На рачуну 552 исказују се укупни трошкови накнада по уговору о делу, у корист рачуна 462 и 469.</p>
				<p>На рачуну 553 исказују се укупни трошкови накнада по основу ауторских уговора, у корист рачуна 462 и 469.</p>
				<p>На рачуну 554 исказују се укупни трошкови накнада по основу уговора о привременим и повременим пословима, у корист рачуна 449 и 469.</p>
				<p>На рачуну 555 исказују се укупни трошкови накнада физичким лицима по непоменутим уговорима, у корист рачуна 449 и 469.</p>
				<p>На рачуну 556 исказују се укупни трошкови накнада члановима управе, у корист рачуна 449 и 469.</p>
				<p>На рачуну 559 исказују се укупни трошкови других личних расхода и накнада, као што су отпремнина за одлазак у пензију, јубиларне награде, накнаде трошкова смештаја и исхране на службеном путовању, накнаде трошкова превоза на службеном путовању, накнаде трошкова превоза до/од радног места, накнаде за смештај и исхрану на терену, као и остале накнаде трошкова запосленима, послодавцима и другим физичким лицима.</p>
				<p>38. На рачунима групе 56 – Финансијски расходи, исказују се расходи по основу камата и курсних разлика и остали финансијски расходи.</p>
				<p>На рачуну 562 исказују се расходи камата по кредитима, по обавезама из дужничко-повераличких односа, затезне и друге камате. На овом рачуну исказују се расходи камата по финансијском закупу.</p>
				<p>На рачуну 563 исказују се негативне курсне разлике настале у обрачунском периоду.</p>
				<p>На рачуну 564 исказују се негативни ефекти по основу валутне клаузуле.</p>
				<p>На рачуну 569 исказују се финансијски расходи за које није прописан посебан рачун у оквиру групе 56.</p>
				<p>39. На рачунима групе 57 – Други расходи, исказују се губици по основу расходовања и продаје нематеријалних улагања, некретнина и опреме, губици по основу продаје финансијских пласмана, губици од продаје материјала, мањкови, расходи по основу ефеката уговорене заштите од ризика, расходи по основу директних отписа потраживања и други непоменути расходи.</p>
				<p>На рачуну 570 исказују се неотписана вредност и додатни трошкови расходованих и отписаних нематеријалних улагања, некретнина и опреме, који нису покривени приходом од продаје – задужењем овог рачуна, рачуна исправке вредности у оквиру група 10, 11 и 12, рачуна потраживања за извршену продају и рачуна групе 32 (ако су ревалоризационе резерве с тих рачуна претходно формиране за конкретно средство) у корист одговарајућег рачуна на коме се воде нематеријална улагања, некретнине и опрема.</p>
				<p>На рачуну 572 исказује се износ за који је књиговодствена вредност финансијских пласмана већа од прихода остварног од њихове продаје. На посебним рачунима у оквиру овог основног рачуна посебно се исказују губици по основу продаје различитих категорија финансијских пласмана.</p>
				<p>На рачуну 573 исказује се износ за који је књиговодствена вредност материјала већа од прихода од његове продаје.</p>
				<p>На рачуну 574 исказује се вредност материјала и опреме за које је пописом или на други начин утврђено да недостају.</p>
				<p>На рачуну 575 исказује се негативан ефекат уговорене ревалоризације, или осталих облика уговорене заштите од ризика, а који не испуњава услове да се искаже у оквиру ревалоризационих резерви и осталих нереализованих добитака/губитака у складу с релевантним МСФИ.</p>
				<p>На рачуну 576 исказују се расходи по основу директних отписа потраживања чија је ненаплативост документована.</p>
				<p>На рачуну 579 исказују се материјално безначајни расходи претходних година и други расходи за које није прописан посебан рачун у оквиру групе 57. На рачуну 579 исказују се и трошкови за плаћене казне, пенале и накнаде штета, односно исказује се износ по основу плаћених казни за привредне преступе и прекршаје изречених друштву за управљање, као и уговорени пенали и накнаде штета другим правним и физичким лицима.</p>
				<p>40. На рачунима групе 58 – Расходи од усклађивања вредности средстава и обавеза, исказују се негативни ефекти вредносних усклађивања нематеријалних улагања, некретнина и опреме, дугорочних и краткорочних финансијских пласмана, залиха и потраживања, у складу с МРС 36, другим релевантним МСФИ и рачуноводственом политиком. На рачунима ове групе исказује се и негативан ефекат промене фер вредности средстава и обавеза, у складу с МРС 16, МРС 38, МРС 40 и другим релевантним МСФИ.</p>
				<p>На рачуну 581 исказују се негативни ефекти вредносних усклађивања нематеријалних улагања.</p>
				<p>На рачуну 582 исказују се негативни ефекти вредносних усклађивања некретнина и опреме.</p>
				<p>На рачуну 583 исказују се негативни ефекти вредносних усклађивања дугорочних финансијских пласмана. На посебним рачунима у оквиру овог основног рачуна посебно се исказују расходи од усклађивања вредности различитих категорија дугорочних финансијских пласмана.</p>
				<p>На рачуну 584 исказују се негативни ефекти вредносних усклађивања залиха.</p>
				<p>На рачуну 585 исказују се негативни ефекти вредносних усклађивања потраживања.</p>
				<p>На рачуну 586 исказују се негативни ефекти вредносних усклађивања обавеза.</p>
				<p>На рачуну 587 исказују се негативни ефекти вредносних усклађивања краткорочних финансијских пласмана. На посебним рачунима у оквиру овог основног рачуна посебно се исказују расходи од усклађивања вредности различитих категорија краткорочних финансијских пласмана.</p>
				<p>На рачуну 589 исказују се негативни ефекти вредносних усклађивања друге имовине.</p>
				<p>41. На рачунима групе 59 – Губитак пословања које се обуставља и пренос расхода, исказују се губитак пословања које се обуставља и пренос расхода.</p>
				<p>На рачуну 590 исказује се губитак организационих делова друштва за управљање за које је донета одлука о обустављању њиховог пословања, у складу с МСФИ 5.</p>
				<p>На рачуну 599 исказује се пренос расхода – и то у корист овог рачуна, а на терет одговарајућих рачуна групе 71. На крају пословне године, овај рачун закључује се у корист осталих рачуна класе 5.</p>
				<p class="italik"><span class="italik">КЛАСА 6: ПРИХОДИ</span></p>
				<p>42. На рачунима групе 60 – Приходи од управљања фондовима, исказују се приходи накнада при уплати пензијских доприноса, приходи накнада за управљање фондовима и други приходи од фондова, као што су приходи по основу услуга члановима фонда и други приходи, посебно за сваки фонд, према називима рачуна.</p>
				<p>43. На рачунима групе 61 – Други пословни приходи, исказују се приходи од закупа и други приходи из пословања друштва за управљање.</p>
				<p>44. На рачунима групе 66 – Финансијски приходи, исказују се приходи по основу камата и позитивних курсних разлика, као и други финансијски приходи.</p>
				<p>На рачуну 662 исказују се приходи по основу камата на дужничке хартије од вредности и депозите. На посебним рачунима у оквиру овог основног рачуна посебно се исказују приходи по основу камата од различитих категорија финансијских пласмана.</p>
				<p>На рачуну 663 исказују се приходи по основу пораста вредности валуте у којој је исказана имовина, односно смањења вредности валуте у којој су исказане обавезе.</p>
				<p>На рачуну 664 исказују се позитивни ефекти по основу валутне клаузуле.</p>
				<p>На рачуну 669 исказују се финансијски приходи који нису обухваћени другим рачунима групе 66.</p>
				<p>45. На рачунима групе 67 – Други приходи, исказују се добици од продаје нематеријалних улагања, некретнина и опреме и од продаје финансијских пласмана и других врста имовине, вишкови, приходи од наплате отписаних потраживања, приходи по основу ефеката уговорене заштите од ризика, приходи од смањења обавеза, од укидања резервисања и други приходи.</p>
				<p>На рачуну 670 исказује се износ за који су приходи од продаје нематеријалних улагања, некретнина и опреме већи од њихове књиговодствене вредности.</p>
				<p>На рачуну 672 исказује се износ за који су приходи од продаје финансијских пласмана већи од њихове књиговодствене вредности. На посебним рачунима у оквиру овог основног рачуна, посебно се исказују добици по основу продаје различитих категорија финансијских пласмана.</p>
				<p>На рачуну 673 исказује се износ за који су приходи од продаје материјала виши од његове књиговодствене вредности.</p>
				<p>На рачуну 674 исказују се вишкови средстава који се утврде на основу редовног или ванредног пописа.</p>
				<p>На рачуну 675 исказују се приходи по основу наплате директно отписаних потраживања.</p>
				<p>На рачуну 676 исказују се приходи по основу ефеката уговорене заштите од ризика, односно позитиван ефекат уговорене ревалоризације – који не испуњавају услове да буду исказани у оквиру ревалоризационих резерви и осталих нереализованих добитака/губитака у складу с релевантним МСФИ.</p>
				<p>На рачуну 677 исказује се смањење обавеза по основу закона, ванпарничног поравнања и сл. директним отписивањем – задужењем рачуна на коме је обавеза исказана.</p>
				<p>На рачуну 678 исказује се укидање неискоришћених резервисања.</p>
				<p>На рачуну 679 исказују се материјално безначајни приходи претходних година, у складу с МРС 8, као и други приходи за које није прописан посебан рачун у оквиру групе 67.</p>
				<p>46. На рачунима групе 68 – Приходи од усклађивања вредности средстава и обавеза, исказују се приходи по основу повећања вредности средстава, односно смањења вредности обавеза.</p>
				<p>На посебним рачунима у оквиру основног рачуна 682, односно 684 посебно се исказују приходи од усклађивања вредности различитих категорија дугорочних, односно краткорочних финансијских пласмана.</p>
				<p>47. На рачунима групе 69 – Добитак пословања које се обуставља и пренос прихода, исказују се добитак пословања које се обуставља и пренос прихода.</p>
				<p>На рачуну 690 исказује се добитак организационих делова друштва за управљање за које је донета одлука о обустављању њиховог пословања, у складу с МСФИ 5.</p>
				<p>На рачуну 699 исказује се пренос прихода – и то на терет овог рачуна, а у корист одговарајућих рачуна групе 71. На крају пословне године, рачун 699 закључује се на терет осталих рачуна класе 6.</p>
				<p class="italik"><span class="italik">КЛАСА 7: ОТВАРАЊЕ И ЗАКЉУЧАК РАЧУНА СТАЊА И УСПЕХА</span></p>
				<p>48. На рачуну групе 70 – Отварање главне књиге, исказују се почетна стања позиција активе и пасиве на почетку пословања друштва за управљање и на почетку сваке пословне године.</p>
				<p>На рачуну 700 исказују се почетна стања позиција активе и пасиве на почетку пословања друштва за управљање и на почетку сваке пословне године. За износе рачуна с пасивним стањем терети се рачун 700, а одобравају одговарајући рачуни пасиве, док се за износе рачуна са активним стањем задужују одговарајуће позиције активе, а одобрава рачун 700.</p>
				<p>49. На рачунима групе 71 – Закључак рачуна успеха, исказује се закључак рачуна расхода и прихода на дан биланса.</p>
				<p>На рачуну 710 исказује се закључак рачуна расхода и прихода. Расходи се закључују на терет овог рачуна, у корист рачуна 599. За износ прихода терети се рачун 699, а одобрава рачун 710. Исказивање се врши по појединим позицијама обрасца <span class="italik">Биланс успеха </span>из одлуке којом се уређују садржај и форма образаца финансијских извештаја за друштва за управљање.</p>
				<p>На рачуну 711 исказује се закључак рачуна добитка и губитка пословања које се обуставља – задужењем овог рачуна у корист рачуна 599 и одобрењем овог рачуна на терет рачуна 699. После преноса добитка и губитка пословања које се обуставља, салдо овог рачуна преноси се на рачун 712.</p>
				<p>На рачуну 712 исказује се пренос добитка – на терет овог рачуна, а у корист рачуна 720, односно пренос губитка – на терет рачуна 720, а у корист рачуна 712, и то на крају обрачунског периода.</p>
				<p>50. На рачунима групе 72 – Рачун добитка или губитка, исказује се остварени добитак, односно губитак на крају обрачунског периода.</p>
				<p>На рачуну 720 исказује се добитак, односно губитак обрачунског периода, и то на терет овог рачуна, а у корист рачуна 723, односно на терет рачуна 723, а у корист рачуна 720.</p>
				<p>На рачуну 721 исказује се текући порез на добит, и то задужењем овог рачуна у корист рачуна 490.</p>
				<p>На рачуну 723 исказује се остварени добитак, односно губитак обрачунског периода – и то задужењем овог рачуна у корист рачуна 720 и 721, односно на терет рачуна 720 и 721, а у корист рачуна 723. Део добитка који није распоређен исказује се у корист рачуна 331, а део губитка који није покривен – на терет рачуна 341.</p>
				<p>51. На рачуну групе 73 – Закључак рачуна стања, исказује се закључак рачуна активе и пасиве друштва за управљање, и то на дан биланса.</p>
				<p>На рачуну 730 исказује се закључак рачуна стања – и то задужењем овог рачуна у корист рачуна активе и одобрењем овог рачуна у корист рачуна пасиве.</p>
				<p class="italik"><span class="italik">КЛАСА 8: ВАНБИЛАНСНА ЕВИДЕНЦИЈА</span></p>
				<p>52. На рачунима групе 88 – Ванбилансна актива, исказују се средства узета у оперативни закуп и друга средства која нису у власништву друштва за управљање, изузев средстава узетих у финансијски закуп.</p>
				<p>53. На рачунима групе 89 – Ванбилансна пасива, исказују се обавезе по основу средстава исказаних на рачунима групе 88.</p>
				<p class="clan">III. ПРЕЛАЗНА ОДРЕДБА И ЗАВРШНЕ ОДРЕДБЕ</p>
				<p>54. Друштва за управљање дужна су да стање с рачуна из Контног оквира за друштва за управљање добровољним пензијским фондовима који је саставни део Одлуке о Контном оквиру и садржини рачуна у Контном оквиру за друштва за управљање добровољним пензијским фондовима („Службени гласник РС”, број 60/11) прекњиже на рачуне из Контног оквира, који је саставни део ове одлуке – са стањем на дан 31. децембра 2014. године.</p>
				<p>55. Даном ступања на снагу ове одлуке престаје да важи Одлука о Контном оквиру и садржини рачуна у Контном оквиру за друштва за управљање добровољним пензијским фондовима („Службени гласник РС”, број 60/11).</p>
				<p>56. Ова одлука објављује се у „Службеном гласнику Републике Србије” и ступа на снагу 31. децембра 2014. године.</p>
				<p>&nbsp;</p>
				<p class="potpis" style="margin-top: 0">О. број 20</p>
				<p class="potpis" style="margin-top: 0">У Београду, 20. августа 2014. године</p>
				<p class="potpis" style="margin-top: 0">Гувернер</p>
				<p class="potpis" style="margin-top: 0">Народне банке Србије,</p>
				<p class="potpis" style="margin-top: 0">др <span class="bold">Јоргованка Табаковић,</span> с.р.</p>
				<p class="potpis">&nbsp;</p>
				<p><span class="bold">КОНТНИ ОКВИР ЗА ДРУШТВА ЗА УПРАВЉАЊЕ ДОБРОВОЉНИМ ПЕНЗИЈСКИМ ФОНДОВИМА</span></p>
				<p><span class="bold">1 СТАЛНА СРЕДСТВА</span></p>
				<p><span class="bold">10 Нематеријална имовина</span></p>
				<p>100 Улагања у развој</p>
				<p>101 Концесије, патенти, лиценце и сродна права</p>
				<p>102 Гудвил (<span class="italik">goodwill</span>)</p>
				<p>103 Друга нематеријална улагања</p>
				<p>104 Аванси за нематеријална улагања</p>
				<p>105 Софтвер</p>
				<p><span class="bold">11 Некретнине и опрема</span></p>
				<p>110 Земљиште</p>
				<p>111 Грађевински објекти</p>
				<p>112 Опрема</p>
				<p>119 Друге некретнине и опрема</p>
				<p><span class="bold">12 Инвестиционе некретнине</span></p>
				<p><span class="bold">13 Дугорочни финансијски пласмани</span></p>
				<p>130 Хартије од вредности које се држе до доспећа</p>
				<p>131 Хартије од вредности расположиве за продају</p>
				<p>132 Дугорочни депозити</p>
				<p>133 Хартије од вредности иницијално признате по фер вредности кроз биланс успеха</p>
				<p>138 Други дугорочни финансијски пласмани</p>
				<p><span class="bold">14 Одложена пореска средства</span></p>
				<p>140 Одложена пореска средства</p>
				<p><span class="bold">2 ЗАЛИХЕ, КРАТКОРОЧНА ПОТРАЖИВАЊА, ПЛАСМАНИ И ГОТОВИНА</span></p>
				<p><span class="bold">20 Залихе</span></p>
				<p><span class="bold">21 Потраживања</span></p>
				<p>210 Потраживања од добровољних пензијских фондова</p>
				<p>211 Потраживања за камате</p>
				<p>212 Потраживања за дате авансе </p>
				<p>219 Друга потраживања</p>
				<p><span class="bold">22 Краткорочни финансијски пласмани</span></p>
				<p>221 Краткорочни депозити</p>
				<p>222 Хартије од вредности које се држе до доспећа</p>
				<p>223 Хартије од вредности расположиве за продају</p>
				<p>224 Хартије од вредности по фер вредности кроз биланс успеха намењене трговању</p>
				<p>225 Хартије од вредности иницијално признате по фер вредности кроз биланс успеха</p>
				<p>229 Други краткорочни финансијски пласмани</p>
				<p><span class="bold">23 Готовина и готовински еквиваленти</span></p>
				<p>230 Текући рачуни</p>
				<p>231 Благајна</p>
				<p>232 Девизни рачуни</p>
				<p>233 Девизна благајна</p>
				<p>239 Друга новчана средства</p>
				<p><span class="bold">24 Порез на додату вредност</span></p>
				<p>240 Порез на додату вредност у примљеним фактурама по општој стопи (осим плаћених аванса)</p>
				<p>241 Порез на додату вредност у примљеним фактурама по посебној стопи (осим плаћених аванса)</p>
				<p>242 Порез на додату вредност у датим авансима по општој стопи</p>
				<p>243 Порез на додату вредност у датим авансима по посебној стопи</p>
				<p>244 Порез на додату вредност плаћен при увозу добара по општој стопи</p>
				<p>245 Порез на додату вредност плаћен при увозу добара по посебној стопи</p>
				<p>246 Порез на додату вредност обрачунат на услуге иностраних лица</p>
				<p>247 Порез на додату вредност накнадно враћен купцима – страним држављанима</p>
				<p>248 Потраживања за више плаћени порез на додату вредност</p>
				<p><span class="bold">25 Активна временска разграничења</span></p>
				<p>250 Потраживања за обрачунате недоспеле приходе</p>
				<p>251 Унапред плаћени расходи</p>
				<p>259 Остала активна временска разграничења</p>
				<p><span class="bold">26 Текућа пореска средства</span></p>
				<p>260 Текућа пореска средства</p>
				<p><span class="bold">27 Стална имовина која се држи за продају и престанак пословања</span></p>
				<p><span class="bold">3 КАПИТАЛ</span></p>
				<p><span class="bold">30 Основни капитал</span></p>
				<p>300 Акцијски капитал</p>
				<p>309 Неуплаћени уписани капитал</p>
				<p><span class="bold">31 Резерве</span></p>
				<p>310 Емисиона премија</p>
				<p>311 Законске резерве</p>
				<p>312 Статутарне и сличне резерве</p>
				<p><span class="bold">32 Ревалоризационе резерве и нереализовани добици/губици</span></p>
				<p>320 Ревалоризационе резерве по основу промене вредности нематеријалних улагања, некретнина и опреме</p>
				<p>321 Нереализовани добици по основу хартија од вредности расположивих за продају</p>
				<p>322 Нереализовани губици по основу хартија од вредности расположивих за продају</p>
				<p>323 Добици по основу инструмената заштите од ризика (хеџинг) токова готовине</p>
				<p>324 Губици по основу инструмената заштите од ризика (хеџинг) токова готовине</p>
				<p>325 Остали добици који неће накнадно бити рекласификовани у биланс успеха</p>
				<p>326 Остали губици који неће накнадно бити рекласификовани у биланс успеха</p>
				<p>327 Остали добици који накнадно могу бити рекласификовани у биланс успеха</p>
				<p>328 Остали губици који накнадно могу бити рекласификовани у биланс успеха</p>
				<p><span class="bold">33 Добитак</span></p>
				<p>330 Нераспоређени добитак ранијих година</p>
				<p>331 Нераспоређени добитак текуће године</p>
				<p><span class="bold">34 Губитак</span></p>
				<p>340 Непокривени губитак ранијих година</p>
				<p>341 Непокривени губитак текуће године</p>
				<p>342 Губитак изнад висине капитала </p>
				<p><span class="bold">35 Сопствене акције</span></p>
				<p><span class="bold">36 Ефекти промене одложених пореских средстава и одложених пореских обавеза</span></p>
				<p>360 Губитак од смањења одложених пореских средстава и повећања одложених пореских обавеза</p>
				<p>361 Добитак од креираних одложених пореских средстава и смањења одложених пореских обавеза</p>
				<p><span class="bold">4 ДУГОРОЧНА РЕЗЕРВИСАЊА И ОБАВЕЗЕ</span></p>
				<p><span class="bold">40 Дугорочна резервисања</span></p>
				<p>400 Резервисања за оперативни ризик</p>
				<p>409 Остала резервисања</p>
				<p><span class="bold">41 Дугорочне финансијске обавезе</span></p>
				<p>410 Дугорочне обавезе према повезаним лицима</p>
				<p>411 Обавезе по основу издатих дугорочних хартија од вредности</p>
				<p>412 Дугорочни кредити</p>
				<p>413 Дугорочне обавезе по основу дугорочног закупа</p>
				<p>418 Друге дугорочне финансијске обавезе</p>
				<p><span class="bold">42 Одложене пореске обавезе</span></p>
				<p>420 Одложене пореске обавезе</p>
				<p><span class="bold">43 Краткорочне финансијске обавезе</span></p>
				<p>430 Краткорочне обавезе према повезаним лицима</p>
				<p>431 Краткорочне обавезе по основу издатих хартија од вредности</p>
				<p>432 Краткорочни кредити</p>
				<p>438 Друге краткорочне финансијске обавезе</p>
				<p><span class="bold">44 Обавезе из пословања</span></p>
				<p>440 Обавезе према фондовима по основу накнаде трошкова у вези са улагањем њихове имовине </p>
				<p>441 Обавезе према фондовима по основу више обрачунате накнаде</p>
				<p>442 Друге обавезе према фондовима</p>
				<p>443 Обавезе према кастоди банци</p>
				<p>444 Обавезе према посредницима и агентима продаје </p>
				<p>445 Добављачи у земљи</p>
				<p>446 Добављачи у иностранству </p>
				<p>447 Обавезе за дивиденде, расходе камата и остале финансијске расходе</p>
				<p>448 Обавезе за примљене авансе </p>
				<p>449 Друге обавезе из пословања</p>
				<p><span class="bold">45 Обавезе за порез на додату вредност</span></p>
				<p>450 Обавезе за порез на додату вредност по издатим фактурама по општој стопи (осим примљених аванса)</p>
				<p>451 Обавезе за порез на додату вредност по издатим фактурама по посебној стопи (осим примљених аванса)</p>
				<p>452 Обавезе за порез на додату вредност по примљеним авансима по општој стопи</p>
				<p>453 Обавезе за порез на додату вредност по примљеним авансима по посебној стопи</p>
				<p>454 Обавезе за порез на додату вредност по основу сопствене потрошње по општој стопи</p>
				<p>455 Обавезе за порез на додату вредност по основу сопствене потрошње по посебној стопи</p>
				<p>456 Обавезе за порез на додату вредност по основу продаје за готовину</p>
				<p>457 Обавезе за порез на додату вредност по основу разлике између обрачунатог пореза на додату вредност и претходног пореза</p>
				<p><span class="bold">46 Обавезе по основу зарада и накнада зарада и друге обавезе за порезе, доприносе и друге дажбине</span></p>
				<p>460 Обавезе за нето зараде и накнаде зарада, осим накнада зарада које се рефундирају</p>
				<p>461 Обавезе за порез на зараде и накнаде зарада на терет запосленог</p>
				<p>462 Обавезе за доприносе на зараде и накнаде зарада на терет запосленог</p>
				<p>463 Обавезе за порезе и доприносе на зараде и накнаде зарада на терет послодавца</p>
				<p>464 Обавезе за нето накнаде зарада које се рефундирају</p>
				<p>465 Обавезе за порезе и доприносе на накнаде зарада на терет запосленог које се рефундирају</p>
				<p>466 Обавезе за порезе и доприносе на накнаде зарада на терет послодавца које се рефундирају</p>
				<p>469 Друге обавезе за порезе, доприносе и остале дажбине</p>
				<p><span class="bold">47 Пасивна временска разграничења</span></p>
				<p>470 Обавезе за обрачунате недоспеле расходе</p>
				<p>471 Унапред наплаћени приходи</p>
				<p>479 Остала пасивна временска разграничења</p>
				<p><span class="bold">48 Обавезе по основу сталне имовине која се држи за продају и престанак пословања</span></p>
				<p><span class="bold">49 Текуће пореске обавезе</span></p>
				<p>490 Текуће пореске обавезе</p>
				<p><span class="bold">5 РАСХОДИ</span></p>
				<p><span class="bold">50 Расходи управљања фондовима</span></p>
				<p>500 Трошкови у вези са улагањем имовине фондова</p>
				<p>501 Трошкови маркетинга</p>
				<p>502 Трошкови услуга кастоди банке</p>
				<p>503 Трошкови накнада посредницима и агентима продаје</p>
				<p>504 Други трошкови посредовања</p>
				<p>505 Трошкови инвестиционог истраживања</p>
				<p>509 Други расходи управљања фондовима</p>
				<p><span class="bold">53 Трошкови амортизације и резервисања</span></p>
				<p>530 Трошкови амортизације</p>
				<p>533 Трошкови резервисања</p>
				<p><span class="bold">54 Трошкови материјала, енергије и услуга и нематеријални трошкови</span></p>
				<p>540 Трошкови материјала</p>
				<p>541 Трошкови горива и енергије</p>
				<p>542 Трошкови производних услуга</p>
				<p>544 Трошкови репрезентације</p>
				<p>545 Трошкови премије осигурања</p>
				<p>546 Трошкови пореза и доприноса</p>
				<p>547 Трошкови платног промета</p>
				<p>548 Трошкови непроизводних услуга</p>
				<p>549 Други нематеријални трошкови пословања</p>
				<p><span class="bold">55 Трошкови зарада, накнада зарада и други лични расходи</span></p>
				<p>550 Трошкови зарада и накнада зарада (бруто)</p>
				<p>551 Трошкови пореза и доприноса на зараде и накнаде зарада на терет послодавца</p>
				<p>552 Трошкови накнада по уговору о делу</p>
				<p>553 Трошкови накнада по ауторским уговорима</p>
				<p>554 Трошкови накнада по уговорима о привременим и повременим пословима</p>
				<p>555 Трошкови накнада физичким лицима по основу осталих уговора</p>
				<p>556 Трошкови накнада члановима управе</p>
				<p>559 Други лични расходи и накнаде</p>
				<p><span class="bold">56 Финансијски расходи</span></p>
				<p>562 Расходи камата</p>
				<p>563 Негативне курсне разлике</p>
				<p>564 Негативни ефекти по основу валутне клаузуле</p>
				<p>569 Други финансијски расходи</p>
				<p><span class="bold">57 Други расходи</span></p>
				<p>570 Губици по основу расходовања и продаје нематеријалних улагања, некретнина и опреме</p>
				<p>572 Губици по основу продаје финансијских пласмана</p>
				<p>573 Губици по основу продаје материјала</p>
				<p>574 Мањкови</p>
				<p>575 Расходи по основу ефеката уговорене заштите од ризика</p>
				<p>576 Расходи по основу директних отписа потраживања</p>
				<p>579 Други расходи</p>
				<p><span class="bold">58 Расходи од усклађивања вредности средстава и обавеза</span></p>
				<p>581 Расходи од усклађивања вредности нематеријалних улагања</p>
				<p>582 Расходи од усклађивања вредности некретнина и опреме</p>
				<p>583 Расходи од усклађивања вредности дугорочних финансијских пласмана</p>
				<p>584 Расходи од усклађивања вредности залиха</p>
				<p>585 Расходи од усклађивања вредности потраживања</p>
				<p>586 Расходи од усклађивања вредности обавеза</p>
				<p>587 Расходи од усклађивања вредности краткорочних финансијских пласмана</p>
				<p>589 Расходи од усклађивања вредности других средстава</p>
				<p><span class="bold">59 Губитак пословања које се обуставља и пренос расхода</span></p>
				<p>590 Губитак пословања које се обуставља</p>
				<p>599 Пренос расхода</p>
				<p><span class="bold">6 ПРИХОДИ</span></p>
				<p><span class="bold">60 Приходи од управљања фондовима</span></p>
				<p>600 Приходи накнада при уплати пензијских доприноса</p>
				<p>601 Приходи накнада за управљање фондовима</p>
				<p>609 Други приходи од управљања фондовима</p>
				<p><span class="bold">61 Други пословни приходи</span></p>
				<p>610 Приходи од закупа</p>
				<p>619 Други пословни приходи</p>
				<p><span class="bold">66 Финансијски приходи</span></p>
				<p>662 Приходи камата</p>
				<p>663 Позитивне курсне разлике</p>
				<p>664 Позитивни ефекти по основу валутне клаузуле </p>
				<p>669 Други финансијски приходи</p>
				<p><span class="bold">67 Други приходи</span></p>
				<p>670 Добици од продаје нематеријалних улагања, некретнина и опреме</p>
				<p>672 Добици од продаје финансијских пласмана</p>
				<p>673 Добици од продаје материјала</p>
				<p>674 Вишкови</p>
				<p>675 Приходи од наплате отписаних потраживања</p>
				<p>676 Приходи по основу ефеката уговорене заштите од ризика</p>
				<p>677 Приходи од смањења обавеза</p>
				<p>678 Приходи од укидања резервисања</p>
				<p>679 Други приходи</p>
				<p><span class="bold">68 Приходи од усклађивања вредности средстава и обавеза</span></p>
				<p>680 Приходи од усклађивања вредности нематеријалних улагања</p>
				<p>681 Приходи од усклађивања вредности некретнина и опреме</p>
				<p>682 Приходи од усклађивања вредности дугорочних финансијских пласмана</p>
				<p>683 Приходи од усклађивања вредности залиха</p>
				<p>684 Приходи од усклађивања вредности краткорочних финансијских пласмана</p>
				<p>685 Приходи од усклађивања вредности обавеза</p>
				<p>689 Приходи од усклађивања вредности других средстава</p>
				<p><span class="bold">69 Добитак пословања које се обуставља и пренос прихода</span></p>
				<p>690 Добитак пословања које се обуставља</p>
				<p>699 Пренос прихода</p>
				<p><span class="bold">7 ОТВАРАЊЕ И ЗАКЉУЧАК РАЧУНА СТАЊА И УСПЕХА</span></p>
				<p><span class="bold">70 Отварање главне књиге</span></p>
				<p>700 Рачун отварања</p>
				<p><span class="bold">71 Закључак рачуна успеха</span></p>
				<p>710 Рачун расхода и прихода</p>
				<p>711 Рачун добитка и губитка пословања које се обуставља</p>
				<p>712 Пренос укупног резултата</p>
				<p><span class="bold">72 Рачун добитка или губитка</span></p>
				<p>720 Рачун добитка или губитка</p>
				<p>721 Текући порез на добит</p>
				<p>723 Пренос добитка или губитка</p>
				<p><span class="bold">73 Закључак рачуна стања</span></p>
				<p>730 Рачун изравнања</p>
				<p><span class="bold">8 ВАНБИЛАНСНА ЕВИДЕНЦИЈА</span></p>
				<p><span class="bold">88 Ванбилансна актива</span></p>
				<p><span class="bold">89 Ванбилансна пасива</span></p>
	</div>


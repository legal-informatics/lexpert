


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 9. став 1. и 5. Закона о стратешкој процени утицаја на животну средину („Службени гласник РС”, бр. 135/04 и 88/10),</p>
	<p>Републичка агенција за просторно планирање доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ОДЛУКУ</p>
	<p class="naslov" style="margin-top: 0">о изради Стратешке процене утицаја Просторног плана подручја посебне намене инфраструктурног коридора високонапонског далековода 2x110 kV Краљево 3 – Нови Пазар 1 на животну средину</p>
	<p class="naslov" style="margin-top: 0"><span style="font-weight: 400">
	"Службени гласник РС", број 112 од 17. децембра 2013.</span></p>
	<p class="naslov" style="margin-top: 0">&nbsp;</p>
	<p>1. Приступа се изради Стратешке процене утицаја Просторног плана подручја посебне намене инфраструктурног коридора високонапонског далековода 2x110 kV Краљево 3 – Нови Пазар 1 на животну средину (у даљем тексту: Стратешка процена).</p>
	<p>2. Разлози за израду Стратешке процене дефинисани су на основу територијалног обухвата и могућих утицаја Просторног плана подручја посебне намене инфраструктурног коридора високонапонског далековода 2x110 kV Краљево 3 – Нови Пазар 1 (у даљем тексту: Просторни план) на животну средину, на следећи начин:</p>
	<p>– значај Просторног плана на заштиту животне средине и одрживи развој произилази из потребе да се заштити животна средина, природне вредности и обезбеди одрживи развој на подручју Просторног плана; 
	</p>
	<p>– потребе да се у планирању просторног развоја подручја Просторног плана сагледају стратешка питања заштите животне средине и обезбеди њихово решавање на одговарајући начин;</p>
	<p>– чињенице да Просторни план представља оквир за реализацију високонапонског далековода 2x110 kV Краљево 3 – Нови Пазар 1 који је од великог значаја за функционисање енергетског система Републике Србије, од чије реализације зависи велики број планираних индустријских објеката југозападне Србије и чиме ће се створити предуслови за реализацију и прикључење система ибарских хидроелектрана на преносни систем Србије.</p>
	<p>3. Стратешка процена се ради за прелиминарно подручје Просторног плана које обухвата делове територија градова: Краљева и Новог Пазара, као и делове територије општине Рашка.</p>
	<p>На територији града Краљева обухвата следеће КО: Ратина, Метикош, Драгосињци, Каменица, Мељаница, Брезна, Церје, Рудњак, Ушће и Тадење. 
	</p>
	<p>На територији града Новог Пазара обухвата следеће КО: Пожежина, Батњик, Копривница, Бања, Постење. 
	</p>
	<p>На територији општине Рашка обухвата следеће КО: Баљевац, Побрђе, Бела Стена, Брвеница, Беоци, Варево, Драганићи, Носољин, Милатковиће.</p>
	<p>У фази израде Нацрта Просторног плана, дефинисаће се коначна граница Просторног плана.</p>
	<p>4. Израда Стратешке процене је заснована на студијско-аналитичкој документацији из области просторног планирања, заштите животне средине, заштите природе и другој релевантној документацији.</p>
	<p>5. Стратешком проценом биће разматрана питања заштите ваздуха, вода, земљишта, живог света, природе и природних добара, као и друга питања за која се у току израде утврди да захтевају одговарајућу обраду.</p>
	<p>Стратешком проценом неће бити разматрана питања везана за јонизујуће зрачење, јер на подручју Просторног плана нема загађивача који емитују такав негативан утицај нити прекогранични утицаји.</p>
	<p>6. Извештај о стратешкој процени, као документ којим се приказује поступак израде Стратешке процене, резултати до којих се дошло и начин интегрисања у поступак припреме Просторног плана, садржи:</p>
	<p>– полазне основе Стратешке процене: обухват, предмет и циљеви Просторног плана, захтеви заштите животне средине из релевантних планских и других докумената;</p>
	<p>– опште и посебне циљеве Стратешке процене и индикаторе;</p>
	<p>– процену могућих утицаја на животну средину: приказ стања животне средине на подручју Просторног плана; варијанте развоја планског подручја, укључујући сценарио нултог развоја и варијанте развоја и заштите планског подручја повољне са аспекта заштите животне средине; процену утицаја варијантних решења на животну средину, опис мера за спречавање и ограничавање негативних и увећање позитивних утицаја на животну средину, поређење варијантних решења и приказ разлога за избор најповољнијег; процену утицаја планских решења на животну средину, опис мера за спречавање и ограничавање негативних и увећање позитивних утицаја на животну средину; начин на који су при процени узети у обзир елементи животне средине и карактеристике утицаја;</p>
	<p>– смернице за израду стратешких процена на нижим хијерархијским нивоима;</p>
	<p>– програм праћења стања животне средине у току спровођења Просторног плана;</p>
	<p>– приказ коришћене методологије;</p>
	<p>– приказ начина одлучивања, опис разлога одлучујућих за избор Просторног плана са аспекта разматраних варијантних решења и приказ начина на који су питања животне средине укључена у Просторни план;</p>
	<p>– учешће заинтересованих страна у поступку израде и разматрања Извештаја о стратешкој процени;</p>
	<p>– извод из Стратешке процене (закључак – нетехнички резиме).</p>
	<p>7. Носилац израде Стратешке процене је Републичка агенција за просторно планирање. 
	</p>
	<p>8. Министарства, посебне организације, јавна предузећа и установе надлежне за послове заштите природе; пољопривреде, шумарства и водопривреде; саобраћаја, телекомуникација; енергетике; економије и регионалног развоја; туризма, заштите животне средине и просторног планирања; заштите споменика културе, заштите природе, као и други заинтересовани органи и организације, доставиће носиоцу израде Стратешке процене у року од 30 дана све расположиве податке, услове и документацију од значаја за израду Стратешке процене из делокруга свог рада у оквиру расположивих података и документације које достављају за потребе израде Просторног плана. 
	</p>
	<p>9. Рок за израду и доношење Стратешке процене је 15 месеци од дана ступања на снагу Одлуке о изради Просторног плана.</p>
	<p>Стручни тим за израду Стратешке процене биће састављен од стручњака одговарајућег профила.</p>
	<p>Стратешка процена се обавља у складу са европским и међународним принципима теорије и добре праксе у изради стратешке процене утицаја на животну средину за исту врсту планских докумената.</p>
	<p>10. Средства за израду Стратешке процене обезбедиће Јавно предузеће „Електромрежа Србије” из Београда.</p>
	<p>11. Учешће јавности у разматрању Извештаја о стратешкој процени обезбеђује се у оквиру јавног увида у Нацрт просторног плана, у трајању од 30 дана, у зградама скупштина градова Краљева и Новог Пазара, и Скупштини општине Рашка.</p>
	<p>12. Одлука о изради Стратешке процене је саставни део Одлуке о изради Просторног плана.</p>
	<p>13. Ова одлука се објављује у „Службеном гласнику Републике Србије”.</p>
	<p>14. Ова одлука ступа на снагу даном ступања на снагу Одлуке о изради Просторног плана подручја посебне намене инфраструктурног коридора високонапонског далековода 2x110 kV Краљево 3 – Нови Пазар 1.</p>
	<p>&nbsp;</p>
	<p class="potpis" style="margin-top: 0">Број 350-508-1/2013-01</p>
	<p class="potpis" style="margin-top: 0">У Београду, 11. децембра 2013. године</p>
	<p class="potpis" style="margin-top: 0"><span class="bold">Републичка агенција за просторно планирање</span></p>
	<p class="potpis" style="margin-top: 0">Директор,</p>
	<p class="potpis" style="margin-top: 0">мр <span class="bold">Драган Дунчић,</span> с.р.</p>


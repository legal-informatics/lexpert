


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу чл. 11. и 141. Закона о привредним друштвима („Службени гласник РС”, бр. 36/11 и 99/11) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12), а у вези</p>
	<p>Влада доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ОДЛУКУ</p>
	<p class="naslov" style="line-height: 150%; margin-top: 0">о оснивању Привредног друштва „Жубор” д.о.о., Куршумлија</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 120 од 21. 
	децембра 2012.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">I. ОСНОВНИ ПОДАЦИ</p>
	<p class="clan">Члан 1.</p>
	<p>Пословно име је Привредно друштво „Жубор” д.о.о., Куршумлија (у даљем тексту: Друштво). 
	</p>
	<p class="clan">Члан 2.</p>
	<p>Скраћено пословно име Друштва је: „Жубор” д.о.о., Куршумлија. </p>
	<p class="clan">Члан 3.</p>
	<p>Седиште Друштва је у Куршумлиjској Бањи.</p>
	<p class="clan">Члан 4.</p>
	<p>Друштво стиче својство правног лица регистрацијом у складу са законом којим се уређује регистрација привредних субјеката. 
	</p>
	<p class="clan">Члан 5.</p>
	<p>Друштво послује средствима у државној својини.</p>
	<p>Друштво је основано на неодређено време. </p>
	<p>Друштво је основано у правној форми друштва са ограниченом одговорношћу.</p>
	<p class="clan">Члан 6.</p>
	<p>Oснивач Друштва је Република Србија, за коју на основу законског овлашћења оснивачка права врши Влада, Београд, ул. Немањина бр. 11 (у даљем тексту: Оснивач). 
	</p>
	<p class="clan">II. ДЕЛАТНОСТИ ДРУШТВА</p>
	<p class="clan">Члан 7.</p>
	<p>Претежна делатност Друштва је:</p>
	<p>55.10 – Хотели и сличан смештај.</p>
	<p>Друштво обавља и делатности спољнотрговинског промета. </p>
	<p class="clan">III. ИЗНОС ОСНОВНОГ КАПИТАЛА</p>
	<p class="clan">Члан 8.</p>
	<p>Основни капитал Друштва износи 100 динара и може се повећати. </p>
	<p class="clan">IV. ИМОВИНА И ДОДАТНИ УЛОЗИ</p>
	<p class="clan">Члан 9.</p>
	<p>Имовину Друштва чине ствари и права у власништву Друштва, као и друга права Друштва. 
	</p>
	<p>Средства и имовину за оснивање и рад Друштва чине средства, имовина, права и обавезе Специјалне болнице за рехабилитацију „Жубор”, Куршумлиjа, a процењенa тржишна вредност имовине, на дан 1. јануар 2012. године износи РСД 605.662.000 уз примену званичног девизног курса Народне банке Србије од 1 евро = РСД 104,6409.</p>
	<p class="clan">Члан 10.</p>
	<p>Члан Друштва може донети одлуку о вршењу додатних уплата у Друштво. </p>
	<p>Додатним уплатама се не повећава основни капитал Друштва.</p>
	<p class="clan">V. ПОВЕЋАЊЕ И СМАЊЕЊЕ ОСНОВНОГ КАПИТАЛА ДРУШТВА</p>
	<p class="clan">Члан 11.</p>
	<p>Основни капитал повећава се: </p>
	<p>1) новим улозима постојећег члана или члана који приступа Друштву; </p>
	<p>2) претварањем резерви или добити Друштва у основни капитал; </p>
	<p>3) претварањем (конверзијом) потраживања према Друштву у основни капитал; 
	</p>
	<p>4) статусним променама које имају за последицу повећање основног капитала; 
	</p>
	<p>5) претварањем (конверзијом) додатних уплата у основни капитал. </p>
	<p class="clan">Члан 12.</p>
	<p>Основни капитал повећава се на основу одлуке скупштине Друштва.</p>
	<p class="clan">Члан 13.</p>
	<p>Основни капитал Друштва може се смањити одлуком скупштине Друштва, али не испод законом прописаног минималног основног капитала.</p>
	<p class="clan">VI. СТИЦАЊЕ СВОЈСТВА ЧЛАНА И ЕВИДЕНЦИЈА О АДРЕСАМА ЧЛАНОВА</p>
	<p class="clan">Члан 14.</p>
	<p>Својство члана Друштва стиче се даном регистрације власништва над уделом у складу са законом о регистрацији. 
	</p>
	<p class="clan">Члан 15.</p>
	<p>Друштво је дужно да води евиденцију о адреси коју сваки од чланова, сваки од сувласника удела и заједнички пуномоћник сувласника удела одреди као своју адресу за пријем поште од Друштва и о којој обавести Друштво, с тим да та лица могу као своју адресу за пријем поште означити адресу за пријем електронске поште (евиденција података о члановима друштва). 
	</p>
	<p>Лица из става 1. дужна су да о својој адреси за пријем поште, као и о свакој промени те адресе, обавесте Друштво без одлагања, а најкасније у року од осам дана од дана наступања промене. 
	</p>
	<p class="clan">VII. ПРЕНОС УДЕЛА</p>
	<p class="clan">Члан 16.</p>
	<p>Пренос удела је слободан. </p>
	<p>Приликом преноса удела не постоји право прече куповине било ког лица нити нека друга ограничења.</p>
	<p class="clan">VIII. ИСПЛАТЕ ЧЛАНУ</p>
	<p class="clan">Члан 17.</p>
	<p>Друштво може вршити исплате свом члану у било које време ако то плаћање није супротно одредбама Закона о ограничењима плаћања.</p>
	<p class="clan">IX. УПРАВЉАЊЕ ДРУШТВОМ</p>
	<p class="clan">Члан 18.</p>
	<p>Управљање Друштвом је организовано као једнодомно. </p>
	<p class="clan">Члан 19.</p>
	<p>Органи Друштва су скупштина и један директор. </p>
	<p class="clan">X. ДЕЛОКРУГ СКУПШТИНЕ</p>
	<p class="clan">Члан 20.</p>
	<p>Оснивач или лице овлашћено писменим путем од стране Оснивача, врши у Друштву овлашћења скупштине, у складу са Законом о привредним друштвима („Службени гласник РС”, бр. 36/11 и 99/11– у даљем тексту: Закон) и овим оснивачким актом. 
	</p>
	<p class="clan">Члан 21.</p>
	<p>Скупштина Друштва одлучује о следећем:</p>
	<p>1. доноси измене оснивачког акта; </p>
	<p>2. усваја финансијске извештаје, као и извештаје ревизора ако су финансијски извештаји били предмет ревизије; 
	</p>
	<p>3. надзире рад директора и усваја извештаје директора; </p>
	<p>4. одлучује о повећању и смањењу основног капитала Друштва, као и о свакој емисији хартија од вредности; 
	</p>
	<p>5. одлучује о расподели добити и начину покрића губитака, укључујући и одређивање дана стицања права на учешће у добити и дана исплате учешћа у добити члановима Друштва; 
	</p>
	<p>6. именује и разрешава директора и утврђује накнаду за његов рад односно начела за утврђивање те накнаде, a за случај да се директор налази у радном односу исти за свој рад прима зараду, а не накнаду.</p>
	<p>7. именује ревизора и утврђује накнаду за његов рад; </p>
	<p>8. одлучује о покретању поступка ликвидације, као и о подношењу предлога за покретање стечајног поступка од стране Друштва; 
	</p>
	<p>9. именује ликвидационог управника и усваја ликвидационе билансе и извештаје ликвидационог управника; 
	</p>
	<p>10. одлучује о стицању сопствених удела; </p>
	<p>11. одлучује о обавезама чланова Друштва на додатне уплате и о враћању тих уплата; 
	</p>
	<p>12. одлучује о захтеву за иступање члана Друштва; </p>
	<p>13. одлучује о искључењу члана Друштва из разлога неплаћања, односно неуношења уписаног улога; 
	</p>
	<p>14. одлучује о покретању спора за искључење члана Друштва; </p>
	<p>15. одлучује о повлачењу и поништењу удела; </p>
	<p>16. одлучује о покретању поступка и давању пуномоћја за заступање Друштва у спору са прокуристом, као и у спору са директором; 
	</p>
	<p>17. одлучује о покретању поступка и давању пуномоћја за заступање Друштва у спору против члана Друштва; 
	</p>
	<p>18. одлучује о статусним променама и променама правне форме; </p>
	<p>19. даје одобрење на правне послове у којима постоји лични интерес, у складу са чланом 66. Закона; 
	</p>
	<p>20. даје сагласност на стицање, продају, давање у закуп, залагање или друго располагање имовином велике вредности у смислу члана 470. Закона;</p>
	<p>21. врши друге послове и одлучује о другим питањима, у складу са Законом и оснивачким актом.</p>
	<p class="clan">Члан 22.</p>
	<p>Седнице скупштине могу бити редовне и ванредне. </p>
	<p>У погледу сазивања и последица не одржавања седнице скупштине наступају последице предвиђене Законом. 
	</p>
	<p class="clan">Члан 23.</p>
	<p>Редовна седница скупштине одржава се једном годишње, најкасније у року од шест месеци од завршетка пословне године. 
	</p>
	<p class="clan">Члан 24.</p>
	<p>Ванредна седница скупштине одржава се по потреби, као и када је то одређено Законом. 
	</p>
	<p class="clan">Члан 25.</p>
	<p>Седницу скупштине сазива директор или члан Друштва, с тим да се седница скупштине може одржати и без сазивања уколико јој присуствује члан Друштва. 
	</p>
	<p class="clan">Члан 26.</p>
	<p>Место одржавања седнице скупштине је седиште Друштва.</p>
	<p class="clan">Члан 27.</p>
	<p>Седница скупштине сазива се писаним позивом упућеним члану Друштва на адресу члана Друштва из евиденције података о члановима Друштва, а позив се сматра достављеним даном слања препоручене пошиљке поштом. 
	</p>
	<p>Позив за седницу доставља се члану Друштва најкасније осам дана пре дана одржавања седнице скупштине. 
	</p>
	<p>Садржина позива за седницу као и право на стављање додатних тачака на дневни ред одређени су Законом. 
	</p>
	<p class="clan">Члан 28.</p>
	<p>Члан Друштва може путем писаног пуномоћја овластити одређено лице да у његово име учествује у раду скупштине Друштва, укључујући и право да у његово име гласа (пуномоћје за гласање). 
	</p>
	<p class="clan">Члан 29.</p>
	<p>Пуномоћје за гласање мора бити оверено у складу са законом којим се уређује овера потписа. 
	</p>
	<p class="clan">Члан 30.</p>
	<p>Кворум за седницу скупштине чини обична већина од укупног броја гласова у скупштини Друштва. 
	</p>
	<p>Уколико седница није могла да се одржи због недостатка кворума, поново се сазива са истим предложеним дневним редом најраније 10 дана а најкасније 30 дана од дана када је седница требало да буде одржана (поновљена седница). 
	</p>
	<p>Кворум за одржавање поновљене седнице чини 1/3 од укупног броја гласова на скупштини Друштва. 
	</p>
	<p class="clan">Члан 31.</p>
	<p>Скупштина доноси одлуке обичном већином укупног броја гласова.</p>
	<p class="clan">Члан 32.</p>
	<p>Скупштина одлучује већином од две трећине од укупног броја гласова о следећим питањима: 
	</p>
	<p>1. повећању или смањењу основног капитала; </p>
	<p>2. статусним променама и променама правне форме; </p>
	<p>3. доношењу одлуке о ликвидацији друштва или подношењу предлога за покретање стечаја; 
	</p>
	<p>4. расподели добити и начину покрића губитка; </p>
	<p>5. стицању сопствених удела друштва. </p>
	<p class="clan">Члан 33.</p>
	<p>Скупштина одлучује једногласно о обавези чланова Друштва на додатне уплате и о враћању истих. 
	</p>
	<p class="clan">Члан 34.</p>
	<p>Седнице скупштине могу се одржавати коришћењем конференцијске везе или друге аудио и визуелне комуникацијске опреме, тако да сва лица која учествују у раду седнице могу да међусобно истовремено комуницирају. 
	</p>
	<p class="clan">Члан 35.</p>
	<p>Члан Друштва може гласати и писаним путем и у том случају, за потребе израчунавања кворума, сматра се да тај члан Друштва присуствује седници. 
	</p>
	<p class="clan">Члан 36.</p>
	<p>Свака одлука може се донети и ван седнице, ако је потпише члан Друштва са правом гласа по том питању. 
	</p>
	<p class="clan">Члан 37.</p>
	<p>Гласање на седници скупштине Друштва је јавно. </p>
	<p class="clan">Члан 38.</p>
	<p>Члан Друштва не може гласати у скупштини кад се доноси одлука о: </p>
	<p>1) његовом ослобађању од обавеза према Друштву, или о смањењу тих обавеза; 
	</p>
	<p>2) његовом иступању или искључењу из Друштва; </p>
	<p>3) покретању или одустајању од спора против њега и ангажовању пуномоћника друштва за заступање у тим случајевима; 
	</p>
	<p>4) одобравању послова између њега и друштва у складу са Законом.</p>
	<p class="clan">Члан 39.</p>
	<p>Директор Друштва дужан је да присуствује седницама скупштине Друштва ако га благовремено позове члан Друштва. 
	</p>
	<p class="clan">XI. ДИРЕКТОР ДРУШТВА</p>
	<p class="clan">Члан 40.</p>
	<p>Друштво има једног директора. </p>
	<p>Директора бира скупштина Друштва. </p>
	<p class="clan">Члан 41.</p>
	<p>Скупштина Друштва може разрешити Директора, са или без навођења разлога за разрешење.</p>
	<p class="clan">Члан 42.</p>
	<p>Директор је надлежан за следеће:</p>
	<p>1. заступа Друштво према трећим лицима у складу са оснивачким актом и одлукама скупштине Друштва;</p>
	<p>2. води послове Друштва у складу са оснивачким актом и одлукама скупштине Друштва;</p>
	<p>3. утврђивање предлога пословног плана;</p>
	<p>4. давање предлога за доношење одлука од стране скупштине Друштва;</p>
	<p>5. спровођење одлука скупштине Друштва;</p>
	<p>6. закључење уговора о кредиту и свих осталих уговора и правних послова у складу са овлашћењима пренетим од стране скупштине Друштва;</p>
	<p>7. давање и опозивање прокуре за Друштво и огранке Друштва;</p>
	<p>8. доношење свих општих аката Друштва чије доношење није у надлежности скупштине Друштва;</p>
	<p>9. одлучивање о правима, обавезама и одговорностима из радног односа;</p>
	<p>10. обавља све послове и доноси одлуке о свим питањима које нису у надлежности скупштине Друштва. 
	</p>
	<p>Директор може вршење наведених послова пренети на друга запослена лица.</p>
	<p class="clan">Члан 43.</p>
	<p>Директор Друштва одговоран је за уредно вођење пословних књига Друштва. 
	</p>
	<p>Директор одговара за тачност финансијских извештаја Друштва.</p>
	<p class="clan">Члан 44.</p>
	<p>Директор је у обавези да води евиденцију о свим донетим одлукама скупштине, у коју члан Друштва може извршити увид током радног времена Друштва. 
	</p>
	<p class="clan">XII. ЗАСТУПАЊЕ ДРУШТВА</p>
	<p class="clan">Члан 45.</p>
	<p>Директор заступа Друштво, интерно и према трећим лицима, без ограничења. 
	</p>
	<p class="clan">XIII. ПОСЛОВНА ТАЈНА</p>
	<p class="clan">Члан 46.</p>
	<p>Пословна тајна је податак чије би саопштавање трећем лицу могло нанети штету Друштву, као и податак који има или може имати економску вредност зато што није опште познат, нити је лако доступан трећим лицима која би његовим коришћењем или саопштавањем могла остварити економску корист и који је од стране Друштва заштићен одговарајућим мерама у циљу чувања његове тајности.</p>
	<p class="clan">Члан 47.</p>
	<p>Пословна тајна је и податак који је законом, другим прописом или одлуком директора Друштва одређен као пословна тајна. 
	</p>
	<p class="clan">Члан 48.</p>
	<p>Члан који поседује значајно учешће у основном капиталу Друштва, контролни члан, као и директори, заступници и прокуристи и ликвидациони управник, као и запослени у Друштву су дужни да пословну тајну чувају и након престанка тог својства у периоду од једне године од престанка тог својства. 
	</p>
	<p class="clan">XIV. ИЗМЕНЕ ОСНИВАЧКОГ АКТА</p>
	<p class="clan">Члан 49.</p>
	<p>Измене оснивачког акта доноси члан у писменој форми. </p>
	<p>Не постоји потреба овере потписа на изменама оснивачког акта. </p>
	<p class="clan">Члан 50.</p>
	<p>Друштво може да оснива зависна друштва капитала за обављање болничке делатност у складу са законом, o чему одлуку доноси скупштина Друштва.</p>
	<p class="clan">XV. ПРЕЛАЗНЕ И ЗАВРШНЕ ОДРЕДБЕ</p>
	<p class="clan">Члан 51.</p>
	<p>Друштво почиње са радом даном регистрације у регистар привредних субјеката.</p>
	<p class="clan">Члан 52.</p>
	<p>Запослени у Специјалној болници за рехабилитацију „Жубор”, Куршумлија, настављају са радом у Друштву, а своја права остварују у складу са законом и општим актима друштва. 
	</p>
	<p class="clan">Члан 53.</p>
	<p>Даном почетка рада Друштва престаје са радом Специјална болница за рехабилитацију „Жубор”, Куршумлија, која је основана на основу Одлуке о оснивању Специјалне болнице за рехабилитацију „Жубор”, Куршумлија, 05 број 022-3565/2006 од 15. јуна 2006. године („Службени гласник РС”, број 51/06).</p>
	<p class="clan">Члан 54.</p>
	<p>До именовања директора Друштва, дужност директора у својству в.д. директора Друштва обавља ће: Сава Николић, са пребивалиштем/седиштем у Београду, ул. Хусинских рудара 16, ЈМБГ/матични број 2805958710300, који ће извршити и судску оверу ове одлуке у складу са законом.</p>
	<p class="clan">Члан 55.</p>
	<p>Даном објављивања ове одлуке престаје да важи Одлука о оснивању Специјалне болнице за рехабилитацију „Жубор”, друштва са ограниченом одговорношћу, Куршумлија, 05 број 022-3792/2012, коју је донела Влада на седници одржаној 30. маја 2012. године.</p>
	<p class="clan">Члан 56.</p>
	<p>Ову oдлуку објавити у „Службеном гласнику Републике Србије”. </p>
	<p>&nbsp;</p>
	<p class="potpis" style="line-height: 150%; margin-top: 0">05 број 023-9030/2012</p>
	<p class="potpis" style="line-height: 150%; margin-top: 0">У Београду, 13. децембра 2012. године</p>
	<p class="potpis" style="line-height: 150%; margin-top: 0">
	<span class="bold">Влада</span></p>
	<p class="potpis" style="line-height: 150%; margin-top: 0">Председник,</p>
	<p class="potpis" style="line-height: 150%; margin-top: 0">
	<span class="bold">Ивица Дачић,</span> с.р.</p>


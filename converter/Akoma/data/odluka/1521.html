


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>Ha основу члана 33. ст. 2. и 3. Закона о Влади („Службени гласник PC”, бр. 55/05, 71/05 – исправка, 101/07, 65/08 и 16/11) и Стратегије контроле стрељачког и лаког оружја у Републици Србији за период 2010–2015. године („Службени гласник PC”, број 36/10),</p>
	<p>Влада доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ОДЛУКУ</p>
	<p class="naslov" style="line-height: 150%; margin-top: 0">о образовању Савета за стрељачко и лако оружје у Републици Србији</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 81 од 1. новембра 
	2011.</span></p>
	<p class="naslov">&nbsp;</p>
	<p>1. Образује се Савет за стрељачко и лако оружје у Републици Србији ( у даљем тексту: Савет).</p>
	<p>2. Задаци Савета су: </p>
	<p>1) да, у року од шест месеци од оснивања, развије и иницира доношење Акционог плана контроле стрељачког и лаког оружја за Републику Србију, (у даљем тексту: Акциони план); 
	</p>
	<p>2) да прати и процењује утицај проблематике стрељачког и лаког оружја на друштво и јавну безбедност;</p>
	<p>3) да иницира обезбеђење неопходних ресурса за ефикасно и брзо извођење Акционог плана везаног за стрељачко и лако оружје из републичког буџета и да, по потреби, затражи додатна средства од међународне заједнице;</p>
	<p>4) да правовремено дистрибуира информације везане за спровођење Акционог плана;</p>
	<p>5) да изврши оцену одређених интервенција или програма који представљају вид подршке Акционом плану;</p>
	<p>6) да разматра међусобну сарадњу надлежних министарстава при изради информација и извештаја у складу са међународним обавезама Републике Србије;</p>
	<p>7) да подноси периодичне извештаје Влади о напретку који је постигнут у остваривању циљева Стратегије контроле стрељачког и лаког оружја у Републици Србији за период 2010–2015. године (у даљем тексту: Стратегија) и Акционог плана;</p>
	<p>8) да иницира усаглашавање законодавних и нормативних питања са међународним прописима и стандардима који су од значаја за Републику Србију;</p>
	<p>9) да оствари комуникацију са стручним организацијама у циљу ефикасније имплементације Стратегије;</p>
	<p>10) да разматра међусобну сарадњу свих учесника у имплементацији Стратегије;</p>
	<p>11) да иницира и допринесе стварању јединствене националне базе података стрељачког и лаког оружја за потребе праћења (tracing). 3. У Савет се именују:</p>
	<p>– Миљко Симовић, представник Министарства унутрашњих послова, за председавајућег Савета;</p>
	<p>– Драгана Петровић, представник Министарства одбране;</p>
	<p>– Дејан Ракетић, представник Министарства унутрашњих послова;</p>
	<p>– Драган Милојевић, представник Министарства спољних послова;</p>
	<p>– Јасмина Роскић, представник Министарства економије и регионалног развоја;</p>
	<p>– Горан Нешић, представник Министарства правде;</p>
	<p>– Јасминка Гајић, представник Министарства финансија;</p>
	<p>– Зоран Сарајевчић, представник Министарства просвете и науке;</p>
	<p>– Рада Вуксановић, представник Министарства омладине и спорта;</p>
	<p>– др Радослав Митровић, представник Министарства здравља;</p>
	<p>– Јовица Степановић, представник Безбедносно-информативне агенције.</p>
	<p>Као посматрачи, у пружању техничких савета и помоћи, на позив Савета могу учествовати представници из:</p>
	<p>– Техничког опитног центра;</p>
	<p>– Завода за испитивање и жигосање оружја;</p>
	<p>– Фонда за развој Уједињених нација;</p>
	<p>– удружења која се баве питањима стрељачког и лаког оружја.</p>
	<p>На позив Савета, у рад се могу укључити и други органи, организације и удружења.</p>
	<p>Савет може предлагати формирање стручних тимова за спровођење конкретних активности.</p>
	<p>4. Савет доноси пословник о раду којим регулише питања од значаја за рад Савета.</p>
	<p>5. Савет је дужан да надлежном одбору достави извештај о раду најмање сваких 60 дана, а Влади најмање сваких 90 дана.</p>
	<p>6. Савет се образује на време од пет година.</p>
	<p>7. Стручну и административно-техничку потпору Савету пружа Управа за управне послове Министарства унутрашњих послова.</p>
	<p>8. Ова одлука ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">05 број 02-7992/2011</p>
	<p class="potpis" style="line-height: 150%; margin-top: 0">У Београду, 27. октобра 2011. године</p>
	<p class="potpis" style="line-height: 150%; margin-top: 0">
	<span class="bold">Влада</span></p>
	<p class="potpis" style="line-height: 150%; margin-top: 0">Председник,</p>
	<p class="potpis" style="line-height: 150%; margin-top: 0">др 
	<span class="bold">Мирко Цветковић,</span> с.р.</p>




<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	color: #008000;
}
</style>


	<div class="story">
			<p class="Basic-Paragraph">На основу члана 13. став 1. тачка 4) Закона о Агенцији за осигурање депозита („Службени гласник РС”, бр. 14/15 и 51/17), члана 8. ст. 1. и 4. Закона о осигурању депозита („Службени гласник РС”, бр. 14/15, 51/17 и 73/19) и члана 9. став 1. тачка 9) Статута Агенције за осигурање депозита („Службени гласник РС”, бр. 59/15 и 49/16), а на предлог Одбора директора са 253. седнице одржане 15. новембра  2019. године, </p>
			<p class="Basic-Paragraph">Управни одбор Агенције за осигурање депозита на 84. седници одржаној 22. новембра  2019. године, донео је</p>
			<p class="odluka-zakon">ОДЛУКУ</p>
			<p class="odluka-zakon">о утврђивању садржине обрасца Извештаја који банке достављају Агенцији и начина и рокова обрачуна и наплате редовне премије осигурања депозита</p>
			<p class="centar">"Службени гласник РС", број 86 од 6. децембра 
			2019.</p>
			<p class="Basic-Paragraph">1. Овом одлуком Агенција одређује садржај месечних извештаја о укупним, осигураним депозитима и осигураним износима депозита, начин и рокове у којима су банке дужне да јој достављају месечне извештаје о укупним, осигураним депозитима и осигураним износима депозита, као и друге податке од значаја за обављање послова из њеног законског делокруга, и то на начин и у роковима које пропише Агенција. </p>
			<p class="Basic-Paragraph">2. Утврђује се садржина обрасца Извештаја који банке достављају Агенцији и то:</p>
			<p class="Basic-Paragraph">1) Извештај о укупним, осигураним депозитима и осигураним износима депозита –  Образац АГОД 05,</p>
			<p class="Basic-Paragraph">2) Извештај о стању депозита по рочности, валутама и просечној каматној стопи –  Образац АГОД 04,</p>
			<p class="Basic-Paragraph">3) Извештај о стању депозита великих правних лица – Образац АГОД 01.</p>
			<p class="Basic-Paragraph">3. Извештај из тачке 2. став 1. одредба под 1) ове одлуке је месечни извештај који банке достављају Агенцији најкасније до 14. у наредном месецу, за претходни месец. Уколико 14. у месецу пада на дан празника, у суботу или у недељу, рок за достављање извештаја се помера на први наредни радни дан. Изузетно, крајњи рок за достављање Извештаја за месец децембар је 20. јануар.</p>
			<p class="Basic-Paragraph">4. Извештаји из тачке 2. став 1. одредбе под 2) и 3) ове одлуке су месечни извештаји који банке достављају Агенцији најкасније до 20. у наредном месецу, за претходни месец. Уколико 20. у месецу пада на дан празника, у суботу или у недељу, рок за достављање извештаја се помера на први наредни радни дан. </p>
			<p class="Basic-Paragraph">5. Извештај о стању укупних, осигураних депозита и осигураних износа депозита – Образац АГОД 05 даје се у Прилогу 1. и чини саставни део ове одлуке. </p>
			<p class="Basic-Paragraph">6. Банке попуњавају Образац АГОД 05 према „Упутству за попуну обрасца Извештаја о стању укупних, осигураних депозита и осигураних износа депозита (Образац АГОД 05) који банке достављају Агенцији”, који се налази у Прилогу 2. Одлуке и чини њен саставни део.</p>
			<p class="Basic-Paragraph">7. Редовна премија осигурања депозита физичких лица, предузетника, микро, малих и средњих правних лица, плаћа се тромесечно унапред, на основу просечног стања укупних осигураних износа депозита физичких лица, предузетника, микро, малих и средњих правних лица у банци у претходном тромесечју.   </p>
			<p class="Basic-Paragraph">На динарске депозите премија се обрачунава и наплаћује у динарима, а уплата се врши на динарски рачун Агенције – Фонда за осигурање депозита код Народне банке Србије. </p>
			<p class="Basic-Paragraph">На девизне депозите премија се обрачунава и наплаћује у еврима. При утврђивању девизних осигураних износа који улазе у основицу за обрачун редовне премије за депозите положене у еврима и депозите положене у осталим валутама (различитим од евра), банка примењује курс евра према одређеној валути, израчунат на основу званичног средњег курса динара према евру и званичног средњег курса динара према тој валути који важе на последњи дан сваког месеца у тромесечју у складу са чланом 12. став 6. Закона о осигурању депозита и „Упутством за попуну обрасца Извештаја о стању укупних, осигураних депозита и осигураних износа депозита (Образац АГОД 05) који банке достављају Агенцији”. На тако обрачунате девизне осигуране износе који се у оквиру Извештаја банке из тачке 2. став 1. одредба под 1) приказују у динарима, приликом обрачуна и наплате премије  примењује се званичан средњи курс динара према евру који важи на последњи дан сваког месеца у тромесечју. Уплата се врши на девизни рачун Агенције – Фонда за осигурање депозита код Народне банке Србије.</p>
			<p class="Basic-Paragraph">8. Агенција врши обрачун премије, и најкасније другог радног дана у односу на дан пријема Извештаја банке из тачке 2. став 1. одредба под 1) ове одлуке за последњи месец тромесечја доставља банци обрачун са спецификацијом и позивом на уплату премије на одговарајуће рачуне Агенције – Фонда осигурања депозита. </p>
			<p class="Basic-Paragraph">Обрачун са спецификацијом се доставља на плаћање банци путем поште и електронским путем. Рок за уплату премије је три радна дана од дана достављања обрачуна. Агенција на обрачуну назначава крајњи рок за уплату премије. </p>
			<p class="Basic-Paragraph">Под даном достављања обрачуна сматра се дан слања обрачуна банци од стране Агенције.</p>
			<p class="Basic-Paragraph">У случају неблаговременог измиривања обавезе по основу редовне премије осигурања депозита врши се обрачун и наплата затезне камате у складу са Одлуком о начину обрачуна и плаћања затезне камате на неблаговремено плаћене обавезе банака по основу премије осигурања депозита физичких лица, предузетника, микро, малих и средњих правних лица.</p>
			<p class="Basic-Paragraph">9. Извештај АГОД 04 – Извештај о стању депозита по рочности, валутама и просечној каматној стопи, који се даје као Прилог 3. Одлуке и чини њен саставни део, приказује податке о износу депозита и њиховоj просечној каматној стопи као и рочну структуру укупних депозита у банци. </p>
			<p class="Basic-Paragraph">10. Извештај о стању депозита великих правних лица – Образац АГОД 01 даје се у Прилогу 4. и чини саставни део ове oдлуке.</p>
			<p class="Basic-Paragraph">11. Банке попуњавају образац Извештаја из тачке 2. cтав 1. одредба под 3) ове одлуке према „Упутству за попуну обрасца Извештаја о висини депозита великих правних лица (образац АГОД 01) који банке достављају Агенцији”, који се налази у Прилогу 5. Одлуке и чини њен саставни део.</p>
			<p class="Basic-Paragraph">12. Банка је дужна да на позив Агенције, на начин и у роковима које утврди Агенција, достави и друге податке који су Агенцији потребни за обављање њених законом утврђених послова.</p>
			<p class="Basic-Paragraph">13. Даном почетка примене ове одлуке, престаје да важи Одлука о утврђивању садржине обрасца Извештаја који банке достављају Агенцији и начина и рокова обрачуна и наплате редовне премије осигурања депозита О. бр. ОД-218/17 од 5. септембра 2017. године („Службени гласник РС”, број 83/17).</p>
			<p class="Basic-Paragraph">14. Ова одлука ступа на снагу осмог дана од дана oбјављивања у „Службеном гласнику Републике Србије”, а примењује се од 1. јануара 2020. године.</p>
			<p class="Basic-Paragraph">15. Овлашћује се Одбор директора Агенције да може извршити неопходне корекције Извештаја из Прилога 1. и других извештаја у Прилозима под редним бројевима од 2. до 5, у циљу њиховог усаглашавања са прописима. Прилози под редним бројевима од 1. до 5. објављују се у „Службеном гласнику Републике Србије” и достављају свим банкама у року од три  дана од дана извршене корекције.</p>
			<p class="potpis">О. број ОД – 412/19</p>
			<p class="potpis">У Београду, 22. новембра 2019. године</p>
			<p class="potpis">Председник Управног одбора,</p>
			<p class="potpis">емеритус проф. др <span class="bold">Хасан Ханић, </span>с.р.</p>
			<p class="clan" style="text-align: right">Прилози</p>
			<p class="clan" style="text-align: left">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog1.html&amp;doctype=reg&amp;abc=cba&amp;eli=true&amp;eliActId=429410&amp;regactid=429410" target="_blank">
			Прилог 1 - Извештај о стању укупних, осигураних депозита и 
			осигураних износа депозита за месец ..........20.. године - Образац 
			АГОД 05</a></p>
			<p class="clan" style="text-align: left">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog2.html&amp;doctype=reg&amp;abc=cba&amp;eli=true&amp;eliActId=429410&amp;regactid=429410" target="_blank">
			Прилог 2 - Упутство за попуну обрасца Извештаја о стању укупних, 
			осигураних депозита и осигураних износа депозита (образац АГОД 05) 
			који банке достављају Агенцији</a></p>
			<p class="clan" style="text-align: left">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog3.html&amp;doctype=reg&amp;abc=cba&amp;eli=true&amp;eliActId=429410&amp;regactid=429410" target="_blank">
			Прилог 3 - Извештај о стању депозита по рочности, валути и просечној 
			каматној стопи за месец ...........20.. године - Образац АГОД 04</a></p>
			<p class="clan" style="text-align: left">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog4.html&amp;doctype=reg&amp;abc=cba&amp;eli=true&amp;eliActId=429410&amp;regactid=429410" target="_blank">
			Прилог 4 - Извештај о висини депозита великих правних лица за месец 
			.........20.. године - Образац АГОД 01</a></p>
			<p class="clan" style="text-align: left">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/prilog5.html&amp;doctype=reg&amp;abc=cba&amp;eli=true&amp;eliActId=429410&amp;regactid=429410" target="_blank">
			Прилог 5 - Упутство за попуну обрасца Извештаја о висини депозита 
			великих правних лица (образац АГОД 01) који банке достављају 
			Агенцији</a></p>
	</div>


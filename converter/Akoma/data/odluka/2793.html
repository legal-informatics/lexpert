


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 11. став 1. Закона о привредним друштвима („Службени гласник РС”, бр. 36/11 и 99/11), а у вези са чланом 38. Закона о професионалној рехабилитацији и запошљавању особа са инвалидитетом („Службени гласник РС”, број 36/09) и на основу члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08 и 16/11),</p>
	<p>Влада доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ОДЛУКУ</p>
	<p class="naslov" style="line-height: 150%; margin-top: 0">o изменама и допунама Оснивачког акта Друштвеног предузећа „ДЕС” за професионалну рехабилитацију, оспособљавање за рад и запошљавање инвалида, Нови Сад</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 20 од 16. марта 
	2012.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">I. ОСНОВНЕ ОДРЕДБЕ</p>
	<p class="clan">Члан 1.</p>
	<p>Друштвено предузеће „ДЕС” за професионалну рехабилитацију, оспособљавање за рад и запошљавање инвалида, Нови Сад, Богдана Гарабантина број 3, организује се као једночлано друштво с ограниченом одговорношћу, са једнодомним управљањем (у даљем тексту: Предузеће) и послује у складу са прописима којима се уређује правни положај привредних друштава и прописима којима се уређује рад и пословање предузећа за професионалну рехабилитацију и запошљавање особа са инвалидитетом.</p>
	<p class="clan">Члан 2.</p>
	<p>Друштвено предузеће „ДЕС” за професионалну рехабилитацију, оспособљавање за рад и запошљавање инвалида Нови Сад, Богдана Гарабантина број 3 је основано Одлуком Савеза глувих Југославије. Главни одбор Србије Одлуком број 04-1570/1 од 30. децембра 1961. године оснива самосталну установу под називом „ДЕС” заштитна радионица за професионалну рехабилитацију и запошљавање лица дефектних слухом и других инвалида. 
	</p>
	<p>Код Трговинског суда у Новом Саду, на регистарском улошку број 1-416, Решењем број Ус-462/73 од 31. јануара 1974. године уписана је Заштитна радионица за професионалну рехабилитацију и запошљавање лица дефектних слухом и других инвалида са потпуном одговорношћу Нови Сад, Мичуринова 66, која је Решењем број Фи. 6304-6305/78 од 20. априла 1979. године променила назив, седиште и конституисала се као Радна организација за професионалну рехабилитацију и запошљавање лица дефектних слухом и других инвалида „ДЕС” са потпуном одговорношћу Нови Сад, Богдана Гарабантина број 3.</p>
	<p>Решењем број Фи. 73/86 од 15. јануара 1986. године, радна организација се конституисала у Заштитну радну организацију за професионалну рехабилитацију, оспособљавање за рад и запошљавање инвалидних лица оштећених слухом и других инвалида „ДЕС”. Решењем број Фи. 3432/89 од 25. децембра 1989. године организује се као „ДЕС” предузеће у друштвеној својини за професионалну рехабилитацију, оспособљавање за рад и запошљавање инвалидних лица оштећених слухом и других инвалида са потпуном одговорношћу, Нови Сад, Богдана Гарабантина број 3.</p>
	<p>Ово предузеће се Решењем број Фи. 4866/96 од 9. децембра 1996. године, ускладило са Законом о радном оспособљавању и запошљавању инвалида као „ДЕС” предузеће у друштвеној својини за професионалну рехабилитацију, оспособљавање за рад и запошљавање инвалидних лица оштећених слухом и других инвалида са потпуном одговорношћу Нови Сад, Богдана Гарабантина број 3, које Решењем број Фи. 2031/2000 од 29. јуна 2000. године мења статус у Друштвено предузеће „ДЕС” за професионалну рехабилитацију, оспособљавање за рад и запошљавање инвалида Нови Сад, Богдана Гарабантина број 3.</p>
	<p>Решењем Агенције за привредне регистре у Београду, број БД 8613/2005 од 28. јануара 2005. године, ово друштво је преведено у регистар привредних субјеката под пословним именом: Друштвено предузеће ДЕС за професионалну рехабилитацију, оспособљавање за рад и запошљавање инвалида Нови Сад, Богдана Гарабантина број 3.</p>
	<p>На основу Закључка Владе 05 број 46-4168/2011 од 2. јуна 2011. године утврђен је удео државног капитала од 100% у Друштвеном предузећу „ДЕС” за професионалну рехабилитацију, оспособљавање за рад и запошљавање инвалида Нови Сад, Богдана Гарабантина број 3. Републичка дирекција за имовину Републике Србије у име Републике Србије и Друштвено предузеће „ДЕС” за професионалну рехабилитацију, оспособљавање за рад и запошљавање инвалида закључили су Споразум о уделу државне својине у средствима која користи Друштвено предузеће „ДЕС” за професионалну рехабилитацију, оспособљавање за рад и запошљавање инвалида којим је Република Србија преузела оснивачка и управљачка права сразмерно уделу државног капитала. 
	</p>
	<p class="clan">Члан 3.</p>
	<p>Предузеће послује средствима у државној својини.</p>
	<p>Предузеће има својство правног лица.</p>
	<p>Предузеће у правном промету са трећим лицима има сва овлашћења и иступа у своје име и за свој рачун.</p>
	<p class="clan">II. ПОСЛОВНО ИМЕ И СЕДИШТЕ</p>
	<p class="clan">Члан 4.</p>
	<p>Предузеће послује под следећим пословним именом: Предузеће за професионалну рехабилитацију и запошљавање особа са инвалидитетом „ДЕС” друштво с ограниченом одговорношћу, Нови Сад. 
	</p>
	<p>Скраћено пословно име Предузећа је: „ДЕС” д.о.о., Нови Сад.</p>
	<p class="clan">Члан 5.</p>
	<p>Седиште Предузећа је у Новом Саду, Богдана Гарабантина број 3.</p>
	<p class="clan">III. ПЕЧАТ И ШТАМБИЉ ПРЕДУЗЕЋА</p>
	<p class="clan">Члан 6.</p>
	<p>Предузеће има печат и штамбиљ.</p>
	<p>Печат је округлог облика пречника 32 mm, на коме је исписано пословно име и седиште Предузећа, на српском језику, ћириличким писмом.</p>
	<p>Излазни штамбиљ је правоугаоног облика, дужине 60 mm и ширине 30 mm, на коме је исписано пословно име и седиште Предузећа на српском језику, ћириличким писмом.</p>
	<p>Улазни штамбиљ је правоугаоног облика, дужине 65 mm и ширине 32 mm, на коме је исписано пословно име и седиште Предузећа на српском језику, ћириличким писмом.</p>
	<p>Директор Предузећа доноси одлуку којом се утврђује начин употребе и чувања печата и штамбиља Предузећа.</p>
	<p class="clan">IV. ПОДАЦИ О ОСНИВАЧУ</p>
	<p class="clan">Члан 7.</p>
	<p>Оснивач Предузећа је Република Србија за коју на основу законског овлашћења оснивачка права врши Влада, Београд, Улица Немањина број 11 (у даљем тексту: Оснивач).</p>
	<p class="clan">V. ДЕЛАТНОСТ ПРЕДУЗЕЋА</p>
	<p class="clan">Члан 8.</p>
	<p>Претежна делатност Предузећа је: </p>
	<p>88.99 остала непоменута социјална заштита без смештаја</p>
	<p>Поред делатности из става 1. овог члана Предузеће обавља и следеће делатности:</p>
	<p>14 Производња одевних предмета</p>
	<p>14.11 Производња кожне одеће</p>
	<p>14.12 Производња радне одеће</p>
	<p>14.13 Производња остале одеће</p>
	<p>14.14 Производња рубља</p>
	<p>14.19 Производња осталих одевних предмета и прибора</p>
	<p>14.20 Производња производа од крзна</p>
	<p>14.31 Производња плетених и кукичаних чарапа</p>
	<p>14.39 Производња остале плетене и кукичане одеће</p>
	<p>15 Производња коже и предмета од коже</p>
	<p>15.12 Производња путних и ручних торби и сл., сарачких производа и каишева</p>
	<p>15.20 Производња обуће</p>
	<p>16 Прерада дрвета и производи од дрвета, плуте, сламе и прућа, осим намештаја</p>
	<p>16.10 Резање и обрада дрвета</p>
	<p>16.21 Производња фурнира и плоча од дрвета</p>
	<p>16.22 Производња паркета</p>
	<p>16.23 Производња остале грађевинске столарије и елемената</p>
	<p>16.24 Производња дрвне амбалаже</p>
	<p>16.29 Производња осталих производа од дрвета, плуте, сламе и прућа</p>
	<p>17 Производња папира и производа од папира</p>
	<p>17.21 Производња таласастог папира и картона и амбалаже од папира и картона</p>
	<p>17.22 Производња предмета од папира за личну употребу и употребу у домаћинству</p>
	<p>17.23 Производња канцеларијских предмета од папира</p>
	<p>17.24 Производња тапета</p>
	<p>17.29 Производња осталих производа од папира и картона</p>
	<p>18 Штампање и умножавање аудио и видео записа</p>
	<p>18.11 Штампање новина</p>
	<p>18.12 Остало штампање</p>
	<p>18.13 Услуге припреме за штампу</p>
	<p>18.14 Књиговезачке и сродне услуге</p>
	<p>18.20 Умножавање снимљених записа</p>
	<p>22 Производња производа од гуме и пластике</p>
	<p>22.22 Производња амбалаже од пластике</p>
	<p>22.23 Производња предмета од пластике за грађевинарство</p>
	<p>22.29 Производња осталих производа од пластике</p>
	<p>25 Производња металних производа, осим машина и уређаја</p>
	<p>25.11 Производња металних конструкција и делова конструкција</p>
	<p>25.12 Производња металних врата и прозора</p>
	<p>25.21 Производња котлова и радијатора за централно грејање</p>
	<p>25.29 Производња осталих металних цистерни, резервоара и контејнера</p>
	<p>25.61 Обрада и превлачење метала</p>
	<p>25.62 Машинска обрада метала</p>
	<p>25.93 Производња жичаних производа, ланаца и опруга</p>
	<p>25.94 Производња везних елемената и вијчаних машинских производа</p>
	<p>25.99 Производња осталих металних производа</p>
	<p>27 Производња електричне опреме</p>
	<p>27.12 Производња опреме за дистрибуцију електричне енергије и опреме за прављање електричне енергије</p>
	<p>27.33 Производња опреме за повезивање жица и каблова</p>
	<p>27.40 Производња опреме за осветљење</p>
	<p>27.90 Производња остале електричне опреме</p>
	<p>31 Производња намештаја</p>
	<p>31.01 Производња намештаја за пословне и продајне просторе</p>
	<p>31.02 Производња кухињског намештаја</p>
	<p>31.09 Производња осталог намештаја</p>
	<p>33 Поправка и монтажа машина и опреме</p>
	<p>33.11 Поправка металних производа</p>
	<p>33.12 Поправка машина</p>
	<p>43 Специјализовани грађевински радови</p>
	<p>43.12 Припремна градилишта</p>
	<p>43.21 Постављање електричних инсталација</p>
	<p>43.29 Остали инсталациони радови у грађевинарству</p>
	<p>43.31 Малтерисање</p>
	<p>43.32 Уградња столарије</p>
	<p>43.33 Постављање подних и зидних облога</p>
	<p>43.34 Бојење и застакљивање</p>
	<p>43.39 Остали завршни радови</p>
	<p>43.91 Кровни радови</p>
	<p>43.99 Остали непоменути специфични грађевински радови</p>
	<p>46 Трговина на велико, осим трговине моторним возилима и мотоциклима</p>
	<p>46.13 Посредовање у продаји дрвне грађе и грађевинског материјала</p>
	<p>46.15 Посредовање у продаји намештаја, предмета за домаћинство и металне робе</p>
	<p>46.16 Посредовање у продаји текстила, одеће, крзна, обуће и предмета од коже</p>
	<p>46.18 Специјализовано посредовање у продаји посебних производа</p>
	<p>46.19 Посредовање у продаји разноврсних производа</p>
	<p>46.41 Трговина на велико текстилом</p>
	<p>46.42 Трговина на велико одећом и обућом</p>
	<p>46.47 Трговина на велико намештајем, теписима и опремом за осветљење</p>
	<p>46.49 Трговина на велико осталим производима за домаћинство</p>
	<p>46.65 Трговина на велико канцеларијским намештајем</p>
	<p>46.73 Трговина на велико дрветом, грађевинским материјалом и санитарном опремом</p>
	<p>46.74 Трговина на велико металном робом, инсталационим материјалима, опремом и прибором за грејање</p>
	<p>46.77 Трговина на велико отпацима и остацима</p>
	<p>46.90 Неспецијализована трговина на велико</p>
	<p>47 Трговина на мало, осим трговине моторним возилима и мотоциклима</p>
	<p>47.91 Трговина на мало посредством поште или преко интернета</p>
	<p>47.99 Остала трговина на мало изван продавница, тезги и пијаца</p>
	<p>49 Копнени саобраћај и цевоводни транспорт</p>
	<p>49.41 Друмски превоз терета</p>
	<p>68 Пословање некретнинама</p>
	<p>68.10 Куповина и продаја властитих некретнина</p>
	<p>68.20 Изнајмљивање властитих или изнајмљених некретнина и управљање њима</p>
	<p>73 Рекламирање и истраживање тржишта</p>
	<p>73.11 Делатност рекламних агенција</p>
	<p>74 Остале стручне, научне и техничке делатности</p>
	<p>74.10 Специјализоване дизајнерске делатности</p>
	<p>81 Услуге одржавања објеката и околине</p>
	<p>81.30 Услуге уређења и одржавања околине</p>
	<p>85 Образовање</p>
	<p>85.59 Остало образовање</p>
	<p>95 Поправка рачунара и предмета за личну употребу и употребу у домаћинству</p>
	<p>95.24 Одржавање и поправка намештаја.</p>
	<p class="clan">VI. ОСНОВНИ КАПИТАЛ</p>
	<p class="clan">Члан 9.</p>
	<p>Основни капитал Предузећа износи 50.774.000,00 динара, што је по средњем курсу Народне банке Србије 4.326.714,96 евра, према Потврди Удружења банака Србије о прерачуну основног капитала из динара у USD доларе број 6/2-85166 од 25. октобра 2011. године и Потврди Удружења банака Србије о прерачуну основног капитала из USD долара у евре 0501 број 6/2-85167 од 25. октобра 2011. године.</p>
	<p>Сходно наведеном, оснивачки улог оснивача износи 4.326.714,96 евра на име новчаног улога.</p>
	<p>Средства за рад Предузећа чини: </p>
	<p>1) право коришћења на непокретностима и то: </p>
	<p>(1) на зградама постојећим на к.п. број 6593 КО Нови Сад 1, уписаним у Лист непокретности број 2632 КО Нови Сад 1, као „пословна зграда за коју није утврђена делатност, под редним бројем 1, приземна, објекат има одобрење за употребу, у улици Богдана Гарабантина број 3”, „пословна зграда за коју није утврђена делатност, под редним бројем 2, приземна, објекат има одобрење за употребу, у улици Богдана Гарабантина”, „пословна зграда за коју није утврђена делатност, под редним бројем 3, приземна, објекат има одобрење за употребу, у улици Богдана Гарабантина”, „пословна зграда за коју није утврђена делатност, под редним бројем 4, приземна, објекат има одобрење за употребу, у улици Богдана Гарабантина”, „пословна зграда за коју није утврђена делатност, под редним бројем 5, приземна, објекат има одобрење за употребу, у улици Богдана Гарабантина”, „пословна зграда за коју није утврђена делатност, под редним бројем 6, приземна, објекат има одобрење за употребу у улици Богдана Гарабантина”, пословна зграда за коју није утврђена делатност, под редним бројем 7, приземна, објекат има одобрење за употребу, у улици Богдана Гарабантина”,</p>
	<p>(2) на згради постојећој на к.п. број 6594/2, КО Нови Сад 1, уписаној у Лист непокретности број 2632 КО Нови Сад 1, као „Зграда графичке индустрије, под редним бројем 1, приземна, објекат има одобрење за употребу, у улици Богдана Гарабантина”,</p>
	<p>(3) на згради постојећој на к.п. број 6594/3, КО Нови Сад 1, уписаној у Лист непокретности број 2632 КО Нови Сад 1, као „Зграда графичке индустрије, под редним бројем 1, приземна, објекат има одобрење за употребу, у улици Богдана Гарабантина”,</p>
	<p>(4) на згради постојећој на к.п. број 6594/4, КО Нови Сад 1, уписаној у Лист непокретности број 2632 КО Нови Сад 1, као „Зграда графичке индустрије, под редним бројем 1, приземна, објекат има одобрење за употребу, у улици Богдана Гарабантина”,</p>
	<p>(5) земљиште које чине к.п. бр. 6593, 6594/1, 6594/2, 6594/3, 6594/4, као земљишта под објектом и земљишта која служе за редовну употребу објеката,</p>
	<p>(6) на зградaма постојећим на к.п. број 7716/1 КО Нови Сад 1, као „пословна зграда за коју није утврђена делатност, под редним бројем 1, приземна, објекат преузет из земљишне књиге, у улици Футошки пут, број 8”, „пословна зграда за коју није утврђена делатност, под редним бројем 2, приземна, објекат преузет из земљишне књиге, у улици Футошки пут”, „пословна зграда за коју није утврђена делатност, под редним бројем 3, приземна, објекат преузет из земљишне књиге, у улици Футошки пут”, „пословна зграда за коју није утврђена делатност, под редним бројем 4, приземна, објекат преузет из земљишне књиге, у улици Футошки пут”, „пословна зграда за коју није утврђена делатност, под редним бројем 5, приземна, објекат преузет из земљишне књиге, у улици Футошки пут”, „пословна зграда за коју није утврђена делатност, под редним бројем 6, приземна, објекат преузет из земљишне књиге, у улици Футошки пут”, „пословна зграда за коју није утврђена делатност, под редним бројем 7, приземна, објекат преузет из земљишне књиге, у улици Футошки пут”, са земљиштем на коме се објекти налазе, као и на земљишту које служи за редовну употребу објекта; 
	</p>
	<p>2) друге непокретности, покретне ствари (посебно опрема), новчана средства и хартије од вредности, као и права и обавезе које Друштвено предузеће „ДЕС” за професионалну рехабилитацију, оспособљавање за рад и запошљавање инвалида, Нови Сад има на дан 2. јуна 2011. године.</p>
	<p class="clan">VII. РАСПОДЕЛА ДОБИТИ</p>
	<p class="clan">Члан 10.</p>
	<p>Добит Предузећа, утврђена у складу са законом, може се расподелити за повећање основног капитала, резерве или за друге намене, у складу са законом и овом одлуком.</p>
	<p>Одлуку о расподели добити доноси Скупштина Предузећа, уз сагласност оснивача.</p>
	<p class="clan">VIII. ЗАСТУПАЊЕ ПРЕДУЗЕЋА</p>
	<p class="clan">Члан 11.</p>
	<p>Предузеће заступа директор Предузећа, без ограничења.</p>
	<p>Директор може у оквиру својих овлашћења дати другом лицу писано пуномоћје за заступање Предузећа.</p>
	<p class="clan">IX. УПРАВЉАЊЕ ПРЕДУЗЕЋЕМ</p>
	<p class="clan">Члан 12.</p>
	<p>Управљање Предузећем је организовано као једнодомно. </p>
	<p>Органи Предузећа су: </p>
	<p>1) Скупштина; </p>
	<p>2) један директор.</p>
	<p class="clan">X. СКУПШТИНА ПРЕДУЗЕЋА</p>
	<p class="clan">Члан 13.</p>
	<p>Овлашћења Скупштине Предузећа врши Оснивач, преко овлашћених представника, с тим да број овлашћених представника Оснивача не може бити мањи од три.</p>
	<p>Одлуку о одређивању и разрешењу председника и чланова Скупштине Предузећа доноси Оснивач.</p>
	<p class="clan">Члан 14.</p>
	<p>Скупштина Предузећа у оквиру својих овлашћења одлучује о:</p>
	<p>1) изменaма оснивачког акта; </p>
	<p>2) усвајању финансијских извештаја, као и извештаја ревизора ако су финансијски извештаји били предмет ревизије; 
	</p>
	<p>3) надзору над радом директора и о усвајању извештаја директора;</p>
	<p>4) повећању и смањењу основног капитала Предузећа, као и о свакој емисији хартија од вредности; 
	</p>
	<p>5) расподели добити и начину покрића губитака, укључујући и одређивање дана стицања права на учешће у добити и дана исплате учешћа у добити члановима Предузећа; 
	</p>
	<p>6) именовању и разрешењу директора и утврђивању накнаде за његов рад односно о начелима за утврђивање те накнаде;</p>
	<p>7) именовању ревизора и утврђивању накнаде за његов рад; </p>
	<p>8) покретању поступка ликвидације, као и о подношењу предлога за покретање стечајног поступка од стране Предузећа; 
	</p>
	<p>9) именовању ликвидационог управника и усвајању ликвидационих биланса и извештаја ликвидационог управника; 
	</p>
	<p>10) стицању сопствених удела; </p>
	<p>11) обавезама чланова Предузећа на додатне уплате и о враћању тих уплата; 
	</p>
	<p>12) захтеву за иступање члана Предузећа; </p>
	<p>13) искључењу члана Предузећа из разлога неплаћања, односно неуношења уписаног улога; 
	</p>
	<p>14) покретању спора за искључење члана Предузећа; </p>
	<p>15) повлачењу и поништењу удела; </p>
	<p>16) давању прокуре; </p>
	<p>17) покретању поступка и давању пуномоћја за заступање Предузећа у спору са прокуристом, као и у спору са директором;</p>
	<p>18) покретању поступка и давању пуномоћја за заступање Предузећа у спору против члана Предузећа; 
	</p>
	<p>19) статусним променама и променама правне форме; </p>
	<p>20) давању одобрења на правне послове у којима постоји лични интерес, у складу са чланом 66. Закона о привредним друштвима; 
	</p>
	<p>21) давању сагласности на стицање, продају, давање у закуп, залагање или друго располагање имовином велике вредности у смислу члана 470. Закона о привредним друштвима; 
	</p>
	<p>22) доношењу пословника о раду;</p>
	<p>23) другим пословима и о другим питањима, у складу са Законом о привредним друштвима и оснивачким актом. 
	</p>
	<p>Акте из става 1. тач. 1), 2), 4) 5) 8) и 9) овог члана Скупштина Предузећа доноси уз сагласност Оснивача. 
	</p>
	<p class="clan">XI. ДИРЕКТОР ПРЕДУЗЕЋА </p>
	<p class="clan">Члан 15.</p>
	<p>Директора Предузећа бира и разрешава Скупштина Предузећа.</p>
	<p>Директор Предузећа бира се на период од четири године.</p>
	<p>Директор Предузећа је у радном односу у Предузећу са пуним радним временом.</p>
	<p class="clan">Члан 16.</p>
	<p>Директор Предузећа:</p>
	<p>1) заступа Предузеће;</p>
	<p>2) организује и води пословање Предузећа, у складу са законом и овом одлуком;</p>
	<p>3) стара се о законитости рада и одговара за законитост рада Предузећа;</p>
	<p>4) стара се о испуњености услова и обављању послова професионалне рехабилитације и запошљавање особа са инвалидитетом; 
	</p>
	<p>5) стара се о испуњавању услова за одржање статуса Предузећа, у складу са прописима о запошљавању особа са инвалидитетом;</p>
	<p>6) предлаже доношење одлука из делокруга рада Скупштине Предузећа;</p>
	<p>7) спроводи одлуке Скупштине Предузећа;</p>
	<p>8) одлучује о правима, обавезама и одговорностима запослених у Предузећу, у складу са законом којим се уређују радни односи;</p>
	<p>9) доноси акт о организацији и систематизацији послова и друге опште акте Предузећа;</p>
	<p>10) обавља друге послове у складу са законом и овом одлуком.</p>
	<p class="clan">XII. ИНТЕРНИ РЕВИЗОР</p>
	<p class="clan">Члан 17.</p>
	<p>Интерни ревизор:</p>
	<p>1) контролише веродостојност и комплетност финансијских извештаја Предузећа;</p>
	<p>2) контролише усклађеност пословања Предузећа са законом, програмом рада и пословања Предузећа;</p>
	<p>3) обавља и друге послове у складу са законом.</p>
	<p class="clan">Члан 18.</p>
	<p>Интерни ревизор извештава Скупштину Предузећа о:</p>
	<p>1) веродостојности и потпуности финансијских извештаја Предузећа;</p>
	<p>2) основаности предлога за расподелу добити;</p>
	<p>3) другим питањима од значаја за оцену законитости и целисходности поступања у спровођењу пословне политике и пословања Предузећа.</p>
	<p>Интерни ревизор подноси извештај о питањима из става 1. овог члана најмање једанпут годишње приликом разматрања годишњег финансијског извештаја, а по потреби и у току године када то затражи Скупштина Предузећа или Оснивач.</p>
	<p class="clan">XIII. АКТИ ПРЕДУЗЕЋА</p>
	<p class="clan">Члан 19.</p>
	<p>У Предузећу се води књига одлука.</p>
	<p>У књигу одлука уносе се одлуке које доноси Скупштина Предузећа.</p>
	<p class="clan">Члан 20.</p>
	<p>Акти Предузећа су и правилници и одлуке којима се, у складу са законом уређују одређена питања.</p>
	<p>Измене и допуне правилника и одлука врше се на начин и по поступку који су одређени за њихово доношење.</p>
	<p class="clan">Члан 21.</p>
	<p>Предузећe води пословне књиге и саставља и подноси рачуноводствене исправе и финансијске извештаје у складу са законом којим се уређује рачуноводство и ревизија.</p>
	<p class="clan">Члан 22.</p>
	<p>Предузеће је дужно да држи и чува све акте Предузећа у складу са законом којим се уређује правни положај привредних друштава.</p>
	<p class="clan">XIV. ЗАШТИТА ЖИВОТНЕ СРЕДИНЕ</p>
	<p class="clan">Члан 23.</p>
	<p>Предузеће је, при обављању делатности, дужно да се стара о заштити животне средине, у складу са законом.</p>
	<p class="clan">XV. ПРЕСТАНАК ПРЕДУЗЕЋА</p>
	<p class="clan">Члан 24.</p>
	<p>Предузеће престаје:</p>
	<p>1) одлуком Скупштине Предузећа;</p>
	<p>2) статусним променама које воде престанку;</p>
	<p>3) стечајем или ликвидацијом;</p>
	<p>4) ако се правноснажном пресудом утврди ништавост регистрације и одреди брисање Предузећа;</p>
	<p>5) у другим случајевима предвиђеним законом.</p>
	<p class="clan">XVI. ИЗМЕНА ОСНИВАЧКОГ АКТА</p>
	<p class="clan">Члан 25.</p>
	<p>О измени оснивачког акта одлучује Скупштина Предузећа, уз сагласност Оснивача.</p>
	<p>Не постоји потреба овере потписа на измени оснивачког акта.</p>
	<p class="clan">XVII. ПРЕЛАЗНЕ И ЗАВРШНЕ ОДРЕДБЕ</p>
	<p class="clan">Члан 26.</p>
	<p>Запослени у Друштвеном предузећу „Дес” за професионалну рехабилитацију, оспособљавање за рад и запошљавање инвалида Нови Сад, настављају да раде у Предузећу, а своја права и обавезе остварују у складу са законом и општим актима Предузећа.</p>
	<p class="clan">Члан 27.</p>
	<p>Предузеће ће општа акта ускладити са овом одлуком у року од три месеца од дана регистрације Предузећа у Регистру привредних субјеката.</p>
	<p class="clan">Члан 28.</p>
	<p>До избора директора Предузећа дужност директора обављаће у својству вршиоца дужности директора Предузећа, Александар Бурсић, ЈМБГ 1709966800065, који ће извршити и судску оверу ове одлуке у складу са законом. 
	</p>
	<p class="clan">Члан 29.</p>
	<p>Ову одлуку објавити у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">05 број 023-1585/2012</p>
	<p class="potpis" style="line-height: 150%; margin-top: 0">У Београду, 9. марта 2012. године</p>
	<p class="potpis" style="line-height: 150%; margin-top: 0">
	<span class="bold">Влада</span></p>
	<p class="potpis" style="line-height: 150%; margin-top: 0">Председник,</p>
	<p class="potpis" style="line-height: 150%; margin-top: 0">др 
	<span class="bold">Мирко Цветковић, </span>с.р.</p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	</style>


	<div class="story">
				<p><span class="redakcijskipreciscentekst">Редакцијски пречишћен 
				текст</span></p>
				<p>На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 74/12 – УС, 7/14 – УС и 44/14), </p>
				<p>Влада доноси</p>
				<p class="odluka-zakon">ОДЛУКУ</p>
				<p class="odluka-zakon">о образовању Савета за питања старости и старења</p>
				<p class="auto-style1">"Службени гласник РС", бр. 119 од 29. 
				децембра 2017, 12 од 22. фебруара 2019.</p>
				<p>1. Образује се Савет за питања старости и старења као стручно саветодавно тело Владе (у даљем тексту: Савет), на време од четири године од дана ступања на снагу ове одлуке.</p>
				<p>2. Задаци Савета су да:</p>
				<p>1) разматра питања старења, друштвеног и економског положаја старих лица, могућности коришћења њихових радних и стваралачких потенцијала и учешћа у развоју друштва, привредном и јавном животу;</p>
				<p>2) покреће одговарајуће иницијативе за унапређење сарадње са државним органима, стручним, хуманитарним и струковним организацијама и удружењима ради побољшања квалитета живота у старости; </p>
				<p>3) подстиче и укључује све релевантне чиниоце да на свим нивоима делују у циљу стварања бољих могућности за активно старење; </p>
				<p>4) подстиче остваривање ефикасне подршке и сарадње између различитих старосних група, како би заједнички осмислили иновативна решења за подизање квалитета живота особа у старијој доби;</p>
				<p>5) разматра питања унапређења научних и стручних дисциплина у области геронтологије, односно у области бриге о старијима; </p>
				<p>6) покреће иницијативе за измене и допуне прописа који регулишу питања од значаја за социјалну сигурност и квалитет живота у старости; </p>
				<p>7) предлаже унапређивање и усмеравање међународне сарадње у овој области;</p>
				<p>8) заузима ставове, даје мишљења и кроз препоруке предлаже одговарајућа решења за предузимање одговарајућих мера које доприносе остваривању унапређења у области геронтологије;</p>
				<p>9) прати стања у области остваривања циљева социјалне заштите старијих; </p>
				<p>10) оцењује ефекте предузетих мера и о томе обавештава Владу;</p>
				<p>11) иницира и подржава различите програме и активности у области старости и старења и њихову имплементацију у друштву, привредном и јавном сектору. </p>
				<p>3. У Савет се именују:</p>
				<p>1) за председника:</p>
				<p>– проф. др Славица Ђукић Дејановић, министар без портфеља у Влади;</p>
				<p>2) за заменика:</p>
				<p>– Милош Јанковић, помоћник министра за рад, запошљавање, борачка и социјална питања; </p>
				<p>3) за чланове:</p>
				<p>– Чедомир Бацковић, помоћник министра правде;</p>
				<p>– др Биљана Зекавица, Министарство за рад, запошљавање, борачка и социјална питања;</p>
				<p>– др Весна Књегињић, Министарство здравља;</p>
				<p>– Борка Рајшић, Министарство културе и информисања;</p>
				<p>– Викторија Подбој, шеф Одсека за развој научноистраживачких кадрова, Министарство просвете, науке и технолошког развоја;</p>
				<p>– Маша Митровић, самостални саветник, Министарство финансија;</p>
				<p>– доц. др Зоран Весић, Факултет политичких наука;</p>
				<p>– Јована Вазура, помоћник директора у Градском центру за социјални рад у Београду;</p>
				<p>– Љиљана Секулић, Републички завод за статистику;</p>
				<p>– Сузана Мишић, Геронтолошки центар Београд;</p>
				<p>– Душан Здравковић, Друштво за образовање одраслих, Мрежа Хуманас;</p>
				<p>– Биљана Пејић, саветник за планирање каријере-координатора, Национална служба за запошљавање;</p>
				<p>– Јелица Тимотијевић, директор Сектора за односе са јавношћу, Републички фонд пензијског и инвалидског осигурања;</p>
				<p>– др Драгана Динић, Геронтолошко друштво Србије;</p>
				<p>– Божидар Дакић, Републички завод за социјалну заштиту;</p>
				<p>– Андреја Стајшић, Покрајински секретаријат за социјалну политику, демографију и равноправност полова;</p>
				<p>– Драган Петковић, секретар Савеза пензионера Србије;</p>
				<p>– Наташа Тодоровић, Црвени крст Србије;</p>
				<p>4. Чланови Савета неће добијати финансијску надокнаду за учешће у раду Савета.</p>
				<p>5. Савет доставља извештај о раду надлежном одбору најмање сваких 60 дана, а Влади најмање сваких 90 дана.</p>
				<p>6. Стручну и административно-техничку потпору Савету пружа Министарство за рад, запошљавање, борачка и социјална питања
				<span class="v2-clan-left-1">и Кабинет министра без портфеља 
				задуженог за демографију и популациону политику</span>.</p>
				<p><span class="hide-change">*Службени гласник РС, број 12/2019</span></p>
				<p>7. Даном ступања на снагу ове одлуке престаје да важи Одлука о образовању Савет за питања старости и старења („Службени гласник РС”, бр. 93/07, 72/10 – др. пропис).</p>
				<p>8. Ова одлука ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis">05 број 02-12963/2017</p>
				<p class="potpis">У Београду, 28. децембра 2017. године</p>
				<p class="potpis"><span class="bold">Влада</span></p>
				<p class="potpis">Председник, </p>
				<p class="potpis"><span class="bold">Ана Брнабић,</span> с.р. </p>
	</div>


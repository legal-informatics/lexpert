


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p class="redakcijskipreciscentekst">Редакцијски пречишћен текст</p>
				<p>&nbsp;</p>
				<p>&nbsp;</p>
				<p>На основу члана 33. ст. 2. и 3. Закона о Влади („Службени гласник РС”, бр. 55/05,71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p class="odluka-zakon">ОДЛУКУ</p>
				<p class="odluka-zakon">о образовању Радне групе за реализацију корективних активности у вези са ревизорским налазима који се односе на ИКТ аспекте функционисања система за управљање претприступном помоћи Европске уније (ИПА)</p>
				<p class="centar">"Службени гласник РС", бр. 86 од 22. септембра 
				2017, 78 од 19. октобра 2018.</p>
				<p>1. Образује се Радна група за реализацију корективних активности у вези са ревизорским налазима који се односе на ИКТ аспекте функционисања система за управљање претприступном помоћи Европске уније (ИПА) (у даљем тексту: Радна група).</p>
				<p>2. Задаци Радне групе су:</p>
				<p>1) израда и усвајање Плана активности за отклањање недостатака у вези са препорукама ревизије;</p>
				<p>2) прикупљање, праћење и анализирање података о предузетим мерама и активностима за отклањање свих недостатака од стране државних органа;</p>
				<p>3) иницирање измене прописа и других мера са циљем унапређења области информационе безбедности;</p>
				<p>4) јачање сарадње између органа државне управе и служби Владе чији су представници укључени у рад Радне групе са циљем отклањања недостатака и унапређења области информационе безбедности;</p>
				<p>5) разматрање, давање предлога, мишљења и стручних образложења у вези са свим другим питањима од значаја за отклањање недостатака који се односе на област информационе безбедности.</p>
				<p class="v2-clan-left-1">3. У Радну групу именују се:</p>
				<p class="v2-clan-left-1">– за председника:</p>
				<p class="v2-clan-left-1">Петар Јањић, вршилац дужности 
				помоћника Генералног секретара Владе;</p>
				<p class="v2-clan-left-1">– за чланове:</p>
				<p class="v2-clan-left-1">1) Небојша Петровић, вршилац дужности 
				помоћника министра финансија,</p>
				<p class="v2-clan-left-1">2) Слободан Недељковић, помоћник 
				министра унутрашњих послова,</p>
				<p class="v2-clan-left-1">3) Марко Јовановић, вршилац дужности 
				помоћника министра финансија,</p>
				<p class="v2-clan-left-1">4) Слободан Карановић, заменик 
				директора Канцеларије за ревизију система управљања средствима 
				Европске уније,</p>
				<p class="v2-clan-left-1">5) Зоран Јовановић, виши саветник у 
				Канцеларији за информационе технологије и електронску управу,</p>
				<p class="v2-clan-left-1">6) Александар Сарић, шеф Одсека у 
				Министарству финансија,</p>
				<p class="v2-clan-left-1">7) Милан Војводић, самостални саветник 
				у Министарству трговине, туризма и телекомуникација,</p>
				<p class="v2-clan-left-1">8) Горан Илић, сарадник у Министарству 
				финансија,</p>
				<p class="v2-clan-left-1">9) Дејан Гојковић, начелник Одељења у 
				Министарству за европске интеграције.</p>
				<p class="hide-change">*Службени гласник РС, број 78/2018</p>
				<p>4. Радна група образује се на период до реализације задатака из тачке 2. ове одлуке.</p>
				<p>5. Радна група, ради обављања послова из тачке 2. ове одлуке, може да тражи податке, документа и извештаје од државних органа и других организација од значаја за делокруг рада Радне групе.</p>
				<p>6. Радна група се састаје по потреби, а најмање једном месечно.</p>
				<p>7. У раду Радне групе могу учествовати представници других органа, као и стручњаци из области информационе безбедности ради давања стручних мишљења у вези са појединим питањима из делокруга Радне групе.</p>
				<p>8. Стручне и административне послове за потребе Радне групе обавља Министарство финансија – Сектор за управљање средствима Европске уније.</p>
				<p>9. Радна група подноси извештај о свом раду надлежном одбору Владе и министру финансија најмање сваких 60 дана, ради информисања.</p>
				<p>10. Ова одлука ступа на снагу наредног дана од дана објављивања у „Службеном гласнику Републике Србије”.</p>
				<p class="potpis">05 број 02-9090/2017-1</p>
				<p class="potpis">У Београду, 22. септембра 2017. године</p>
				<p class="potpis"><span class="bold">Владa</span></p>
				<p class="potpis">Председник,</p>
				<p class="potpis"><span class="bold">Ана Брнабић, </span>с.р.</p>
	</div>


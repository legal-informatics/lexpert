


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 6. став 2. Закона о јавним предузећима („Службени гласник РС”, број 15/16), чл. 11. и 141. Закона о привредним друштвима („Службени гласник РС”, бр. 36/11, 99/11, 83/14 – др. закон и 5/15) и члана 17. став 1. и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p>&nbsp;</p>
				<p class="odluka-zakon">ОДЛУКУ</p>
				<p class="naslov">о изменама и допунама Оснивачког акта Привредног друштва за пружање комуналних и других услуга „Енергетика и одржавање” д.о.о. Београд </p>
				<p class="auto-style1">"Службени гласник РС", број 41 од 21. априла 
				2016.</p>
				<p class="naslov">&nbsp;</p>
				<p class="clan">I. ОСНОВНЕ ОДРЕДБЕ</p>
				<p class="clan">Члан 1.</p>
				<p>Привредно друштво за пружање комуналних и других услуга „ЕНЕРГЕТИКА И ОДРЖАВАЊЕ” д.о.о. Београд, Батајнички друм 23, МБ 07026633, уписано у Регистар привредних субјеката Решењем Агенције за привредне регистре БД бр. 51508/2005 од 27. јуна 2005. године (у даљем тексту: Друштво), овим актом усклађује организацију и општа акта након промене власништва на основном капиталу, извршене Решењем Владе о преузимању власничких права на друштвеном капиталу 05 број 023-13962/2015 од 25. децембра 2015. године.</p>
				<p>Друштво се организује као једночлано друштво с ограниченом одговорношћу.</p>
				<p>На питања која нису уређена овим актом примењују се одредбе Закона о јавним предузећима ( у даљем тексту: Закон) и Закона о привредним друштвима.</p>
				<p class="clan">Члан 2.</p>
				<p>Друштво има својство правног лица.</p>
				<p>Друштво у правном промету са трећим лицима има сва овлашћења и иступа у своје име и за свој рачун.</p>
				<p class="clan">II. ПОСЛОВНО ИМЕ И СЕДИШТЕ ДРУШТВА</p>
				<p class="clan">Члан 3.</p>
				<p>Друштво послује под следећим пословним именом:</p>
				<p>ПРИВРЕДНО ДРУШТВО ЗА ПРУЖАЊЕ КОМУНАЛНИХ И ДРУГИХ УСЛУГА ЕНЕРГЕТИКА И ОДРЖАВАЊЕ ДОО, БЕОГРАД (ЗЕМУН).</p>
				<p>Скраћено пословно име Друштва је:</p>
				<p>ЕНЕРГЕТИКА И ОДРЖАВАЊЕ ДОО БЕОГРАД – ЗЕМУН.</p>
				<p>Седиште Друштва је у Београду, Земун, Батајнички друм 23.</p>
				<p>О промени пословног имена одлучује Скупштина Друштва.</p>
				<p class="clan">III. ПЕЧАТ И ШТАМБИЉ ДРУШТВА</p>
				<p class="clan">Члан 4.</p>
				<p>Друштво има печат округлог облика пречника 30 mm са следећом садржином:</p>
				<p>„Привредно друштво за пружање комуналних и других услуга</p>
				<p>ЕНЕРГЕТИКА И ОДРЖАВАЊЕ ДОО</p>
				<p>Београд (Земун)”.</p>
				<p>У средини печата је заштитни знак Друштва елипсастог облика пројекције стилизованог великог слова „Е” на таласастој површини.</p>
				<p>Друштво има и мали печат округлог облика пречника 20 mm са следећом садржином:</p>
				<p>„Привредно друштво за пружање комуналних и других услуга</p>
				<p>ЕНЕРГЕТИКА И ОДРЖАВАЊЕ ДОО</p>
				<p>Београд (Земун)”.</p>
				<p>У средини је заштитни знак као и на великом печату, али сразмерно умањен.</p>
				<p>Друштво има штамбиљ правоугаоног облика дужине 70 mm, ширине 23 mm са следећим садржајем:</p>
				<p>„Привредно друштво за пружање</p>
				<p>комуналних и других услуга</p>
				<p>ЕНЕРГЕТИКА И ОДРЖАВАЊЕ ДОО</p>
				<p>Бр.__________________________</p>
				<p>_________________20____. године</p>
				<p>Београд (Земун), Батајнички друм 23”.</p>
				<p>О промени печата и штамбиља одлучује директор Друштва.</p>
				<p class="clan">IV. ПОДАЦИ О ОСНИВАЧУ ДРУШТВА</p>
				<p class="clan">Члан 5.</p>
				<p>Оснивач Друштва је Република Србија за коју, на основу законског овлашћења, оснивачка права врши Влада, Београд, Немањина 11 (у даљем тексту: Оснивач), са 100% власништва над уделом.</p>
				<p class="clan">V. ДЕЛАТНОСТ ДРУШТВА</p>
				<p class="clan">Члан 6.</p>
				<p>Претежна делатност Друштва је: </p>
				<p>35.30 Снабдевање паром и климатизација.</p>
				<p>Друштво обавља делатност снабдевања паром и климатизације, као делатност од општег интереса, у складу са законом којим се уређују комуналне делатности.</p>
				<p>Поред делатности из става 1. овог члана Друштво обавља и следеће делатности:</p>
				<p>16.23 Производња остале грађевинске столарије и елемената</p>
				<p>16.24 Производња дрвене амбалаже</p>
				<p>16.29 Производња осталих производа од дрвета, плуте, сламе и прућа</p>
				<p>25.11 Производња металних конструкција и делова конструкција</p>
				<p>25.12 Производња металних врата и прозора</p>
				<p>25.29 Производња осталих металних цистерни, резервоара и контејнера</p>
				<p>25.91 Производња челичних буради и сличне амбалаже</p>
				<p>25.92 Производња амбалаже од лаких метала</p>
				<p>29.20 Производња каросерија за моторна возила, приколице и полуприколице</p>
				<p>31.01 Производња намештаја за пословне и продајне просторе</p>
				<p>31.09 Производња осталог намештаја</p>
				<p>35.12 Пренос електричне енергије</p>
				<p>35.13 Дистрибуција електричне енергије</p>
				<p>35.22 Дистрибуција гасовитих горива гасоводом</p>
				<p>36.00 Сакупљање, пречишћавање и дистрибуција воде</p>
				<p>42.21 Изградња цевовода</p>
				<p>42.99 Изградња осталих непоменутих грађевина</p>
				<p>43.11 Рушење објеката</p>
				<p>43.12 Припрема градилишта</p>
				<p>43.91 Кровни радови</p>
				<p>43.21 Постављање електричних инсталација</p>
				<p>43.29 Остали изолациони радови у грађевинарству</p>
				<p>43.22 Постављање водоводних, канализационих, грејних и климатизационих система</p>
				<p>43.31 Малтерисање</p>
				<p>43.32 Уградња столарије</p>
				<p>43.33 Постављање подних и зидних облога</p>
				<p>43.34 Бојење и застакљивање</p>
				<p>43.39 Остали завршни радови</p>
				<p>43.99 Остали непоменути специфични грађевински радови</p>
				<p>46.74 Трговина на велико металном робом, инсталационим материјалима, опремом и прибором за грејање</p>
				<p>62.01 Рачунарско програмирање</p>
				<p>62.02 Консултантске делатности у области информационе технологије</p>
				<p>62.03 Управљање рачунарском опремом</p>
				<p>62.09 Остале услуге информационе технологије</p>
				<p>63.11 Обрада података, хостинг и сл.</p>
				<p>63.12 Веб портали</p>
				<p>81.10 Услуге одржавања објеката</p>
				<p>81.21 Услуге редовног чишћења зграда</p>
				<p>81.22 Услуге осталог чишћења зграда и опреме</p>
				<p>81.29 Услуге осталог чишћења</p>
				<p>81.30 Услуге уређења и одржавања околине</p>
				<p>95.11 Поправка рачунара и периферне опреме</p>
				<p>95.12 Поправка комуникационе опреме</p>
				<p>95.21 Поправка електронских апарата за широку употребу</p>
				<p>95.22 Поправка апарата за домаћинство и кућне и баштенске опреме</p>
				<p>95.29 Поправка осталих личних предмета и предмета за домаћинство.</p>
				<p class="clan">VI. ОСНОВНИ КАПИТАЛ </p>
				<p class="clan">Члан 7.</p>
				<p>Основни капитал Друштва на дан 31. децембар 1997. године износи 19.480.000,00 динара.</p>
				<p>Основни капитал уплаћен је у целости.</p>
				<p class="clan">VII. СТИЦАЊЕ И ПРЕНОС УДЕЛА </p>
				<p class="clan">Члан 8.</p>
				<p>Члан Друштва на основу унетог улога у имовину Друштва стиче удео у Друштву. </p>
				<p class="clan">Члан 9.</p>
				<p>Пренос удела је слободан и врши се на основу одлуке члана.</p>
				<p>Друштво води евиденцију чланова, коју држи у свом седишту. </p>
				<p>Пренос удела повлачи измену оснивачког акта Друштва. </p>
				<p>Удео се преноси уговором у писаној форми. </p>
				<p>Пренос удела има правно дејство према Друштву од момента уписа преноса у регистар привредних субјеката. </p>
				<p class="clan">Члан 10.</p>
				<p>На пренос удела примењују се одредбе овог акта и закона. </p>
				<p class="clan">VIII. ПРАВА, ОБАВЕЗЕ И ОДГОВОРНОСТИ ОСНИВАЧА <br>ПРЕМА ДРУШТВУ И ДРУШТВА ПРЕМА ОСНИВАЧУ </p>
				<p class="clan">Члан 11.</p>
				<p>Друштво за своје обавезе у правном промету одговара целокупном својом имовином. </p>
				<p>Оснивач не одговара за обавезе Друштва, а сноси ризик пословања до висине свог улога. </p>
				<p class="clan">Члан 12.</p>
				<p>Друштво доноси годишњи програм пословања на који сагласност даје Оснивач на предлог министарства надлежног за послове привреде (у даљем тексту: министарство).</p>
				<p>Годишњи програм из става 1. овог члана Друштво доставља Оснивачу, најкасније до 1. децембра текуће године за наредну годину.</p>
				<p class="clan">Члан 13.</p>
				<p>Друштво је дужно да министарству доставља тромесечне извештаје о реализацији годишњег, односно трогодишњег програма пословања, на прописаном обрасцу, у складу са Законом.</p>
				<p class="clan">Члан 14.</p>
				<p>У случају поремећаја у пословању Друштва Оснивач предузима мере којима ће се обезбедити услови за несметано обављање делатности од општег интереса, осим ако је оснивачким актом и законом којим се одређује делатност од општег интереса другачије одређено, а нарочито:</p>
				<p>1) промену унутрашње организације;</p>
				<p>2) разрешење органа које именује и именовање привремених органа;</p>
				<p>3) ограничење у погледу права располагања појединим средствима у јавној својини;</p>
				<p>4) друге мере одређене законом којим се одређују делатности од општег интереса и оснивачким актом.</p>
				<p class="clan">Члан 15.</p>
				<p>Право на штрајк остварује се у складу са Законом.</p>
				<p class="clan">IX. ДОБИТ ДРУШТВА, ПОКРИВАЊЕ ГУБИТКА И ИМОВИНА ДРУШТВА</p>
				<p class="clan">Члан 16.</p>
				<p>Добит је финансијски резултат пословања у једној пословној години, који се оствари после одбитака свих трошкова пословања, укључујући и сва примања запослених лица и сва друга давања по основу доприноса, пореза и других финансијских дажбина.</p>
				<p>Добит Друштва уплаћује се у складу са Законом.</p>
				<p class="clan">Члан 17.</p>
				<p>Ако Друштво по годишњем извештају искаже губитак, одлуку о начину покривања губитка доноси Скупштина Друштва, у складу са овом одлуком и важећим прописима.</p>
				<p class="clan">Члан 18.</p>
				<p>Друштво има своју имовину којом управља и располаже у складу са законом и овом одлуком.</p>
				<p>Имовину Друштва чине право својине на покретним и непокретним стварима, новчана средства и хартије од вредности и друга имовинска права, која су пренета у својину Друштва у складу са законом, укључујући и право коришћења на стварима у јавној својини.</p>
				<p class="clan">Члан 19.</p>
				<p>Друштво располаже имовином у складу са законом којим се уређује јавна својина, законом којим се уређује правни положај привредних друштава и са овим актом.</p>
				<p class="clan">Члан 20.</p>
				<p>Друштво не може да отуђи објекте и друге непокретности, постројења и уређаје који су у функцији обављања делатности од општег интереса, осим ради њихове замене због дотрајалости, модернизације или техничко-технолошких унапређења.</p>
				<p class="clan">X. УПРАВЉАЊЕ ДРУШТВОМ</p>
				<p class="clan">Члан 21.</p>
				<p>Управљање Друштвом је организовано као једнодомно.</p>
				<p>Органи Друштва су Скупштина Друштва и директор Друштва.</p>
				<p class="clan">XI. СКУПШТИНА ДРУШТВА</p>
				<p class="clan">Члан 22.</p>
				<p>Овлашћења Скупштине Друштва врши Оснивач преко овлашћених представника с тим да број овлашћених представника Оснивача не може бити мањи од три.</p>
				<p>Одлуку о одређивању и разрешењу представника који чине Скупштину Друштва доноси Оснивач.</p>
				<p class="clan">Члан 23.</p>
				<p>Скупштина Друштва:</p>
				<p>1) усваја финансијске извештаје, као и извештаје ревизора ако су финансијски извештаји били предмет ревизије;</p>
				<p>2) усваја годишњи, односно трогодишњи програм рада и пословања Друштва;</p>
				<p>3) именује ревизора и одређује накнаду за његов рад;</p>
				<p>4) одлучује о повећању и смањењу основног капитала Друштва;</p>
				<p>5) одлучује о промени делатности Друштва;</p>
				<p>6) одлучује о статусним променама и промени правне форме и престанку Друштва;</p>
				<p>7) одлучује о промени пословног имена и седишта Друштва;</p>
				<p>8) даје одобрење на правне послове чланова Друштва, односно директора и других лица у складу са чланом 35. Закона о привредним друштвима;</p>
				<p>9) даје сагласност на стицање, продају, давање у закуп, залагање или друго располагање имовином велике вредности, у складу са законом којим се уређује правни положај привредних друштава;</p>
				<p>10) доноси измене оснивачког акта Друштва;</p>
				<p>11) одлучује о образовању огранка Друштва и давању пословног пуномоћја огранцима;</p>
				<p>12) даје сагласност на организацију и систематизацију послова Друштва;</p>
				<p>13) доноси одлуку о расподели добити и покрићу губитка;</p>
				<p>14) врши друге послове и одлучује о другим питањима из делокруга Скупштине Друштва, у складу са законом и овом одлуком.</p>
				<p>Одлуке из става 1. тач. 1), 2), 4), 5), 6), 7), 9), 10), 11) и 13) овог члана Скупштина Друштва доноси уз сагласност Оснивача.</p>
				<p class="clan">Члан 24.</p>
				<p>Седнице Скупштине Друштва могу бити редовне и ванредне.</p>
				<p>Седница Скупштине Друштва сазива се по потреби, а обавезно у случајевима прописаним законом.</p>
				<p>Скупштину сазива:</p>
				<p>1) директор Друштва;</p>
				<p>2) председник Скупштине Друштва.</p>
				<p>Скупштина се одржава у седишту Друштва или на другој адреси уколико председник Скупштине Друштва тако одлучи.</p>
				<p>Скупштина Друштва одржава се најмање једном годишње (годишња Скупштина) најкасније у року од шест месеци после завршетка пословне године ради усвајања финансијских извештаја.</p>
				<p>Између годишњих седница одржавају се ванредне седнице на захтев овлашћених предлагача.</p>
				<p class="clan">Члан 25.</p>
				<p>Седница Скупштине Друштва сазива се писаним позивом упућеним члановима Скупштине Друштва на адресу из евиденције података о члановима Друштва, а позив се сматра достављеним даном слања препоручене пошиљке поштом, осим ако се на другачији начин позивања члан Скупштине Друштва писаним путем сагласио.</p>
				<p>Позив за седницу доставља се члану Скупштине Друштва најкасније осам дана пре дана одржавања седнице.</p>
				<p>На седници Скупштине Друштва може се расправљати и одлучивати о питањима на дневном реду, а о другим питањима када о томе одлучи Скупштина.</p>
				<p class="clan">Члан 26.</p>
				<p>Седница Скупштине Друштва може се одржати и коришћењем конференцијске везе или друге аудио и визуелне комуникацијске опреме, тако да сва лица која учествују на седници могу да се чују и разговарају једни са другима, чиме се сматра да су лица која на овај начин учествују на седници Скупштине лично присутна.</p>
				<p>Члан Скупштине Друштва може гласати и писаним путем под условом да је писмено стигло до момента одржавања седнице Скупштине.</p>
				<p>Свака одлука Скупштине може се донети и ван седнице, уколико је потпише већина чланова Скупштине.</p>
				<p class="clan">Члан 27.</p>
				<p>Скупштина Друштва може донети пословник којим ближе уређује начин рада и одлучивања.</p>
				<p>Седницом Скупштине Друштва председава председник Скупштине.</p>
				<p>Председника Скупштине бирају чланови Скупштине Друштва из свог састава.</p>
				<p class="clan">Члан 28.</p>
				<p>Свака одлука Скупштине Друштва уноси се у записник који води председник Скупштине, односно записничар ако га именује председник Скупштине.</p>
				<p>Председник Скупштине Друштва је одговоран за уредно сачињавање записника.</p>
				<p class="clan">XII. ЗАСТУПАЊЕ ДРУШТВА</p>
				<p class="clan">Члан 29.</p>
				<p>Друштво у пословима унутрашњег и спољнотрговинског промета заступа директор Друштва без ограничења.</p>
				<p>Директор Друштва може, у оквиру својих овлашћења дати другом лицу писано пуномоћје за заступање Друштва.</p>
				<p>Директор Друштва заступа Друштво према трећим лицима у складу са овим актом, одлукама Скупштине Друштва и законом.</p>
				<p>Директор Друштва не може издати пуномоћје за заступање нити заступати Друштво у спору у којем је супротна страна он или са њим повезано лице.</p>
				<p>У случају из става 4. овог члана, пуномоћје издаје Скупштина Друштва.</p>
				<p class="clan">XIII. ДИРЕКТОР ДРУШТВА</p>
				<p class="clan">Члан 30.</p>
				<p>Директора Друштва, именује Оснивач, на период од четири године, у складу са Законом.</p>
				<p class="clan">Члан 31.</p>
				<p>Директор Друштва:</p>
				<p>1) представља и заступа Друштво;</p>
				<p>2) организује и руководи процесом рада;</p>
				<p>3) води пословање Друштва;</p>
				<p>4) одговара за законитост рада Друштва;</p>
				<p>5) предлаже дугорочни и средњорочни план пословне стратегије и развоја и одговоран је за њихово спровођење;</p>
				<p>6) предлаже годишњи, односно трогодишњи програм пословања и одговоран је за његово спровођење;</p>
				<p>7) предлаже финансијске извештаје;</p>
				<p>8) бира извршне директоре;</p>
				<p>9) бира представнике Друштва у скупштини друштва капитала чији је једини власник Друштво;</p>
				<p>10) закључује уговоре о раду са извршним директорима, у складу са законом којим се уређују радни односи;</p>
				<p>11) доноси акт о систематизацији;</p>
				<p>12) врши друге послове одређене законом, оснивачким актом и статутом.</p>
				<p class="clan">Члан 32.</p>
				<p>Мандат директора престаје истеком периода на који је именован, оставком и разрешењем.</p>
				<p>Поступак за именовање директора покреће се шест месеци пре истека периода на који је именован, односно у року од 30 дана од дана подношења оставке или разрешења.</p>
				<p class="clan">XIV. АКТИ И ДОКУМЕНТИ ДРУШТВА</p>
				<p class="clan">Члан 33.</p>
				<p>Акти Друштва су правилници и одлуке којима се на општи начин уређују одређена питања.</p>
				<p>Измене и допуне правилника и одлука врше се на начин и по поступку који су одређени за њихово доношење.</p>
				<p class="clan">Члан 34.</p>
				<p>Друштво води пословне књиге и саставља и подноси рачуноводствене исправе и финансијске извештаје у складу са законом којим се уређује рачуноводство и ревизија.</p>
				<p class="clan">Члан 35.</p>
				<p>Друштво је дужно да држи и чува све акте и документе Друштва у складу са законом којим се уређује правни положај привредних друштава.</p>
				<p class="clan">XV. ЗАШТИТА ЖИВОТНЕ СРЕДИНЕ</p>
				<p class="clan">Члан 36.</p>
				<p>Друштво је при обављању делатности дужно да се стара о заштити животне средине, у складу са законом и другим прописима.</p>
				<p class="clan">XVI. ТРАЈАЊЕ И ПРЕСТАНАК ДРУШТВА</p>
				<p class="clan">Члан 37.</p>
				<p>Друштво је основано на неодређено време.</p>
				<p>Друштво престаје да постоји одлуком Скупштине Друштва и у другим случајевима предвиђеним законом.</p>
				<p class="clan">XVII. ИЗМЕНЕ ОСНИВАЧКОГ АКТА</p>
				<p class="clan">Члан 38.</p>
				<p>Оснивачки акт се мења на начин предвиђен овим актом и законом.</p>
				<p class="clan">XVIII. ПРЕЛАЗНЕ И ЗАВРШНЕ ОДРЕДБЕ</p>
				<p class="clan">Члан 39.</p>
				<p>Запослени у Привредном друштву за пружање комуналних и других услуга „ЕНЕРГЕТИКА И ОДРЖАВАЊЕ” д.о.о. Београд, настављају да раде у Друштву, а своја права и обавезе остварују у складу са законом и општим актима Друштва.</p>
				<p class="clan">Члан 40.</p>
				<p>До избора директора Друштва, дужност директора, у својству вршиоца дужности директора, обављаће Зоран Роквић, ЈМБГ: 0402963714026, који ће поднети одговарајућу пријаву за упис података у Регистар привредних субјеката, у складу са овом одлуком и законом.</p>
				<p class="clan">Члан 41.</p>
				<p>Друштво ће опште акте ускладити са овом одлуком у року од три месеца од дана регистрације Друштва у Регистар привредних субјеката.</p>
				<p class="clan">Члан 42.</p>
				<p>Ову одлуку објавити у „Службеном гласнику Републике Србије”.</p>
				<p class="potpis">05 број 023-4046/2016 </p>
				<p class="auto-style2">У Београду, 15. априла 2016. године</p>
				<p class="auto-style2"><span class="bold">Влада</span></p>
				<p class="auto-style2">Председник,</p>
				<p class="auto-style2"><span class="bold">Александар Вучић, </span>с.р.</p>
	</div>


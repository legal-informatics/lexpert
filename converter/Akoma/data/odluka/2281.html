


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p class="broj">&nbsp;</p>
				<p>На основу члана 35. став 4. Закона о рачуноводству („Службени гласник РС”, број 62/13) и члана 18. став 1. тачка 3. Закона о Народној банци Србије („Службени гласник РС”, бр. 72/03, 55/04, 85/05 – др. закон, 44/10, 76/12 и 106/12), </p>
				<p>Гувернер Народне банке Србије доноси</p>
				<p>&nbsp;</p>
				<p class="odluka-zakon" style="margin-top: 0; margin-bottom: 0">ОДЛУКУ</p>
				<p class="naslov" style="margin-top: 0">о облику и садржају статистичког извештаја за банке </p>
				<p class="naslov" style="margin-top: 0">
				<span style="font-weight: 400">"Службени гласник РС", број 71 од 
				11. јула 2014.</span></p>
				<p class="naslov">&nbsp;</p>
				<p class="clan">I. УВОДНЕ ОДРЕДБЕ</p>
				<p>1. Овoм одлуком се за банке прописују образац статистичког извештаја и садржина позиција у том обрасцу. </p>
				<p>Образац из става 1. ове тачке одштампан је уз ову одлуку и њен је саставни део (Прилог 1).</p>
				<p>2. При попуњавању обрасца из тачке 1. ове одлуке, на одређене позиције у колонама за текућу и претходну годину уносе се подаци с група рачуна и рачуна прописаних одлуком којом се уређују Контни оквир и садржина рачуна у Контном оквиру за банке, као и из аналитичких и других евиденција које банке водe а у којима су дужне да обезбеде податке за унос на позиције тог обрасца на којима није назначен рачун или је назначен део рачуна.</p>
				<p>У образац из тачке 1. ове одлуке износи се уписују у хиљадама динара.</p>
				<p>У позиције обрасца из тачке 1. ове одлуке под ознакама АОП од 9028 до 9031 уписују се нето износи (салдо на рачуну умањен за одговарајући део исправке вредности).</p>
				<p>3. Банке, у складу с чланом 35. Закона о рачуноводству, Агенцији за привредне регистре достављају статистички извештај на обрасцу прописаном овом одлуком, у једном примерку.</p>
				<p class="clan">II. САДРЖИНА ПОЗИЦИЈА У ОБРАСЦУ СТАТИСТИЧКОГ ИЗВЕШТАЈА</p>
				<p>4. У образац из тачке 1. ове одлуке банке уносе податке у колоне 4 и 5, према садржини прописаној за сваку од позиција тог обрасца.</p>
				<p>5. Под ознаком АОП 9001 – Трошкови зарада, исказују се обрачунате нето зараде. </p>
				<p>6. Под ознаком АОП 9002 – Трошкови накнада зарада, исказују се обрачунате нето накнаде зарада. </p>
				<p>7. Под ознаком АОП 9003 – Трошкови пореза на зараде и накнаде зарада, исказују се трошкови обрачунатих пореза на зараде и накнаде зарада. </p>
				<p>8. Под ознаком АОП 9004 – Трошкови доприноса на зараде и накнаде зарада, исказују се трошкови обрачунатих доприноса за пензијско и здравствено осигурање, као и за остала осигурања запослених и други доприноси на зараде и накнаде зарада.</p>
				<p>9. Под ознаком АОП 9005 – Трошкови накнада за привремене и повремене послове, исказују се трошкови обрачунатих накнада за наведене послове. </p>
				<p>10. Под ознаком АОП 9006 – Остали лични расходи, исказују се трошкови осталих личних расхода, као што су отпремнине за одлазак у пензију, лична примања чланова управног одбора и остала лична примања запослених.</p>
				<p>11. Под ознаком АОП 9007 – Трошкови материјала, исказују се расходи материјала, енергије, резервних делова и ситног инвентара.</p>
				<p>12. Под ознаком АОП 9008 – Трошкови производних услуга, исказују се услуге које имају карактер материјалних трошкова.</p>
				<p>13. Под ознаком АОП 9009 – Трошкови закупнина, исказују се укупни расходи за закупнине (закуп земљишта, пословног простора и основних средстава, као и друге врсте закупа).</p>
				<p>14. Под ознаком АОП 9010 – Трошкови закупнина за земљиште, исказују се само расходи у вези са закупом земљишта.</p>
				<p>15. Под ознаком АОП 9011 – Трошкови амортизације, исказују се трошкови амортизације нематеријалних улагања и основних средстава обрачунати у корист одговарајућих аналитичких рачуна исправке вредности нематеријалних улагања и основних средстава у оквиру рачуна 339, 349 и 359.</p>
				<p>16. Под ознаком АОП 9012 – Нематеријални трошкови (без пореза и доприноса), исказују се укупни нематеријални трошкови, који обухватају трошкове накнада, непроизводних услуга, репрезентације, премија осигурања (осим премија осигурања по основу осигурања живота запослених), чланарине и остале нематеријалне трошкове. </p>
				<p>17. Под ознаком АОП 9013 – Трошкови премија осигурања, исказује се део нематеријалних трошкова који се односе на премије осигурања нематеријалних улагања, основних средстава, залиха, потраживања и других средстава, као и на премије осигурања депозита.</p>
				<p>18. Под ознаком АОП 9014 – Накнаде трошкова запосленима, исказује се део нематеријалних трошкова који се односи на накнаде трошкова смештаја и исхране на службеном путу, накнаде трошкова превоза за долазак на радно место и одлазак с радног места, накнаде за смештај и исхрану на терену, као и друге накнаде трошкова запосленима.</p>
				<p>19. Под ознаком АОП 9015 – Трошкови накнада другим физичким лицима, исказује се део нематеријалних трошкова који се односи на ауторске хонораре, накнаде трошкова смештаја и исхране на службеном путу, накнаде трошкова превоза за долазак на радно место и одлазак са радног места, накнаде за смештај и исхрану на терену, као и друге накнаде трошкова послодавцима и другим физичким лицима.</p>
				<p>20. Под ознаком АОП 9016 – Трошкови чланарина, исказује се део нематеријалних трошкова који се односи на чланарине за пословна и друга удружења. </p>
				<p>21. Под ознаком АОП 9017 – Трошкови репрезентације, исказују се издаци за репрезентацију, укључујући и вредност сопствених производа, робе и услуга.</p>
				<p>22. Под ознаком АОП 9018 – Трошкови пореза, осим пореза на зараде и накнаде зарада, пореза на остале приходе грађана и пореза на добит, исказују се наведени трошкови.</p>
				<p>23. Под ознаком АОП 9019 – Трошкови доприноса, исказују се трошкови доприноса, осим доприноса на зараде и накнаде зарада.</p>
				<p>24. Под ознаком АОП 9020 – Остали трошкови, исказују се сви остали трошкови пословања, као и трошкови истраживања.</p>
				<p>25. Под ознаком АОП 9021 – Новчане казне и пенали, исказује се део осталих расхода који се односи на новчане казне и пенале.</p>
				<p>26. Под ознаком АОП 9022 – Расходи по основу курсних разлика, исказују се расходи по основу негативних курсних разлика, који укључују и расходе од негативних курсних разлика по основу валутне клаузуле.</p>
				<p>27. Под ознаком АОП 9023 – Остали приходи оперативног пословања, исказују се приходи од продаје производа и услуга, приходи од активирања учинака, приходи од субвенција, дотација, регреса, компензација и повраћаја дажбина по основу продаје производа и услуга, приходи од доприноса и чланарина, као и други приходи из оперативног пословања који су обрачунати у рачуноводственој исправи, назависно од времена њихове наплате.</p>
				<p>28. Под ознаком АОП 9024 – Приходи од давања земљишта у закуп, исказује се део осталих прихода из оперативног пословања који се односе на приходе од закупа земљишта.</p>
				<p>29. Под ознаком АОП 9025 – Приходи од дивиденди и учешћа, исказују се приходи од дивиденди и остали приходи од учешћа.</p>
				<p>30. Под ознаком АОП 9026 – Приходи од накнаде штете по основу осигурања, исказује се део осталих прихода који су настали накнадом штете по основу осигурања.</p>
				<p>31. Под ознаком АОП 9027 – Приходи од курсних разлика, исказују се приходи од позитивних курсних разлика, који укључују и приходе од позитивних курсних разлика по основу уговорене валутне клаузуле.</p>
				<p>32. Под ознаком АОП 9028 – Залихе, исказује се вредност залиха материјала, алата и инвентара, резервних делова, осталих залиха и средстава стечених наплатом потраживања.</p>
				<p>33. Под ознаком АОП 9029 – Залихе материјала, залихе алата и инвентара и залихе резервних делова, исказује се вредност залиха материјала, вредност залиха алата и инвентара који ће се у целини отписати при стављању у употребу и вредност залиха резервних делова.</p>
				<p>34. Под ознаком АОП 9030 – Остале залихе, исказује се вредност осталих залиха којима банке располажу.</p>
				<p>35. Под ознаком АОП 9031 – Средства стечена наплатом потраживања, исказују се наведена средства.</p>
				<p>36. Под ознаком АОП 9032 – Просечан број запослених по основу стања на крају месеца, уписује се, као цео број, просечан број запослених утврђен на основу стања на крају сваког месеца пословне године.</p>
				<p>37. Под ознаком АОП 9033 – Број обичних акција, уписује се апсолутни број обичних акција на крају године.</p>
				<p>38. Под ознаком АОП 9034 – Број приоритетних акција, уписује се апсолутни број приоритетних акција на крају године.</p>
				<p>39. Под ознаком АОП 9035 – Номинална вредност обичних акција, уписује се укупна номинална вредност свих обичних акција на крају године.</p>
				<p>40. Под ознаком АОП 9036 – Номинална вредност приоритетних акција, уписује се укупна номинална вредност свих приоритетних акција на крају године.</p>
				<p>41. Под ознакама АОП од 9037 до 9045 исказују се износ плаћених аконтација дивиденди из добитка у току године и износи дивиденди из добитка за претходне године исплаћени у текућој години.</p>
				<p>42. Ова oдлука објављује се у „Службеном гласнику Републике Србије” и ступа на снагу 31. децембра 2014. године.</p>
				<p>&nbsp;</p>
				<p class="potpis" style="margin-top: 0">О. број 10</p>
				<p class="potpis" style="margin-top: 0">У Београду, 9. јула 2014. године</p>
				<p class="potpis" style="margin-top: 0">Гувернер</p>
				<p class="potpis" style="margin-top: 0">Народне банке Србије,</p>
				<p class="potpis" style="margin-top: 0">др <span class="bold">Јоргованка Табаковић,</span> с.р.</p>
				<p class="potpis" style="margin-top: 0">&nbsp;</p>
				<p class="potpis" style="margin-top: 0"><b><span lang="hr">
				ПРИЛОЗИ</span></b></p>
				<p class="potpis" style="margin-top: 0">&nbsp;</p>
				<p class="potpis" style="margin-top: 0; text-align:left">
				<span lang="hr">Прилог 1 -
				<a target="_blank" href="http://www.pravno-informacioni-sistem.rs/SlGlasnikPortal/prilozi/prilog1.htm&amp;doctype=reg&amp;abc=cba&amp;eli=true&amp;eliActId=424276&amp;regactid=424276">
				<font color="#008000">Статистички извештај за 20___. годину</font></a></span></p>
				<p align="center">&nbsp;</p>
				<p align="center">&nbsp;</p>
	</div>


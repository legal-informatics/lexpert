

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: center;
}
</style>


	<div class="story">
			<p class="Basic-Paragraph">На основу члана 46. став 1. Закона о планирању и изградњи („Службени гласник РС”, бр. 72/09, 81/09 – испрaвка, 64/10 – УС, 24/11, 121/12, 42/13 – УС, 50/13 – УС, 98/13 – УС, 132/14, 145/14, 83/18 и 31/19) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph"> Влада доноси</p>
			<p class="odluka-zakon">ОДЛУКУ </p>
			<p class="naslov">о изради Просторног плана подручја посебне намене инфраструктурног коридора железничке пруге Београд–Ниш</p>
			<p class="auto-style1">"Службени гласник РС", број 38 од 31. маја 
			2019.</p>
			<p class="Basic-Paragraph">1. Приступа се изради Просторног плана подручја посебне намене инфраструктурног коридора железничке пруге Београд–Ниш (у даљем тексту: Просторни план).</p>
			<p class="Basic-Paragraph">2. Оквирна граница Просторног плана обухвата делове територија градова Јагодина и Крушевац, градске општине Ниш „Црвени крстˮ и општина Велика Плана, Лапово, Баточина, Ћуприја, Свилајнац, Параћин, Ћићевац, Варварин и Алексинац, и то на територији: </p>
			<p class="Basic-Paragraph">1) града Јагодина целе катастарске општине: Багрдан (село), Милошево, Ланиште, Рибник, Буковче, Јагодина, Кончарево и Мајур;</p>
			<p class="Basic-Paragraph">2) града Крушевца целу катастарску општину Ђунис;</p>
			<p class="Basic-Paragraph">3) градске општине Ниш „Црвени крстˮ целе катастарске општине: Суповац, Мезграја, Вртиште и Трупале;</p>
			<p class="Basic-Paragraph">4) општине Велика Плана целе катастарске општине: Велика Плана I, Велика Плана II, Старо Село, Ново Село и Марковац;</p>
			<p class="Basic-Paragraph">5) општине Лапово целу катастарску општину Лапово;</p>
			<p class="Basic-Paragraph">6) општине Баточина целу катастарску општину Брзан;</p>
			<p class="Basic-Paragraph">7) општине Ћуприја целу катастарску општину Мијатовац;</p>
			<p class="Basic-Paragraph">8) општине Свилајнац целу катастарску општину Војска;</p>
			<p class="Basic-Paragraph">9) општине Параћин целе катастарске општине: Параћин, Параћин град, Стрижа, Ратаре, Сикирица и Дреновац;</p>
			<p class="Basic-Paragraph">10) општине Ћићевац целе катастарске општине: Појате, Ћићевац, Ћићевац град, Лучина и Сталаћ;</p>
			<p class="Basic-Paragraph">11) општине Варварин целу катастарску општину Варварин (село);</p>
			<p class="Basic-Paragraph">12) општине Алексинац целе катастарске општине: Витковац, Доњи Љубеш, Срезовац, Горњи Љубеш, Корман, Трњане, Доњи Адровац, Прћиловица, Житковац, Моравац, Нозрина, Лужане, Тешица, Банковац, Грејач и Велики Дреновац.</p>
			<p class="Basic-Paragraph">Оквирна граница обухвата Просторног плана дата је у Прилогу – Графички приказ оквирне границе обухвата Просторног плана, који је одштампан уз ову одлуку и чини њен саставни део. Коначна граница обухвата Просторног плана биће дефинисана Нацртом Просторног плана.</p>
			<p class="Basic-Paragraph">3. Услови и смернице планских документа вишег реда и развојних стратегија за израду Просторног плана садржани су у:</p>
			<p class="Basic-Paragraph">1) Закону о Просторном плану Републике Србије од 2010. до 2020. године („Службени гласник РС”, број 88/10), којим је утврђено да се за потребе развоја железничког саобраћаја планира развој Коридора X и мреже пруга Републике Србије магистралне „Еˮ пруге: Е-70 и Е-85: Београд–Ниш. Просторним планом су дефинисани основни правци развоја свих инфраструктурних система, као и железничке мреже у Републици Србији;</p>
			<p class="Basic-Paragraph">2) Уредби о утврђивању Програма имплементације Просторног плана Републике Србије за период од 2016. до 2020. године („Службени гласник РС”, број 104/16), којом су утврђени стратешки приоритети у реализацији плана развоја до 2020. године. Коридор X и магистралне „Еˮ пруге: Е-70 и Е-85: Београд–Ниш представљају први приоритет. Прва етапа има за циљ формирање двоколосечних пруга „високе перформансе” на највећој дужини северно од Ниша у складу са могућностима финансирања;</p>
			<p class="Basic-Paragraph">3) Изменама и допунама Регионалног просторног плана административног подручја града Београда („Службени лист града Београдаˮ, број 38/11), којим је утврђено да је модернизација другог колосека на Коридору X пруге Е-70, модернизација постојеће двоколосечне пруге на Коридору X, Београд–Ниш (Е-70) за брзине 120–140 km/h и изградња постојеће једноколосечне пруге, као двоколосечне, са елементима трасе за брзине 250 km/h и опремом 160 km/h један од основних циљева развоја железничке инфраструктуре до 2020. године;</p>
			<p class="Basic-Paragraph">4) Одлуци о Националном програму јавне железничке инфраструктуре за период од 2017. до 2021. године („Службени гласник РС”, број 53/17), којом је утврђено да су основни циљеви развоја Коридора Х брзе, квалитетне и конкурентне железничке везе са значајно редукованим временима путовања између великих градских, комерцијалних и индустријских центара Републике Србије и Европе. Развој железничке инфраструктуре планира се ревитализацијом, реконструкцијом, изградњом и модернизацијом са циљем да се при дефинисању реконструкција траса максимално задрже постојећи коридори у којима су формиране просторне целине и садржаји, са минимумом неопходног заузимања новог земљишта. </p>
			<p class="Basic-Paragraph">Израда Просторног плана биће заснована на планској, студијској, техничкој и другој документацији, резултатима досадашњих истраживања и важећим документима у Републици Србији.</p>
			<p class="Basic-Paragraph">4. Планирање, коришћење, уређење и заштита простора заснива се на принципима уређења и коришћења простора утврђеним чланом 3. Закона о планирању и изградњи, као и другим важећим прописима Републике Србије.</p>
			<p class="Basic-Paragraph">5. &nbsp;Визија и дугорочни циљ развоја доношења Просторног плана је обезбеђење просторних услова за остварење посебне намене подручја у условима одрживог развоја планског подручја. </p>
			<p class="Basic-Paragraph">6. Концептуални оквир планирања, коришћења, уређења и заштите планског подручја заснива се на обезбеђењу услова за: модернизацију и реконструкцију постојеће железничке пруге Београд–Ниш (двоколосечних деоница Велика Плана – Гиље, Параћин–Сталаћ и Ђунис – Ниш (Трупале)), за одвијање саобраћаја брзинама до 160 km/h.</p>
			<p class="Basic-Paragraph">Просторни план ће садржати елементе детаљне регулације, што ће омогућити његово директно спровођење, као и прибављање/издавање одговарајућих дозвола у складу са законом. </p>
			<p class="Basic-Paragraph">7. Рок за израду Нацрта Просторног плана је 12 месеци од дана ступања на снагу ове одлуке.</p>
			<p class="Basic-Paragraph">8. Средства за израду Просторног плана обезбедиће Министарство грађевинарства, саобраћаја и инфраструктуре. </p>
			<p class="Basic-Paragraph">9. Носилац израде Просторног плана је министарство надлежно за послове просторног планирања, у складу са чланом 47. став 1. Закона о планирању и изградњи. </p>
			<p class="Basic-Paragraph"> Носилац израде Просторног плана дужан је да обезбеди прибављање мишљења, услова и сагласности надлежних органа и организација прописаних законом, као и да обезбеди сарадњу и усаглашавање ставова са свим релевантним субјектима планирања.</p>
			<p class="Basic-Paragraph">10. Органи, посебне организације, имаоци јавних овлашћења и друге институције, дужни су да на захтев носиоца израдe Просторног плана, у року утврђеном Законом о планирању и изградњи, доставе услове и све расположиве податке, без накнаде. </p>
			<p class="Basic-Paragraph">На захтев министарства надлежног за послове просторног планирања и урбанизма, надлежни органи, односно организације уступају постојеће копије топографског и катастарског плана, односно дигиталне записе, односно катастар подземних инсталација, односно ортофото снимке, без накнаде у року утврђеном Законом о планирању и изградњи.</p>
			<p class="Basic-Paragraph">11. Нацрт Просторног плана биће изложен на јавни увид у трајању од 30 дана у зградама јединица локалних самоуправа које су у обухвату Просторног плана. </p>
			<p class="Basic-Paragraph">12. Одлука о изради Стратешке процене утицаја Просторног плана подручја посебне намене инфраструктурног коридора железничке пруге Београд–Ниш на животну средину („Службени гласник РС”, број 14/19), чини саставни део ове одлуке.</p>
			<p class="Basic-Paragraph">13. Број примерака Просторног плана биће утврђен посебним актом Владе којим се утврђује Просторни план.</p>
			<p class="Basic-Paragraph">14. Одлука о изради Просторног плана подручја посебне намене инфраструктурног коридора железничке пруге Београд–Ниш се објављује у Централном регистру планских докумената.</p>
			<p class="Basic-Paragraph">15. Ова одлука ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 350-5346/2019</p>
			<p class="potpis">У Београду, 30. маја 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/Nis.png&amp;doctype=reg&amp;abc=cba&amp;eli=true&amp;eliActId=428494&amp;regactid=428494" alt=""></p>
	</div>


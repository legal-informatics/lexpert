


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	</style>


	<div class="story">
				<p>На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), </p>
				<p>Влада доноси</p>
				<p class="odluka-zakon">ОДЛУКУ</p>
				<p class="odluka-zakon">о образовању Радне групе за анализу тренутних и будућих потреба у органима државне управе за Oracle технологијама</p>
				<p class="auto-style1">"Службени гласник РС", број 95 од 25. 
				октобра 2017.</p>
				<p>1. Oбразује се Радна група за анализу тренутних и будућих потреба у органима државне управе за Oracle технологијама (у даљем тексту: Радна група).</p>
				<p>2. У Радну групу именују се:</p>
				<p>1) за председника:</p>
				<p>– др Михаило Јовановић, вршилац дужности директора Канцеларије за информационе технологије и електронску управу;</p>
				<p>2) за заменика председника:</p>
				<p>– Светлана Јовановић, Јединица за имплементацију стратешких пројеката, Кабинет председника Владе; </p>
				<p>– за чланове:</p>
				<p>1) Милан Добријевић, Министарство трговине, туризма и телекомуникацијa,</p>
				<p>2) Радосав Поповић, Министарство унутрашњих послова,</p>
				<p>3) Марко Којић, Министарство финансија,</p>
				<p>4) Бранислав Божић, Управа за заједничке послове републичких органа,</p>
				<p>5) Саша Дулић, Пореска управа,</p>
				<p>– за заменике чланова:</p>
				<p>1) Драган Максимовић, Министарство унутрашњих послова,</p>
				<p>2) Горан Илић, Министарство финансија,</p>
				<p>3) Душко Баковић, Пореска управа.</p>
				<p>3. Задаци Радне групе су:</p>
				<p>1) дефинисање и спровођење анкете и лиценцног упитника који би био упућен државним органима како би се направила анализа тренутних и будућих потреба у органима државне управе за Oracle технологијама;</p>
				<p>2) финансијска и технолошка анализа прикупљених података, са циљем дефинисања оквирног буџета за спровођење јавне набавке Oracle лиценци, подршке и сервиса;</p>
				<p>3) планирање централизоване јавне набавке Oracle лиценци, подршке и сервиса;</p>
				<p>4) дефинисање Предлога оквирног кровног Oracle уговора који би Влади обезбедио следеће:</p>
				<p>– попуст у зависности од количине и хардверске платформе,</p>
				<p>– техничке обуке,</p>
				<p>– годишњу подршку за лиценце (одржавање, право на нове верзије софтвера, решавање радних инцидената у случају проблема на нивоу лиценце и производа и 24х7 подршка),</p>
				<p>– сервис имплементације предметних лиценци;</p>
				<p>5) дефинисање Предлога хардверске платформе која би се користила за оптимизацију Oracle технологија како би се максимално искористиле перформансе Oracle технологија и направила најбоља уштеда у броју купљених лиценци, а која би била део Government Cloud инфраструктуре смештене у Дата Центрима, које буде дефинисала Канцеларија за информационе технологије и електронску управу;</p>
				<p>6) друге активности неопходне за дефинисање, промоцију и спровођење предвиђених активности.</p>
				<p>4. Радна група је дужна да достави извештај о раду надлежном одбору до 1. децембра 2017. године, а Влади најкасније до 31. децембра 2017. године. </p>
				<p>5. За свој рад чланови Радне групе или друга ангажована лица немају право на накнаду.</p>
				<p>6. Стручну и административно-техничку подршку раду Радне групе пружаће Канцеларија за информационе технологије и електронску управу.</p>
				<p>7. Рок за спровођење свих активности Радне групе је 31. децембар 2017. године.</p>
				<p>8. Ова одлука ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">05 број 02-10173/2017</p>
				<p class="potpis">У Београду, 19. октобра 2017. године</p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Ана Брнабић, </span>с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 4. став 1, а у вези са чланом 65. став 1. Закона о јавним предузећима („Службени гласник РС”, број 119/12) и члана 43. став 1. Закона о Влади („Службени гласник PC”, бр. 55/05, 71/05 – исправка, 101/07, 65/08, 16/11, 68/12 – УС и 72/12), 
	</p>
	<p>Влада доноси </p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ОДЛУКУ</p>
	<p class="naslov" style="line-height: 150%; margin-top: 0">о усклађивању пословања Јавног предузећа „Национални парк Шар планина” са Законом о јавним предузећима</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 46 од 24. маја 
	2013.</span></p>
	<p class="naslov" style="line-height: 150%; margin-top: 0">&nbsp;</p>
	<p class="bold">1. Уводне одредбе</p>
	<p class="clan">Члан 1.</p>
	<p>Јавно предузеће „Национални парк Шар планина” (у даљем тексту: Јавно предузеће) основано је Законом о националним парковима („Службени гласник РС”, број 39/93), ради обављања послова управљања Националним парком Шар планина. 
	</p>
	<p>Оснивање Јавног предузећа уписано је у судски регистар Привредног суда у Приштини, регистарски уложак 12530, од 10. новембра 1993. године, а преведено је у Регистар привредних субјеката у Агенцији за привредне регистре Решењем БД 39691/2005 од 30. јуна 2005. године.</p>
	<p class="clan">Члан 2.</p>
	<p>Оснивач Јавног предузећа је Република Србија, а права оснивача остварује Влада, Београд, Немањина 11 (у даљем тексту: Оснивач).</p>
	<p class="clan">Члан 3.</p>
	<p>Јавно предузеће послује под пословним именом: Јавно предузеће „Национални парк Шар планина”.</p>
	<p>Скраћено пословно име Јавног предузећа је: ЈП „Национални парк Шар планина”.</p>
	<p>Седиште Јавног предузећа је у Штрпцу, општина Штрпце.</p>
	<p class="clan">Члан 4.</p>
	<p>Јавно предузеће има својство правног лица и права, обавезе и одговорности утврђене законом и овом одлуком.</p>
	<p>Јавно предузеће поседује печат, штамбиљ и меморандум, чији се изглед и садржина утврђује статутом Јавног предузећа (у даљем тексту: Статут).</p>
	<p class="bold">2. Делатност Јавног предузећа</p>
	<p class="clan">Члан 5.</p>
	<p>Претежна делатност Јавног предузећа јесте:</p>
	<p>– Шифра делатности: 9104. </p>
	<p>– Назив делатности: Делатност ботаничких и зоолошких вртова и заштита природних вредности.</p>
	<p>Делатност Јавног предузећа од општег интереса је управљање заштићеним подручјем, у складу са законом.</p>
	<p>Јавно предузеће обавља и делатности: заштите, унапређења, презентације и популаризације националног парка и његових природних вредности и културних добара; обезбеђивања несметаног одвијања природних процеса и одрживог коришћења природних ресурса; прикупљања, обраде података и вођења евиденције о природним вредностима, људским активностима и процесима који представљају фактор угрожавања и оштећења националног парка; праћења стања очуваности природе и степена угрожености објеката геонаслеђа, дивљих биљних и животињских врста и њихових станишта, станишних типова, еколошки значајних подручја, еколошких коридора и предела; надзора над спровођењем услова и мера заштите природе у националном парку; надзора над правним и физичким лицима који обављају дозвољене делатности у националном парку у складу са законом; газдовања и одрживог коришћења шума; заштите, гајења, унапређивања и одрживог коришћења ловне и риболовне фауне; управљања грађевинским земљиштем које му је пренето на коришћење; организовања истраживања у области заштите и развоја националног парка; одрживог туризма у националном парку; пројектовања, изградње и одржавања објеката који су у функцији заштите одрживог туризма; геодетских послова везаних за шуме, земљиште и објекте; управљања посетиоцима; друге делатности које су одређене Статутом, у складу са законом.</p>
	<p>Јавно предузеће је дужно да обезбеди трајно обављање делатности од општег интереса, као и развој и унапређење делатности.</p>
	<p class="bold">3. Права, обавезе и одговорности Оснивача према Јавном предузећу и Јавног предузећа према Оснивачу</p>
	<p class="clan">Члан 6.</p>
	<p>Оснивач и Јавно предузеће могу поједина права и обавезе у обављању делатности од општег интереса, уредити уговором, у складу са законом.</p>
	<p class="clan">Члан 7.</p>
	<p>Јавно предузеће доноси План управљања на који сагласност даје Влада, у складу са Законом о заштити природе („Службени гласник РС”, бр. 36/09, 88/10 и 91/10 – исправка).</p>
	<p>Јавно предузеће доноси годишњи програм пословања за сваку календарску годину и доставља га Влади ради давања сагласности, најкасније до 1. децембра текуће године за наредну годину.</p>
	<p>Јавно предузеће је дужно да министарству надлежном за послове финансија, министарству надлежном за послове трговине, министарству надлежном за послове рада и министарству надлежном за природне ресурсе као ресорном министарству доставља тромесечне извештаје о реализацији програма из става 2. овог члана, на начин и по поступку утврђеним законом.</p>
	<p>Јавно предузеће је дужно да министарству надлежном за послове финансија месечно доставља извештаје о роковима измирења обавеза према привредним субјектима, утврђених у складу са законом.</p>
	<p>Јавно предузеће доноси друге програме и планове у складу са законом и другим општим актима.</p>
	<p class="clan">Члан 8.</p>
	<p>У Јавном предузећу, запослени остварују право на штрајк у складу са законом којим се уређују услови за организовање штрајка, колективним уговором и другим актом Оснивача о минимуму процеса рада.</p>
	<p class="clan">Члан 9.</p>
	<p>У случају поремећаја у пословању Јавног предузећа, Влада, у складу са законом, предузима мере којима ће обезбедити услове за несметан рад, пословање и управљање Јавним предузећем, а нарочито:</p>
	<p>1) промену унутрашње организације Јавног предузећа;</p>
	<p>2) разрешење органа које именује и именовање привремених органа Јавног предузећа;</p>
	<p>3) ограничење права располагања појединим средствима у својини Јавног предузећа и у јавној својини;</p>
	<p>4) друге мере одређене законом којим се уређују услови и начин обављања делатности од општег интереса и овом одлуком.</p>
	<p class="bold">4. Услови и начин утврђивања и распоређивања добити, односно начин покрића губитка и сношење ризика</p>
	<p class="clan">Члан 10.</p>
	<p>Јавно предузеће послује по тржишним условима.</p>
	<p>Добит и губитак Јавног предузећа утврђује се и расподељује у складу са законом.</p>
	<p>Одлуку о расподели добити доноси Надзорни одбор Јавног предузећа уз сагласност Оснивача.</p>
	<p>Одлуком из става 3. овог члана део средстава по основу добити усмерава се Оснивачу и уплаћује се у буџет Републике Србије, у складу са законом.</p>
	<p>Одлуку о начину покрића губитка доноси Надзорни одбор Јавног предузећа уз сагласност Оснивача.</p>
	<p class="bold">5. Услови и начин задужења Јавног предузећа</p>
	<p class="clan">Члан 11.</p>
	<p>Јавно предузеће може да се задужује под условима који су предвиђени законом којим се уређује јавни дуг.</p>
	<p class="bold">6. Заступање Јавног предузећа</p>
	<p class="clan">Члан 12.</p>
	<p>Јавно предузеће у пословима унутрашњег и спољнотрговинског промета заступа и представља Директор, без ограничења.</p>
	<p>Директор може, у оквиру својих овлашћења, дати другом лицу писмено пуномоћје за заступање Јавног предузећа.</p>
	<p>Директор може, уз сагласност Надзорног одбора, дати и опозвати прокуру, у складу са законом.</p>
	<p class="bold">7. Износ основног капитала, опис врста и вредност неновчаног улога</p>
	<p class="clan">Члан 13.</p>
	<p>Основни капитал Јавног предузећа износи 12.229.318.000,00 динара и утврђен је Билансом стања на дан 31. децембра 2012. године Јавног предузећа „Национални парк Шар планина”, основаног Законом о националним парковима („Службени гласник РС”, број 39/93).</p>
	<p class="clan">Члан 14.</p>
	<p>Имовину Јавног предузећа чине право својине на покретним и непокретним стварима, новчана средства, хартије од вредности, опрема и друга имовинска права Јавног предузећа „Национални парк Шар планина”, основаног Законом о националним парковима („Службени гласник РС”, број 39/93), која су пренета у својину Јавног предузећа у складу са законом, укључујући и право коришћења на стварима у јавној својини</p>
	<p class="clan">Члан 15.</p>
	<p>Јавно предузеће, у оквиру обављања својих делатности, стиче и прибавља средства из следећих извора: 
	</p>
	<p>1) средстава буџета Републике Србије, односно јединице локалне самоуправе;</p>
	<p>2) накнада за коришћење заштићеног подручја;</p>
	<p>3) прихода остварених обављањем делатности управљања заштићеним подручјем;</p>
	<p>4) средстава обезбеђених за реализацију програма, планова и пројеката у области заштите природе;</p>
	<p>5) донација, поклона и помоћи;</p>
	<p>6) домаћих пројеката и програма, пројеката и програма Европске уније и других међународних пројеката;</p>
	<p>7) других извора, у складу са законом.</p>
	<p class="bold">8. Органи Јавног предузећа</p>
	<p class="clan">Члан 16.</p>
	<p>Управљање у Јавном предузећу је организовано као једнодомно.</p>
	<p>Органи Јавног предузећа су:</p>
	<p>1) надзорни одбор;</p>
	<p>2) директор.</p>
	<p class="italik">Надзорни одбор</p>
	<p class="clan">Члан 17.</p>
	<p>Надзорни одбор Јавног предузећа има пет чланова које именује Оснивач на период од четири године под условима, на начин и по поступку утврђеним законом.</p>
	<p>Један члан Надзорног одбора именује се из реда запослених, док један члан овог одбора мора бити независан.</p>
	<p>Представник запослених у Надзорном одбору предлаже се на начин утврђен Статутом Јавног предузећа. 
	</p>
	<p>Председник и чланови Надзорног одбора морају испуњавати услове прописане законом.</p>
	<p class="clan">Члан 18.</p>
	<p>Надзорни одбор: </p>
	<p>1) утврђује пословну стратегију и пословне циљеве Јавног предузећа и стара се о њиховој реализацији;</p>
	<p>2) доноси план управљања уз сагласност Оснивача;</p>
	<p>3) доноси одлуку о накнадама;</p>
	<p>4) доноси акт о унутрашњем реду и чуварској служби;</p>
	<p>5) усваја извештај о степену реализације програма пословања;</p>
	<p>6) доноси годишњи програм пословања, уз сагласност Оснивача;</p>
	<p>7) надзире рад Директора;</p>
	<p>8) врши унутрашњи надзор над пословањем Јавног предузећа;</p>
	<p>9) успоставља, одобрава и прати рачуноводство, унутрашњу контролу, финансијске извештаје и политику управљања ризицима;</p>
	<p>10) утврђује финансијске извештаје Јавног предузећа и доставља их Оснивачу ради давања сагласности;</p>
	<p>11) доноси Статут уз сагласност Оснивача;</p>
	<p>12) одлучује о статусним променама и оснивању других правних субјеката, уз сагласност Оснивача;</p>
	<p>13) доноси одлуку о расподели добити, односно начину покрића губитка уз сагласност Оснивача;</p>
	<p>14) закључује уговор о раду на одређено време са Директором Јавног предузећа;</p>
	<p>15) даје сагласност директору за предузимање послова или радњи у складу са законом, Статутом и одлуком Оснивача;</p>
	<p>16) даје сагласност на акт о унутрашњој систематизацији;</p>
	<p>17) именује чланове Комисије за ревизију;</p>
	<p>18) врши друге послове у складу са законом и Статутом.</p>
	<p>Надзорни одбор не може пренети право одлучивања о питањима из своје надлежности на Директора или друго лице у Јавном предузећу.</p>
	<p class="italik">Директор</p>
	<p class="clan">Члан 19.</p>
	<p>Директора Јавног предузећа именује Оснивач, на период од четири године, а на основу јавног конкурса спроведеног у складу са законом.</p>
	<p>Статутом Јавног предузећа ближе се уређују услови за именовање и разрешење директора.</p>
	<p class="clan">Члан 20.</p>
	<p>Директор Јавног предузећа:</p>
	<p>1) представља и заступа Јавно предузеће;</p>
	<p>2) организује и руководи процесом рада;</p>
	<p>3) доноси акт о унутрашњој систематизацији;</p>
	<p>4) води пословање Јавног предузећа;</p>
	<p>5) одговара за законитост рада Јавног предузећа;</p>
	<p>6) предлаже годишњи програм пословања и предузима мере за његово спровођење;</p>
	<p>7) предлаже финансијске извештаје;</p>
	<p>8) извршава одлуке Надзорног одбора;</p>
	<p>9) врши друге послове одређене законом, оснивачким актом и Статутом Јавног предузећа.</p>
	<p class="clan">Члан 21.</p>
	<p>Јавно предузеће може имати Вршиоца дужности директора кога именује Оснивач у случајевима и на период који су предвиђени законом којим се уређује правни положај јавних предузећа.</p>
	<p class="bold">9. Имовина која се не може отуђити</p>
	<p class="clan">Члан 22.</p>
	<p>Природна богатства, заштићена природна добра и културна добра у јавној својини, дата на коришћење Јавном предузећу, не могу се отуђити без сагласности Оснивача, нити могу бити предмет принудног извршења, ако друкчије није одређено законом.</p>
	<p class="bold">10. Располагање (отуђење и прибављање) стварима у јавној својини која су пренета у својину Јавног предузећа у складу са законом</p>
	<p class="clan">Члан 23.</p>
	<p>Јавно предузеће својом имовином управља и располаже у складу са законом, оснивачким актом и Статутом.</p>
	<p>Капитал у Јавном предузећу подељен је на уделе одређене номиналне вредности и уписује се у регистар.</p>
	<p>По основу улагања средстава у јавној својини, Република Србија стиче уделе или акције у Јавном предузећу и права по основу тих акција или удела.</p>
	<p>Јавно предузеће за своје обавезе одговара целокупном својом имовином.</p>
	<p class="bold">11. Заштита животне средине</p>
	<p class="clan">Члан 24.</p>
	<p>Јавно предузеће је, при обављању делатности, дужно да се стара о заштити животне средине у складу са законом и другим прописима. 
	</p>
	<p class="bold">12. Општи акти Јавног предузећа</p>
	<p class="clan">Члан 25.</p>
	<p>Општи акти Јавног предузећа су Статут и други општи акти утврђени законом.</p>
	<p>Статутом Јавног предузећа уређују се: назив и седиште; делатности; управљање и органи управљања; унутрашња организација; пословање; заступање; начин распоређивања добити; резерве; општи акти и начин њиховог доношења и друга питања значајна за рад и пословање Јавног предузећа.</p>
	<p class="bold">13. Прелазне и завршне одредбе</p>
	<p class="clan">Члан 26.</p>
	<p>Јавно предузеће „Национални парк Шар планина”, основано Законом о националним парковима („Службени гласник РС”, број 39/93), наставља са радом у складу са овом одлуком и Законом о јавним предузећима („Службени гласник РС”, број 119/12).</p>
	<p class="clan">Члан 27.</p>
	<p>Даном именовања Председника и чланова Надзорног одбора у складу са законом и овом одлуком, престаје са радом Управни одбор Јавног предузећа, а његовом председнику и члановима престаје мандат. 
	</p>
	<p class="clan">Члан 28.</p>
	<p>Јавно предузеће ће у року од 30 дана од дана доношења ове одлуке ускладити своја општа акта са законом и овом одлуком. 
	</p>
	<p class="clan">Члан 29.</p>
	<p>Ову oдлуку објавити у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">05 број 023-4193/2013</p>
	<p class="potpis" style="line-height: 150%; margin-top: 0">У Београду, 20. маја 2013. године</p>
	<p class="potpis" style="line-height: 150%; margin-top: 0">
	<span class="bold">Влада</span></p>
	<p class="potpis" style="line-height: 150%; margin-top: 0">Председник,</p>
	<p class="potpis" style="line-height: 150%; margin-top: 0">
	<span class="bold">Ивица Дачић, </span>с.р.</p>


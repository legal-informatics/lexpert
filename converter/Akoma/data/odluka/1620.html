


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p>На основу члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), члана 62. Закона о државној управи („Службени гласник РС”, бр. 79/05, 101/07, 95/10 и 99/14) и члана 25. став 1. Уредбе о начелима за унутрашње уређење и систематизацију радних места у министарствима, посебним организацијама и службама Владе („Службени гласник РС”, бр. 81/07 – пречишћен текст, 69/08, 98/12 и 87/13),</p>
				<p>Влада доноси</p>
				<p class="odluka-zakon">ОДЛУКУ</p>
				<p class="odluka-zakon">о образовању Координационог тела за припрему и праћење реализације Акционог плана за спровођење Програма Владе</p>
				<p class="centar">"Службени гласник РС", број 88 од 29. 
				септембра 2017.</p>
				<p>1. Образује се Координационо тело за припрему и праћење реализације Акционог плана за спровођење Програма Владе (у даљем тексту: Координационо тело/Група 6). </p>
				<p>2. Координационо тело/Група 6 усмерава послове из делокруга органа државне управе у процесу припреме и праћења реализације Акционог плана за спровођење Програма Владе, и то тако што разматра и одобрава приоритетне циљеве Владе који имају значајан утицај на велики број грађана и привредних субјеката, надгледа и усмерава рад министарских група и разматра и усмерава реализацију одобрених приоритетних циљева Владе. </p>
				<p>3. У Координационо тело именују се:</p>
				<p>– за председника:</p>
				<p>– Ана Брнабић, председник Владе;</p>
				<p>– за чланове:</p>
				<p>1) др Расим Љајић, потпредседник Владе, министар трговине, туризма и телекомуникација и лидер Министарске групе 1;</p>
				<p>2) Бранислав Недимовић, министар пољопривреде, шумарства и водопривреде и лидер Министарске групе 2;</p>
				<p>3) Зоран Ђорђевић, министар за рад, запошљавање, борачка и социјална питања и лидер Министарске групе 3;</p>
				<p>4) др Небојша Стефановић, потпредседник Владе, министар унутрашњих послова и лидер Министарске групе 4;</p>
				<p>5) др Душан Вујовић, министар финансија.</p>
				<p>4. Координационо тело/Група 6 се, по правилу, састаје најмање једном у 15 радних дана. Састанцима Координационог тела/Групе 6 присуствују директор и/или заменик директора Републичког секретаријата за јавне политике.</p>
				<p>5. О свом раду Координационо тело доставља извештај Влади једном у шест месеци.</p>
				<p>6. За потребе Координационог тела образују се Министарске (радне) групе за приоритетне области:</p>
				<p>– Министарска група 1. – <span class="italik">„Повезивање Србије са Европом и светом”</span>;</p>
				<p>– Министарска група 2. – <span class="italik">„Стварање економских прилика за све”</span>;</p>
				<p>– Министарска група 3. – <span class="italik">„Пружање бољих јавних услуга”</span>;</p>
				<p>– Министарска група 4. – <span class="italik">„Заштита људских права и безбедност”</span>. </p>
				<p>Министарске групе учествују у дефинисању кључних приоритетних циљева за сваку од области, одговорне су за постизање резултата у оквиру сваког од приоритетних циљева, прате напредак у остваривању приоритетних циљева и учествују у разматрању и усмеравању реализације одобрених приоритетних циљева Владе, при чему о томе обавештавају Координационо тело. </p>
				<p>7. У Министарску групу 1. <span class="italik">„Повезивање Србије са Европом и светом”</span> именују се:</p>
				<p>– за председника – лидера:</p>
				<p>– др Расим Љајић, потпредседник Владе и министар трговине, туризма и телекомуникација;</p>
				<p>– за чланове:</p>
				<p>1) Ивица Дачић, први потпредседник Владе и министар спољних послова;</p>
				<p>2) Александар Вулин, министар одбране;</p>
				<p>3) Јадранка Јоксимовић, министар за европске интеграције;</p>
				<p>4) Бранислав Недимовић, министар пољопривреде, шумарства и водопривреде.</p>
				<p>У Министарску групу 2. „Стварање економских прилика за све” именују се:</p>
				<p>– за председника – лидера:</p>
				<p>– Бранислав Недимовић, министар пољопривреде, шумарства и водопривреде;</p>
				<p>– за чланове:</p>
				<p>1) проф. др Зорана Михајловић, потпредседник Владе и министар грађевинарства, саобраћаја и инфраструктуре;</p>
				<p>2) др Душан Вујовић, министар финансија;</p>
				<p>3) др Расим Љајић, потпредседник Владе и министар трговине, туризма и телекомуникација;</p>
				<p>4) Горан Кнежевић, министар привреде;</p>
				<p>5) Александар Антић, министар рударства и енергетике;</p>
				<p>6) Владан Вукосављевић, министар културе и информисања;</p>
				<p>7) Вања Удовичић, министар омладине и спорта;</p>
				<p>8) Младен Шарчевић, министар просвете, науке и технолошког развоја;</p>
				<p>9) др Ненад Поповић, министар без портфеља задужен за иновације и технолошки развој;</p>
				<p>10) Милан Кркобабић, министар без портфеља задужен за регионални развој и рад јавних предузећа чији је оснивач Република Србија;</p>
				<p>11) Марко Благојевић, вршилац дужности директора Канцеларије за јавна улагања.</p>
				<p>У раду Министарске групе 2. учествује и Јоргованка Табаковић, гувернер Народне банке Србије.</p>
				<p>У Министарску групу 3. <span class="italik">„Пружање бољих јавних услуга”</span>, именују се:</p>
				<p>– за председника – лидера:</p>
				<p>– Зоран Ђорђевић, министар за рад, запошљавање, борачка и социјална питања;</p>
				<p>– за чланове:</p>
				<p>1) проф. др Зорана Михајловић, потпредседник Владе и министар грађевинарства, саобраћаја и инфраструктуре;</p>
				<p>2) др Душан Вујовић, министар финансија;</p>
				<p>3) Бранко Ружић, министар државне управе и локалне самоуправе;</p>
				<p>4) др Златибор Лончар, министар здравља;</p>
				<p>5) Младен Шарчевић, министар просвете, науке и технолошког развоја;</p>
				<p>6) Горан Триван, министар заштите животне средине;</p>
				<p>7) др Михаило Јовановић, вршилац дужности директора Канцеларије за информационе технологије и електронску управу.</p>
				<p>У Mинистарску групу 4. <span class="italik">„Заштита људских права и безбедност”</span>, именују се:</p>
				<p>– за председника – лидера:</p>
				<p>– др Небојша Стефановић, потпредседник Владе и министар унутрашњих послова;</p>
				<p>– за чланове:</p>
				<p>1) Нела Кубуровић, министар правде;</p>
				<p>2) Бранко Ружић, министар државне управе и локалне самоуправе;</p>
				<p>3) проф. др Славица Ђукић Дејановић, министар без портфеља задужен за демографију и популациону политику;</p>
				<p>4) Зоран Ђорђевић, министар за рад, запошљавање, борачка и социјална питања;</p>
				<p>5) Александар Вулин, министар одбране.</p>
				<p>8. У раду министарских група могу учествовати и друга лица, по позиву, ако је њихово учешће од значаја за остваривање неког од утврђених приоритетних циљева.</p>
				<p>9. Министарске групе састају се по потреби. Састанцима министарских група присуствују директор и/или заменик директора Републичког секретаријата за јавне политике.</p>
				<p>10. Свака Министарска група има Имплементациону групу која за њу извршава задатке на стручном и оперативном нивоу потребне за припрему и праћење реализације Акционог плана за спровођење Програма Владе и несметан рад Координационог тела и Министарских група.</p>
				<p>Имплементационе групе су састављене од представника надлежних органа државне управе које одређује сам орган државне управе/надлежни руководилац у органу, на захтев Републичког секретаријата за јавне политике.</p>
				<p>11. Стручну и административно-техничку подршку раду Координационог тела/Групе 6 и министарским и имплементационим групама пружа Републички секретаријат за јавне политике и Генерални секретаријат Владе.</p>
				<p>12. Смернице за рад Координационог тела, министарских и имплементационих група, као и измене и допуне тих смерница припрема Републички секретаријат за јавне политике, у сарадњи са Координационим телом, а усваја их Влада.</p>
				<p>13. Oва одлука ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">05 број 02-9328/2017</p>
				<p class="potpis">У Београду, 28. септембра 2017. године </p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Ана Брнабић,</span> с.р.</p>
	</div>


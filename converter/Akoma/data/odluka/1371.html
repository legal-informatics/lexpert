

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон), </p>
			<p class="Basic-Paragraph">Влада доноси</p>
			<p class="odluka-zakon">ОДЛУКУ </p>
			<p class="odluka-zakon">о образовању Комисије за предлагање мера и дефинисање смерница у циљу развоја комуналних предузећа</p>
			<p class="centar">"Службени гласник РС", број 55 од 2. августа 2019.</p>
			<p class="Basic-Paragraph">1. Образује се Комисија за предлагање мера и дефинисање смерница у циљу развоја комуналних предузећа (у даљем тексту: Комисија).</p>
			<p class="Basic-Paragraph">2. Комисија има задатак да:</p>
			<p class="Basic-Paragraph">1) у складу са резултатима анализе из тачке 8. подтач. 1) и 2) ове одлуке предлoжи мере и дефинише смернице у циљу отклањања препрека у развоју комуналних предузећа и подстицања улагања у приоритетну комуналну инфраструктуру; </p>
			<p class="Basic-Paragraph">2) прати реализацију и анализира ефекте мера из подтачке 1) ове тачке;</p>
			<p class="Basic-Paragraph">3) изврши анализу потребе доношења новог прописа о положају комуналних предузећа;</p>
			<p class="Basic-Paragraph">4) разматра друга питања која се односе на рад и развој комуналних предузећа.</p>
			<p class="Basic-Paragraph">3. У Комисију именују се:</p>
			<p class="Basic-Paragraph">– за председника:</p>
			<p class="Basic-Paragraph">проф. др Зорана Михајловић, потпредседник Владе и министар грађевинарства, саобраћаја и инфраструктуре;</p>
			<p class="Basic-Paragraph">– за заменике председника:</p>
			<p class="Basic-Paragraph">1) Синиша Мали, министар финансија;</p>
			<p class="Basic-Paragraph">2) Горан Кнежевић, министар привреде;</p>
			<p class="Basic-Paragraph">– за чланове:</p>
			<p class="Basic-Paragraph">3) Бранко Ружић, министар државне управе и локалне самоуправе;</p>
			<p class="Basic-Paragraph">4) Зоран Ђорђевић, министар за рад, запошљавање, борачка и социјална питања;</p>
			<p class="Basic-Paragraph">5) Зоран Лакићевић, државни секретар у Министарству грађевинарства, саобраћаја и инфраструктуре;</p>
			<p class="Basic-Paragraph">6) Јованка Атанацковић, помоћник министра грађевинарства, саобраћаја и инфраструктуре;</p>
			<p class="Basic-Paragraph">7) мр Милан Грујић, председник Синдиката запослених у комунално-стамбеној делатности Србије;</p>
			<p class="Basic-Paragraph">8) Милан Симић, председник Гранског синдиката јавних саобраћајних и комуналних делатности „Независностˮ;</p>
			<p class="Basic-Paragraph">9) Миодраг Глушчевић, програмски директор Сектора за урбанизам, животну средину, комуналне делатности и енергетску ефикасност у Сталној конференцији градова и општина.</p>
			<p class="Basic-Paragraph">4. Комисија се састаје по потреби. Седнице Комисије сазива председник Комисије, који руководи радом на седници, а у његовом одсуству – заменик или члан Комисије кога председник Комисије овласти. О раду Комисије води се записник који потписује председник Комисије, а у његовом одсуству – заменик или члан Комисије кога председник Комисије овласти.</p>
			<p class="Basic-Paragraph">Комисија може, по потреби, ради разматрања појединих питања из тачке 2. ове одлуке, укључити у свој рад представнике надлежних државних органа и институција, као и стручњаке из одређених области.</p>
			<p class="Basic-Paragraph">Надлежни државни органи и институције су дужни да Комисији на њен захтев доставе податке, документацију, анализе, обавештења и извештаје, у вези са питањима из тачке 2. ове одлуке.</p>
			<p class="Basic-Paragraph">5. Комисија се образује за време које је потребно да се изврши задатак из тачке 2. ове одлуке.</p>
			<p class="Basic-Paragraph">6. Комисија Влади подноси извештај о раду два пута годишње.</p>
			<p class="Basic-Paragraph">7. За потребе Комисије образује се Оперативни тим.</p>
			<p class="Basic-Paragraph">Оперативни тим чине чланови:</p>
			<p class="Basic-Paragraph">1) Биљана Миладиновић Стојановић, Министарство грађевинарства, саобраћаја и инфраструктуре;</p>
			<p class="Basic-Paragraph">2) Катарина Павловић, Министарство финансија;</p>
			<p class="Basic-Paragraph">3) Станимирка Мијаиловић, Министарство привреде;</p>
			<p class="Basic-Paragraph">4) Марија Перуничић, Министарство државне управе и локалне самоуправе;</p>
			<p class="Basic-Paragraph">5) Драгана Краљ, Министарство за рад, запошљавање, борачка и социјална питања;</p>
			<p class="Basic-Paragraph">6) Бобан Мартиновић, председник Градског одбора Синдиката запослених у комунално-стамбеној делатности града Пожаревца;</p>
			<p class="Basic-Paragraph">7) Злата Зец, Грански синдикат јавних саобраћајних и комуналних делатности „Независностˮ;</p>
			<p class="Basic-Paragraph">8) Марко Томашевић, програмски директор Сектора за систем локалне самоуправе у Сталној конференцији градова и општина.</p>
			<p class="Basic-Paragraph">8. Оперативни тим има задатак да:</p>
			<p class="Basic-Paragraph">1) изврши анализу стања у погледу кадровских капацитета у комуналним предузећима и другим субјектима који се баве комуналним делатностима са анализом потребе за нова улагања у комуналну инфраструктуру;</p>
			<p class="Basic-Paragraph">2) изврши анализу стања у погледу финансијских капацитета за самоодрживо пословање и стања комуналне инфраструктуре са анализом потребе за нова улагања у комуналну инфраструктуру.</p>
			<p class="Basic-Paragraph">9. Стручне и административно-техничке послове за потребе Комисије обавља Министарство грађевинарства, саобраћаја и инфраструктуре.</p>
			<p class="Basic-Paragraph">10. Оперативни тим Комисији подноси извештај о раду квартално.</p>
			<p class="Basic-Paragraph">11. Ова одлука ступа на снагу осмог дана од дана објављивања у „Службеном гласнику Републике Србијеˮ. </p>
			<p class="potpis">05 број 02-7721/2019</p>
			<p class="potpis">У Београду, 1. августа 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
	</div>


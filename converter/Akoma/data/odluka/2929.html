


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
			<p class="Basic-Paragraph">На основу члана 46. став 1. Закона о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС, 98/13 – УС, 132/14, 145/14 и 83/18) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влада доноси</p>
			<p class="odluka-zakon">ОДЛУКУ</p>
			<p class="odluka-zakon">о изради Просторног плана подручја посебне намене државног пута IБ реда брoj 27 Лозница–Ваљево–Лазаревац, деоница Иверак–Лајковац (веза са аутопутем Е-763 Београд – Јужни Јадран, деоница Београд–Пожега)</p>
			<p class="centar">"Службени гласник РС", број 90 од 21. новембра 
			2018.</p>
			<p class="Basic-Paragraph">1. Приступа се изради Просторног плана подручја посебне намене државног пута IБ реда бр. 27 Лозница–Ваљево–Лазаревац, деоница Иверак–Лајковац (веза са аутопутем Е-763 Београд – Јужни Јадран, деоница Београд–Пожега) (у даљем тексту: Просторни план).</p>
			<p class="Basic-Paragraph">2. Оквирна граница Просторног плана обухвата делове подручја града Ваљева и општине Лајковац, и то:</p>
			<p class="Basic-Paragraph">1) на територији града Ваљева обухвата катастарске општине: Попучке, Лукавац, Дивци, Кланица, Лозница и Веселиновац;</p>
			<p class="Basic-Paragraph">2) на територији општине Лајковац обухвата катастарске општине: Словац, Ратковац, Непричава и Рубрибреза.</p>
			<p class="Basic-Paragraph">Обухват Просторног плана дат је у Прилогу – Графички приказ оквирне границе обухвата Просторног плана, који је одштампан уз ову одлуку и чини њен саставни део.</p>
			<p class="Basic-Paragraph">Коначна граница обухвата Просторног плана биће дефинисана Нацртом Просторног плана.</p>
			<p class="Basic-Paragraph">3. Услови и смернице планских документа вишег реда за израду Просторног плана садржани су у: </p>
			<p class="Basic-Paragraph">1) Закону о Просторном плану Републике Србије од 2010. до 2020. године („Службени гласник РС”, број 88/10), којим је наведено да је за повезивање Мачванског и Колубарског округа са окружењем значајан развој путног, железничког и водног саобраћаја. Стратешки приоритет јесте и изградња државних путева I реда Сомбор (веза са Мађарском и Хрватском) – Бачка Паланка (М18, са доградњом везе према Шиду) – Нови Сад (М7) – Рума–Шабац (М21, са краком за Лозницу и веза са Босном и Херцеговином М19) – Ваљево–Пожега и даље веза ка Ивањици (М21.1) и Голији и њихово повезивање са аутопутем Београд – Јужни Јадран. У периоду после 2014. године, а у правцу остваривања циљева просторног развоја Републике Србије, једно од планских решења у области путног саобраћаја јесте реконструкција и рехабилитација дела ДП I реда М-4, деоница Лозница–Ваљево;</p>
			<p class="Basic-Paragraph">2) Уредби о утврђивању Регионалног просторног плана за подручје Колубарског и Мачванског управног округа („Службени гласник РС”, број 11/15), којом је наведено да потенцијали развоја саобраћајне инфраструктуре јесу повољан саобраћајно-географски положај подручја, који је потребно валоризовати побољшањем веза са централном Србијом и западноморавским појасом индустријског развоја као и надпросечна развијеност мреже државних путева којима се остварују везе са суседним државама, регионима и градовима/општинама и са европским саобраћајним коридорима, а од посебног значаја су коридори ДП IБ реда 27, 26 и 22 и планирани коридор аутопута Е-763 Београд – Јужни Јадран).</p>
			<p class="Basic-Paragraph">Израда Просторног плана заснива се на планској, студијској, техничкој и другој документацији, резултатима досадашњих истраживања и важећим документима у Републици Србији.</p>
			<p class="Basic-Paragraph">За планско подручје расположив је дигитални катастарски план у службеној употреби.</p>
			<p class="Basic-Paragraph">4. Планирање, коришћење, уређење и заштита простора заснива се на принципима уређења и коришћења простора утврђеним чланом 3. Закона о планирању и изградњи и другој законодавној регулативи.</p>
			<p class="Basic-Paragraph">5. Визија и дугорочни циљ развоја и доношења Просторног плана је обезбеђење просторних услова за остварење посебне намене подручја. </p>
			<p class="Basic-Paragraph">6. Концептуални оквир планирања, коришћења, уређења и заштите планског подручја заснива се на обезбеђењу услова за: планско коришћење простора и очување животне средине у коридору аутопута уз поштовање заштићених природних и културних добара и еколошких мрежа; оптималну опслуженост високо капацитивном и квалитетном саобраћајницом постојећих насеља, функционалних целина и путне мреже; унапређење квалитета живота локалног становништва; бржи развој гравитационог подручја.</p>
			<p class="Basic-Paragraph">Просторни план ће садржати и елементе детаљне регулације за посебну намену. </p>
			<p class="Basic-Paragraph">7. Рок за израду Нацрта Просторног плана је 12 месеци од дана ступања на снагу ове одлуке.</p>
			<p class="Basic-Paragraph">8. Средства за израду Просторног плана обезбеђује Министарство грађевинарства, саобраћаја и инфраструктуре.</p>
			<p class="Basic-Paragraph">9. Носилац израде Просторног плана је министарство надлежно за послове просторног планирања, у складу са чланом 47. став 1. Закона о планирању и изградњи.</p>
			<p class="Basic-Paragraph">Носилац израде Просторног плана дужан је да обезбеди прибављање мишљења, услова и сагласности надлежних органа и организација прописаних законом, као и да обезбеди сарадњу и усаглашавање ставова са свим релевантним субјектима планирања.</p>
			<p class="Basic-Paragraph">10. Органи, организације и јавна предузећа који су овлашћени да утврђују услове за заштиту и уређење простора и изградњу објеката, у фази израде или измене планских докумената, дужни су да на захтев носиоца израдe Просторног плана, у року предвиђеном Законом о планирању и изградњи, доставе све тражене податке без накнаде.</p>
			<p class="Basic-Paragraph">Овлашћени органи из става 1. ове тачке уступиће, на захтев надлежног министарства, постојеће копије топографског и катастарског плана, односно дигиталне записе, односно катастар подземних инсталација, као и ортофото снимке, у року предвиђеном Законом о планирању и изградњи без накнаде.</p>
			<p class="Basic-Paragraph">11. Нацрт Просторног плана биће изложен на јавни увид у трајању од 30 дана у седишту јединица локалних самоуправа које су у обухвату Просторног плана.</p>
			<p class="Basic-Paragraph">12. Одлука о изради Стратешке процене утицаја Просторног плана подручја посебне намене државног пута IБ реда број 27 Лозница–Ваљево–Лазаревац, деоница Иверак–Лајковац (веза са аутопутем Е-763 Београд – Јужни Јадран, деоница Београд–Пожега) на животну средину („Службени гласник РС”, број 88/18), чини саставни део ове одлуке.</p>
			<p class="Basic-Paragraph">13. Број примерака Просторног плана биће утврђен посебним актом Владе којим се утврђује Просторни план. </p>
			<p class="Basic-Paragraph">14. Ова одлука се објављује у Централном регистру планских докумената.</p>
			<p class="Basic-Paragraph">15. Ова одлука ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 350-11046/2018</p>
			<p class="potpis">У Београду, 16. новембра 2018. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/odluka-put.png&amp;doctype=reg&amp;abc=cba&amp;eli=true&amp;eliActId=427069&amp;regactid=427069" alt=""></p>
	</div>


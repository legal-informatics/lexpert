<meta http-equiv="content-type" content="text/html;charset=utf-8"><link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css"><p>
</p><div style="margin-bottom: 0rem; line-height: normal;"><span style="font-size: 0.75rem; font-family: &quot;Verdana&quot;,&quot;sans-serif&quot;;">&nbsp;&nbsp;&nbsp; На основу члана 9. ст. 1. и 5. Закона о стратешкој процени утицаја на животну средину („Службени гласник РС”, број 135/04),</span></div>
<div style="margin-bottom: 0rem; line-height: normal;"><span style="font-size: 0.75rem; font-family: &quot;Verdana&quot;,&quot;sans-serif&quot;;">&nbsp;&nbsp;&nbsp; Републичка агенција за просторно планирање, доноси</span></div>
<div style="margin-bottom: 0rem; text-align: center; line-height: normal;" align="center"><b>&nbsp;</b></div>
<div style="margin-bottom: 0rem; text-align: center; line-height: normal;" align="center"><b>&nbsp;</b></div>
<div style="margin-bottom: 0rem; text-align: center; line-height: normal;" align="center"><b><span style="font-size: 0.75rem; font-family: &quot;Verdana&quot;,&quot;sans-serif&quot;;">ОДЛУКУ</span></b></div>
<div style="margin-bottom: 0rem; text-align: center; line-height: normal;" align="center"><b><span style="font-size: 0.75rem; font-family: &quot;Verdana&quot;,&quot;sans-serif&quot;;">о изради Стратешке процене утицаја Просторног плана подручја посебне намене дела индустријске зоне сектор североисток у Смедереву на животну средину </span></b></div>
<div style="margin-bottom: 0rem; text-align: center; line-height: normal;" align="center"><span style="font-size: 0.75rem; font-family: &quot;Verdana&quot;,&quot;sans-serif&quot;;">„Службени гласник РС“, број 32 од 14. маја 2010.</span></div>
<div style="margin-bottom: 0rem; text-align: center; line-height: normal;" align="center">&nbsp;</div>
<div style="margin-bottom: 0rem; text-align: center; line-height: normal;" align="center">&nbsp;</div>
<div style="margin-bottom: 0rem; line-height: normal;"><span style="font-size: 0.75rem; font-family: &quot;Verdana&quot;,&quot;sans-serif&quot;;">&nbsp;&nbsp;&nbsp; 1. Приступа се изради Стратешке процене утицаја Просторног плана подручја посебне намене дела индустријске зоне сектор североисток у Смедереву (у даљем тексту: Стратешка процена).</span></div>
<div style="margin-bottom: 0rem; line-height: normal;">&nbsp;</div>
<div style="margin-bottom: 0rem; line-height: normal;"><span style="font-size: 0.75rem; font-family: &quot;Verdana&quot;,&quot;sans-serif&quot;;">&nbsp;&nbsp;&nbsp; 2. Разлози за израду Стратешке процене дефинисани су на основу територијалног обухвата и могућих утицаја Просторног плана подручја посебне намене дела индустријске зоне сектор североисток у Смедереву (у даљем тексту: Просторни план) на животну средину, на следећи начин: </span></div>
<div style="margin-bottom: 0rem; line-height: normal;"><span style="font-size: 0.75rem; font-family: &quot;Verdana&quot;,&quot;sans-serif&quot;;">&nbsp;&nbsp;&nbsp; – значај Просторног плана на заштиту животне средине произилази из потребе да се заштити животна средина на подручју Просторног плана; </span></div>
<div style="margin-bottom: 0rem; line-height: normal;"><span style="font-size: 0.75rem; font-family: &quot;Verdana&quot;,&quot;sans-serif&quot;;">&nbsp;&nbsp;&nbsp; – потребе да се у планирању просторног развоја подручја Просторног плана сагледају стратешка питања заштите животне средине и обезбеди њихово решавање на одговарајући начин;</span></div>
<div style="margin-bottom: 0rem; line-height: normal;"><span style="font-size: 0.75rem; font-family: &quot;Verdana&quot;,&quot;sans-serif&quot;;">&nbsp;&nbsp;&nbsp; – чињенице да Просторни план представља оквир за реализацију планиране рафинерије за прераду сирове нафте и производњу квалитетних нафтних производа.</span></div>
<div style="margin-bottom: 0rem; line-height: normal;">&nbsp;</div>
<div style="margin-bottom: 0rem; line-height: normal;"><span style="font-size: 0.75rem; font-family: &quot;Verdana&quot;,&quot;sans-serif&quot;;">&nbsp;&nbsp;&nbsp; 3. Стратешка процена се ради за подручје Просторног плана које обухвата део индустријске зоне сектор североисток у Смедереву, односно дефинисану просторну целину, која се простире у залеђу дунавске обале, у подручју између Магистралног пута М-24, постојећег пута Смедерево–Шалинац (старог Шалиначког пута), постојећег канала технолошке воде и реке Дунав.</span></div>
<div style="margin-bottom: 0rem; line-height: normal;"><span style="font-size: 0.75rem; font-family: &quot;Verdana&quot;,&quot;sans-serif&quot;;">&nbsp;&nbsp;&nbsp; Катастарске парцеле обухваћене овим планом су: 204, 205, 206, 207, 208, 209, 211, 212, 213, 215, 216, 217, 218, 219, 220/1, 220/2, 221/1, 221/2, 222/1, 222/2, 223/2, 223/3, 233/1, 233/3, 233/4, 233/11, 233/14, 233/23, 233/24, 233/25, 233/25, 233/26, 240, 241, 245, 246, 249, 250, 454, 455/1, као и део парцела 1/3, 1/4, 1/5, 1/6 и парцела 203 (њиве); део 2/1, 210, 238/2, 239, 242, 243, 244/1, 244/2, 247, 248, 253, 508 (канали); и 214, 233/15, 233/16, део 13431 и део 452/1 (некатегорисани и категорисани путеви), све КО Смедерево.</span></div>
<div style="margin-bottom: 0rem; line-height: normal;">&nbsp;</div>
<div style="margin-bottom: 0rem; line-height: normal;"><span style="font-size: 0.75rem; font-family: &quot;Verdana&quot;,&quot;sans-serif&quot;;">&nbsp;&nbsp;&nbsp; 4. Израда Стратешке је заснована на студијско-аналитичкој документацији из области просторног планирања, заштите животне средине и другој релевантној документацији.</span></div>
<div style="margin-bottom: 0rem; line-height: normal;">&nbsp;</div>
<div style="margin-bottom: 0rem; line-height: normal;"><span style="font-size: 0.75rem; font-family: &quot;Verdana&quot;,&quot;sans-serif&quot;;">&nbsp;&nbsp;&nbsp; 5. Стратешком проценом биће разматрана питања заштите ваздуха, вода, земљишта, живог света, заштите здравља, као и друга питања за која се у току израде утврди да захтевају одговарајућу обраду.</span></div>
<div style="margin-bottom: 0rem; line-height: normal;"><span style="font-size: 0.75rem; font-family: &quot;Verdana&quot;,&quot;sans-serif&quot;;">&nbsp;&nbsp;&nbsp; Стратешком проценом неће бити разматрана питања везана за прекограничне утицаје, јер подручје Просторног плана није гранично подручје.</span></div>
<div style="margin-bottom: 0rem; line-height: normal;">&nbsp;</div>
<div style="margin-bottom: 0rem; line-height: normal;"><span style="font-size: 0.75rem; font-family: &quot;Verdana&quot;,&quot;sans-serif&quot;;">&nbsp;&nbsp;&nbsp; 6. Извештај о стратешкој процени, као документ којим се приказује поступак израде Стратешке процене, резултати до којих се дошло и начин интегрисања у поступак припреме Просторног плана, садржи:</span></div>
<div style="margin-bottom: 0rem; line-height: normal;"><span style="font-size: 0.75rem; font-family: &quot;Verdana&quot;,&quot;sans-serif&quot;;">&nbsp;&nbsp;&nbsp; – Полазне основе Стратешке процене: обухват, предмет и циљеви Просторног плана, захтеви заштите животне средине из релевантних планских и других докумената;</span></div>
<div style="margin-bottom: 0rem; line-height: normal;"><span style="font-size: 0.75rem; font-family: &quot;Verdana&quot;,&quot;sans-serif&quot;;">&nbsp;&nbsp;&nbsp; – Опште и посебне циљеве Стратешке процене и индикаторе;</span></div>
<div style="margin-bottom: 0rem; line-height: normal;"><span style="font-size: 0.75rem; font-family: &quot;Verdana&quot;,&quot;sans-serif&quot;;">&nbsp;&nbsp;&nbsp; – Процену могућих утицаја на животну средину: приказ стања животне средине на подручју Просторног плана; варијанте развоја планског подручја, укључујући сценарио нултог развоја и варијанте развоја и заштите планског подручја повољне са аспекта заштите животне средине; процену утицаја варијантних решења на животну средину, опис мера за спречавање и ограничавање негативних и увећање позитивних утицаја на животну средину, поређење варијантних решења и приказ разлога за избор најповољнијег; процену утицаја планских решења на животну средину, опис мера за спречавање и ограничавање негативних и увећање позитивних утицаја на животну средину; начин на који су при процени узети у обзир елементи животне средине и карактеристике утицаја;</span></div>
<div style="margin-bottom: 0rem; line-height: normal;"><span style="font-size: 0.75rem; font-family: &quot;Verdana&quot;,&quot;sans-serif&quot;;">&nbsp;&nbsp;&nbsp; – Смернице за израду стратешких процена на нижим хијерархијским нивоима;</span></div>
<div style="margin-bottom: 0rem; line-height: normal;"><span style="font-size: 0.75rem; font-family: &quot;Verdana&quot;,&quot;sans-serif&quot;;">&nbsp;&nbsp;&nbsp; – Програм праћења стања животне средине у току спровођења Просторног плана;</span></div>
<div style="margin-bottom: 0rem; line-height: normal;"><span style="font-size: 0.75rem; font-family: &quot;Verdana&quot;,&quot;sans-serif&quot;;">&nbsp;&nbsp;&nbsp; – Приказ коришћене методологије;</span></div>
<div style="margin-bottom: 0rem; line-height: normal;"><span style="font-size: 0.75rem; font-family: &quot;Verdana&quot;,&quot;sans-serif&quot;;">&nbsp;&nbsp;&nbsp; – Приказ начина одлучивања, опис разлога одлучујућих за избор Просторног плана са аспекта разматраних варијантних решења и приказ начина на који су питања животне средине укључена у Просторни план;</span></div>
<div style="margin-bottom: 0rem; line-height: normal;"><span style="font-size: 0.75rem; font-family: &quot;Verdana&quot;,&quot;sans-serif&quot;;">&nbsp;&nbsp;&nbsp; – Учешће заинтересованих страна у поступку израде и разматрања Извештаја о стратешкој процени;</span></div>
<div style="margin-bottom: 0rem; line-height: normal;"><span style="font-size: 0.75rem; font-family: &quot;Verdana&quot;,&quot;sans-serif&quot;;">&nbsp;&nbsp;&nbsp; – Извод из Стратешке процене (закључак – нетехнички резиме).</span></div>
<div style="margin-bottom: 0rem; line-height: normal;">&nbsp;</div>
<div style="margin-bottom: 0rem; line-height: normal;"><span style="font-size: 0.75rem; font-family: &quot;Verdana&quot;,&quot;sans-serif&quot;;">&nbsp;&nbsp;&nbsp; 7. Носилац израде Стратешке процене је Републичка агенција за просторно планирање.</span></div>
<div style="margin-bottom: 0rem; line-height: normal;">&nbsp;</div>
<div style="margin-bottom: 0rem; line-height: normal;"><span style="font-size: 0.75rem; font-family: &quot;Verdana&quot;,&quot;sans-serif&quot;;">&nbsp;&nbsp;&nbsp; 8. Рок за израду Стратешке процене је три месеца од дана ступања на снагу Одлуке о изради Просторног плана.</span></div>
<div style="margin-bottom: 0rem; line-height: normal;"><span style="font-size: 0.75rem; font-family: &quot;Verdana&quot;,&quot;sans-serif&quot;;">&nbsp;&nbsp;&nbsp; Стручни тим за израду Стратешке процене биће састављен од стручњака одговарајућег профила.</span></div>
<div style="margin-bottom: 0rem; line-height: normal;">&nbsp;</div>
<div style="margin-bottom: 0rem; line-height: normal;"><span style="font-size: 0.75rem; font-family: &quot;Verdana&quot;,&quot;sans-serif&quot;;">&nbsp;&nbsp;&nbsp; 9. Средства за израду Стратешке процене обезбеђује град Смедерево.</span></div>
<div style="margin-bottom: 0rem; line-height: normal;">&nbsp;</div>
<div style="margin-bottom: 0rem; line-height: normal;"><span style="font-size: 0.75rem; font-family: &quot;Verdana&quot;,&quot;sans-serif&quot;;">&nbsp;&nbsp;&nbsp; 10. Учешће јавности у разматрању Извештаја о стратешкој процени обезбеђује се у оквиру јавног увида о Нацрту Просторног плана, у трајању од 30 дана, у згради скупштине Смедерево.</span></div>
<div style="margin-bottom: 0rem; line-height: normal;">&nbsp;</div>
<div style="margin-bottom: 0rem; line-height: normal;"><span style="font-size: 0.75rem; font-family: &quot;Verdana&quot;,&quot;sans-serif&quot;;">&nbsp;&nbsp;&nbsp; 11. Стратешка процена је саставни део поступка израде Просторног плана.</span></div>
<div style="margin-bottom: 0rem; line-height: normal;">&nbsp;</div>
<div style="margin-bottom: 0rem; line-height: normal;"><span style="font-size: 0.75rem; font-family: &quot;Verdana&quot;,&quot;sans-serif&quot;;">&nbsp;&nbsp;&nbsp; 12. Ова одлука ступа на снагу осмог дана од дана објављивања у „Службеном гласнику Републике Србије”.</span></div>
<div style="margin-bottom: 0rem; line-height: normal;">&nbsp;</div>
<div style="margin-bottom: 0rem; line-height: normal;">&nbsp;</div>
<div style="margin-bottom: 0rem; text-align: right; line-height: normal;" align="right"><span style="font-size: 0.75rem; font-family: &quot;Verdana&quot;,&quot;sans-serif&quot;;">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Број 350-167-08/2010-01</span></div>
<div style="margin-bottom: 0rem; text-align: right; line-height: normal;" align="right"><span style="font-size: 0.75rem; font-family: &quot;Verdana&quot;,&quot;sans-serif&quot;;">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; У Београду, 16. априла 2010. године</span></div>
<div style="margin-bottom: 0rem; text-align: right; line-height: normal;" align="right"><span style="font-size: 0.75rem; font-family: &quot;Verdana&quot;,&quot;sans-serif&quot;;">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Републичка агенција за просторно планирање</span></div>
<div style="margin-bottom: 0rem; text-align: right; line-height: normal;" align="right"><span style="font-size: 0.75rem; font-family: &quot;Verdana&quot;,&quot;sans-serif&quot;;">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Директор,</span></div>
<div style="margin-bottom: 0rem; text-align: right; line-height: normal;" align="right"><span style="font-size: 0.75rem; font-family: &quot;Verdana&quot;,&quot;sans-serif&quot;;">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; проф. др Борислав Стојков, с.р.</span></div>




	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p>На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), </p>
				<p>Влада доноси</p>
				<p class="odluka-zakon">ОДЛУКУ</p>
				<p class="naslov">о образовању Радне група за решавање неизмирених потраживања Министарства одбране и ЈП „Југоимпорт – СДПР” према Савезној Демократској Републици Етиопији, Републици Судан и предузећу „Техноимпорт” – Република Куба</p>
				<p class="auto-style1">"Службени гласник РС", број 81 од 31. 
				августа 2017.</p>
				<p>1. Образује се Радна група за решавање неизмирених потраживања Министарства одбране и ЈП „Југоимпорт – СДПР” према Савезној Демократској Републици Етиопији, Републици Судан и предузећу „Техноимпорт” – Република Куба (у даљем тексту: Радна група).</p>
				<p>2. Задатак Радне групе је да изврши анализу неизмирених потраживања која има Министарство одбране и ЈП „Југоимпорт – СДПР” према Савезној Демократској Републици Етиопији, Републици Судан и предузећу „Техноимпорт” – Република Куба, а која су настала у периоду од 1980. године по основу закључених купопродајних уговора о испоруци наоружања и војне опреме, преговара са дужницима и предложи решења у вези са предметним потраживањима.</p>
				<p>3. Радну групу чине представници Министарства одбране, Министарства финансија, Министарства спољних послова, Министарства трговине, туризма и телекомуникација и ЈП „Југоимпорт – СДПР”.</p>
				<p>4. Председника, заменика и чланове Радне групе именује Влада, посебним решењем.</p>
				<p>5. Радна група може тражити податке, документа и извештаје од надлежних органа и ЈП „Југоимпорт – СДПР” у вези са извршавањем задатака из тачке 2. ове одлуке.</p>
				<p>6. Радна група се састаје по потреби, а најмање једном месечно.</p>
				<p>7. Састанцима Радне групе могу, по позиву, присуствовати и представници других органа државне управе и служби Владе који нису чланови Радне групе, као и други стручњаци.</p>
				<p>8. Стручне и административне послове за потребе Радне групе обавља Министарство одбране.</p>
				<p>9. Радна група подноси извештаје надлежном одбору најмање сваких 60 дана, а Влади најмање сваких 90 дана.</p>
				<p>10. Ова одлука ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">05 број 02-8124/2017</p>
				<p class="potpis">У Београду, 25. августа 2017. године</p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Ана Брнабић,</span> с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	color: #008000;
}
</style>


	<div class="story">
				<p class="broj">&nbsp;</p>
				<p>На основу члана 36а став 4, 36б став 8, 36г став 4. и 127а став 6. Закона о банкама („Службени гласник РС”, бр. 107/05, 91/10 и 14/15) и члана 15. став 1. Закона о Народној банци Србије („Службени гласник РС”, бр. 72/03, 55/04, 85/05 – др. закон, 44/10, 76/12, 106/12, 14/15 и 40/15 – одлука УС), </p>
				<p>Извршни одбор Народне банке Србије доноси</p>
				<p class="odluka-zakon">&nbsp;</p>
				<p class="odluka-zakon">ОДЛУКУ</p>
				<p class="naslov">о плановима опоравка банке и банкарске групе</p>
				<p class="auto-style1">"Службени гласник РС", број 71 од 14. августа 
				2015.</p>
				<p class="auto-style1">&nbsp;</p>
				<p class="bold">Уводна одредба</p>
				<p>1. Овом одлуком ближе се прописују садржина плана опоравка банке, односно банкарске групе над којом Народна банка Србије врши контролу на консолидованој основи, начин и рокови достављања плана опоравка и ажурираног плана опоравка, као и израда и оцена плана опоравка банкарске групе.</p>
				<p>Банка план опоравка израђује у складу са овом одлуком, узимајући у обзир величину и организациону структуру банке, обим њених активности и врсту послова које обавља, као и њен ризични профил.</p>
				<p>Банка је дужна да план опоравка ажурира најмање једном годишње, а на захтев Народне банке Србије и чешће, као и у случају промене правне или организационе структуре банке, промене у њеном пословању и промене њеног финансијског положаја (када те промене имају материјални значај), те у случају других промена које утичу на садржину плана опоравка и могућност његове примене.</p>
				<p>Банка је дужна да унутрашњим актима уреди начин и динамику ажурирања плана опоравка, укључујући и вршење процене да ли су наступиле околности из става 3. ове тачке.</p>
				<p>Активности у вези са израдом и ажурирањем плана опоравка могу се делимично поверити трећим лицима.</p>
				<p class="bold">Садржина плана опоравка банке</p>
				<p>2. План опоравка банке садржи следеће делове:</p>
				<p>1) кратак приказ плана опоравка (у даљем тексту: сажетак плана опоравка);</p>
				<p>2) информације о подели дужности и одговорности у вези са израдом, ажурирањем и спровођењем плана опоравка (у даљем тексту: информације о управљању); </p>
				<p>3) стратешку анализу;</p>
				<p>4) индикаторе угрожености финансијског положаја и пословања банке;</p>
				<p>5) план обавештавања;</p>
				<p>6) анализу припремних мера;</p>
				<p>7) информације о тестирању плана опоравка.</p>
				<p>Делови плана опоравка из става 1. ове тачке чине засебне и посебно означене целине у том плану. </p>
				<p>Подаци и информације из плана опоравка банке који се односе на банкарску групу чији је та банка члан обухватају и податке и информације о банкарској групи над којом Народна банка Србије не врши контролу на консолидованој основи, ако није другачије прописано.</p>
				<p class="bold">Сажетак плана опоравка</p>
				<p>3. Сажетак плана опоравка садржи следеће:</p>
				<p>– кратак преглед делова плана опоравка из тачке 2. став 1. одредбе од 2) до 7) ове одлуке, при чему преглед стратешке анализе мора садржати и приказ укупне способности банке за опоравак из тачке 8. став 3. ове одлуке;</p>
				<p>– кратак преглед битних промена које су наступиле у банци, банкарској групи или плану опоравка од последњег достављања тог плана Народној банци Србије; </p>
				<p>– организационе промене, промене у процедурама и сличне промене које су неопходне како би план опоравка био изводљив, укључујући и рокове планиране за њихово спровођење.</p>
				<p class="bold">Информације о управљању</p>
				<p>4. Део плана опоравка који се односи на информације о управљању нарочито садржи следеће:</p>
				<p>– детаљан опис поступка израде плана опоравка;</p>
				<p>– детаљан опис поступка ажурирања плана опоравка;</p>
				<p>– дужности и одговорности лица која су задужена за израду, ажурирање и спровођење појединих делова плана опоравка и тог плана у целини; </p>
				<p>– одговарајуће људске и организационе ресурсе и техничка средства потребна за спровођење плана опоравка. </p>
				<p>Опис поступака израде и ажурирања плана опоравка садржи и опис поступка одобравања тог плана и информацију о томе којим актима банке је тај поступак уређен, као и о томе да ли је план опоравка био предмет оцене унутрашње ревизије, спољног ревизора или одбора за ревизију банке.</p>
				<p>У поступак израде и ажурирања плана опоравка, поред лица из става 1, алинеја трећа, ове тачке, морају бити укључене и све организационе јединице у чијем су делокругу послови значајни за израду ових планова, а нарочито оне у чијем су делокругу управљање ризицима, трезорско пословање, информациона технологија и усклађеност пословања, као и чланови органа управљања, друга лица на руководећем положају у банци и одговарајући одбори банке.</p>
				<p>У информацијама о управљању, банка треба да опише и како je укључила план опоравка у свој систем корпоративног управљања и систем управљања ризицима, а нарочито како су активности у вези са израдом, ажурирањем и спровођењем плана опоравка повезане с ризичним профилом банке, процесом интерне процене адекватности њеног капитала и спровођењем стрес тестова у том процесу, као и показатељима и лимитима које банка користи у вези са управљањем ризицима у свом редовном пословању (нпр. показатељи раног упозорења).</p>
				<p>Ако је банка део банкарске групе, информације о управљању садрже и опис активности и споразума унутар групе којима се обезбеђују координација и усклађеност мера и активности које треба предузети ради одржавања или поновног успостављања одговарајућег финансијског положаја те групе и њених појединачних чланова.</p>
				<p>5. Банка је дужна да у информацијама о управљању укратко опише поступак за предузимање активности и мера из плана опоравка и да наведе информације о индикаторима из тачке 13. ове одлуке, лицима и органима који учествују у поступку доношења одлуке о предузимању активности из плана опоравка, поступцима и роковима предвиђеним за доношење те одлуке, као и о начину и року обавештавања Народне банке Србије о разматрању, односно предузимању мера из плана опоравка.</p>
				<p>Опис из става 1. ове тачке садржи и кратак опис система информисања унутар банке и/или банкарске групе, односно начина на који се обезбеђују благовремена доступност, ажурност и поузданост информација из тог става и других информација које су потребне за доношење одлуке о предузимању активности из плана опоравка у условима знатног погоршања финансијског стања банке.</p>
				<p class="bold">Стратешка анализа</p>
				<p>6. У стратешкој анализи, банка је дужна да утврди своје кључне пословне активности и критичне функције, као и повезаност банке, односно банкарске групе с лицима унутар групе или трећим лицима, и да на основу тога утврди различите могућности (опције) за опоравак и активности и мере које би се примениле у оквиру сваке од ових могућности у случају знатног погоршања финансијског стања банке – нарочито када је поткапитализована – ради поновног успостављања њеног одрживог пословања и одговарајућег финансијског положаја. </p>
				<p>Стратешка анализа садржи следеће: </p>
				<p>1) информације о пословању банке, односно банкарске групе;</p>
				<p>2) могућности (опције) за опоравак и мере које би се примениле у оквиру сваке од ових могућности ради поновног успостављања одрживог пословања и одговарајућег финансијског положаја банке (у даљем тексту: опције за опоравак). </p>
				<p class="italik">Информације о пословању банке, односно банкарске групе</p>
				<p>7. Информације о пословању банке, односно банкарске групе нарочито садрже следеће:</p>
				<p>1) опис организационе структуре банке, односно банкарске групе, укључујући и шематски приказ те структуре; </p>
				<p>2) опис пословних активности банке, а нарочито:</p>
				<p>– сажети опис пословне стратегије и стратегије за управљање ризицима банке,</p>
				<p>– опис пословног модела и планираних пословних активности банке, </p>
				<p>– кључне пословне активности банке,</p>
				<p>– критичне функције банке, ако је применљиво, с навођењем разлога за идентификацију појединих активности, услуга или послова као критичних функција, односно објашњењем зашто је банка утврдила да нема критичних функција,</p>
				<p>– опис поступака и метода које је банка применила за утврђивање својих кључних пословних активности и критичних функција,</p>
				<p>– информације о распоређивању кључних пословних активности и критичних функција унутар банке, односно на њена подређена друштва,</p>
				<p>– опис активности и система у банци који су неопходни за континуирано обављање оперативних послова банке;</p>
				<p>3) опис економске, правне, организационе и оперативне повезаности лица унутар банкарске групе, ако је банка члан такве групе, а нарочито:</p>
				<p>– значајних изложености и токова капитала и других облика финансирања унутар банкарске групе, као и датих гаранција и гаранција чије је давање предвиђено за потребе примене плана опоравка банкарске групе,</p>
				<p>– значајних уговора и других споразума закључених унутар групе,</p>
				<p>– начина на који су чланови групе оперативно повезани (на пример тако што су функције које су значајне за пословање целе групе или неких њених чланова централизоване код једног члана),</p>
				<p>– споразума о финансијској подршци унутар групе;</p>
				<p>4) опис начина повезаности с трећим лицима, који обухвата:</p>
				<p>– информације о значајним изложеностима банке према једном лицу или групи повезаних лица и о њеним обавезама,</p>
				<p>– опис значајних производа и услуга које банка пружа другим учесницима на финансијском тржишту,</p>
				<p>– опис значајних услуга које банци пружају трећа лица. </p>
				<p>Банка је дужна да, заједно с планом опоравка, Народној банци Србије достави преглед својих кључних пословних активности и критичних функција на обрасцу датом у Прилогу 1.</p>
				<p class="italik">Опције за опоравак</p>
				<p>8. На основу информација из тачке 7. ове одлуке, банка идентификује опције за опоравак које може да примени у случајевима знатног погоршања њеног финансијског стања, како би се обезбедила спремност банке за управљање евентуалним кризним ситуацијама, ради поновног успостављања њеног одрживог пословања и одговарајућег финансијског положаја, као и да би се обезбедила отпорност банке на будуће кризне ситуације. </p>
				<p>Опције за опоравак морају бити утврђене тако да Народна банка Србије може да процени ефекте њихове примене и могућност њиховог спровођења. </p>
				<p>У делу плана опоравка који се односи на опције за опоравак, банка најпре наводи списак и кратак опис свих опција за опоравак, оцену укупне способности банке за опоравак, односно оцену о томе у којој мери се применом утврђених опција за опоравак утиче на поновно успостављање њеног одрживог пословања и одговарајућег финансијског положаја у сценаријима озбиљног финансијског поремећаја, као и процену ефеката примене ових опција и процену могућности спровођења сваке од њих. </p>
				<p>Банка је дужна да, заједно с планом опоравка, Народној банци Србије достави преглед опција за опоравак банке на обрасцу датом у Прилогу 2.</p>
				<p>9. У плану опоравка банка утврђује опције за опоравак које се односе на следеће:</p>
				<p>1) активности и мере у вези с капиталом и ликвидношћу чије је предузимање потребно ради очувања или поновног успостављања одрживог пословања и одговарајућег финансијског положаја банке а чији је основни циљ одржавање кључних активности и критичних функција банке;</p>
				<p>2) активности и мере чији је основни циљ одржавање или поновно успостављање задовољавајућег нивоа капитала банке, обезбеђивањем додатног капитала или другим мерама, укључујући и конверзију одговарајућих елемената капитала у акције и друге власничке инструменте;</p>
				<p>3) активности и мере којима се обезбеђује приступ изворима финансирања у случају настанка непредвиђених догађаја, како би се обезбедили континуитет у обављању активности и уредно измиривање обавеза, при чему се наводе и потенцијални извори ликвидности, процена доступних средстава обезбеђења и процена могућности прерасподеле ликвидних средстава унутар групе или између појединих пословних активности;</p>
				<p>4) анализе о томе када, како и под којим условима ће банка поднети захтев за коришћење кредита за ликвидност или других кредитних олакшица које, у складу с прописима, банкама може одобрити Народна банка Србије, као и о томе која ће адекватна средства обезбеђења у том случају банка пружити Народној банци Србије;</p>
				<p>5) приказ начина на који би банка, у мери у којој је то неопходно, могла одвојити критичне функције и кључне пословне активности од осталих послова;</p>
				<p>6) активности и мере усмерене на смањивање ризика или задужености или на измену пословних активности и услуга банке и, у складу с тим, анализу могуће продаје имовине и учешћа у правним лицима, односно продаје или уступања појединих пословних активности банке;</p>
				<p>7) мере које подразумевају промене чланова органа управљања и других лица на руководећем положају у банци, промене у подели дужности и одговорности запослених у банци, те затварање једне или више организационих јединица; </p>
				<p>8) активности и мере чији је циљ добровољно реструктурирање обавеза банке без проузроковања статуса неизмирења обавеза, раскида уговора, погоршања рејтинга банке и сл.;</p>
				<p>9) друге мере и активности чији је циљ очување или поновно успостављање одрживог пословања и одговарајућег финансијског положаја банке.</p>
				<p>Опције за опоравак укључују и мере које ће банка предузети када су испуњени услови за рану интервенцију из члана 113. Закона о банкама (у даљем тексту: Закон). </p>
				<p>Банка може у оквиру опција за опоравак предвидети активности и мере које предузима у свом редовном пословању, као и ванредне активности и мере. </p>
				<p>Банка која у опције за опоравак не укључи поједине активности и мере из става 1. ове тачке, дужна је да детаљно образложи изостављање тих активности и мера.</p>
				<p>10. План опоравка садржи, за сваку опцију за опоравак из тачке 9. ове одлуке, следеће податке:</p>
				<p>1) процену ефеката примене те опције на финансијски и оперативни положај банке, који подразумева очекиване ефекте на солвентност, ликвидност, финансирање, профитабилност и пословне активности банке; </p>
				<p>2) процену спољних ефеката и системских последица примене те опције, која обухвата очекивани утицај на критичне функције банке, акционаре, клијенте и друге уговорне стране, као и на остатак банкарске групе ако је банка део банкарске групе;</p>
				<p>3) анализу примене плана опоравка на запослене, укључујући и анализу трошкова који поводом тога могу настати.</p>
				<p>Део плана опоравка који се односи на опције за опоравак садржи и претпоставке коришћене при вршењу процена из става 1. ове тачке, укључујући и претпоставке за процену утрживости имовине и понашања других учесника на финансијском тржишту.</p>
				<p>Процена ефеката из става 1. ове тачке садржи и детаљан опис процедура за утврђивање тржишне вредности критичних функција и утрживости кључних пословних активности, као и имовине банке. </p>
				<p>11. Део плана опоравка који се односи на опције за опоравак садржи процену могућности спровођења тих опција, која укључује:</p>
				<p>1) оцену вероватноће остваривања циља који се применом опције за опоравак жели постићи;</p>
				<p>2) процену ризика у вези с могућностима примене опције за опоравак, која се заснива на досадашњем искуству банке или другог учесника на тржишту у спровођењу те опције или других сличних мера;</p>
				<p>3) детаљну анализу и опис могућих значајних препрека за ефективно и благовремено спровођење плана опоравка, укључујући и оне које су последица структуре банкарске групе или односа или споразума унутар те групе, односно анализу о томе да ли постоје практичне или правне препреке за брз пренос капитала или отплату обавеза унутар групе, ако су те активности предвиђене опцијом за опоравак;</p>
				<p>4) начине за отклањање препрека из одредбе под 3) овог става;</p>
				<p>5) опис поступака којима ће се обезбедити континуитет пословања у случају примене сваке од опција, који садржи анализу постојећих оперативних активности банке (нпр. информационих система банке, односа с добављачима и активности људских ресурса) и њеног учествовања у платним системима, раду Централног регистра, депоа и клиринга хартија од вредности, другим системима поравнања хартија од вредности и другим сличним институцијама, као и опис мера и активности које је потребно спровести да би се обезбедило несметано обављање ових активности, односно несметан приступ овим системима; </p>
				<p>6) процену рокова за спровођење сваке опције за опоравак и времена потребног да та опција произведе ефекат;</p>
				<p>7) процену ефективности опција за опоравак и адекватности индикатора у сценаријима озбиљног финансијског поремећаја из тачке 16. ове одлуке, којом се утврђују адекватне опције за опоравак за одговарајући сценарио озбиљног финансијског поремећаја, као и потенцијалне последице тих опција, могућност њиховог спровођења, потенцијалне препреке и рок за њихово спровођење.</p>
				<p>Под препрекама из става 1. одредба под 3) ове тачке подразумевају се сви фактори који могу негативно утицати на благовремено спровођење опције за опоравак, а нарочито оперативни, правни и репутациони ризици којима је банка изложена у свом пословању.</p>
				<p class="bold">Индикатори угрожености финансијског положаја и пословања банке</p>
				<p>12. У плану опоравка банка утврђује индикаторе слабости, недостатака и угрожености свог финансијског положаја или различитих сегмената свог пословања (у даљем тексту: индикатори) који, ако постигну одређену вредност (у даљем тексту: гранични ниво индикатора), указују на то да одговарајуће опције за опоравак могу бити предузете ради очувања или поновног успостављања одрживог пословања и одговарајућег финансијског положаја банке.</p>
				<p>Гранични ниво индикатора мора бити утврђен тако да је омогућено благовремено предузимање мера из плана опоравка, а ако се индикатор односи на прописани показатељ из тачке 13. ове одлуке – вредност овог нивоа мора бити виша од минималне прописане вредности, а довољно висока да обезбеди разматрање мера из плана опоравка пре него што банка повреди одредбе прописа којима су уређени ови показатељи.</p>
				<p>Индикатори морају бити квалитативни и квантитативни, њихови природа и број морају бити такви да их је једноставно пратити и морају одговарати величини, сложености послова и ризичном профилу банке, као и систему показатеља које банка користи у поступку редовног управљања ризицима.</p>
				<p>Разматрање индикатора мора бити укључено у систем корпоративног управљања и процес доношења одлука у банци на начин којим се обезбеђује да чланови органа управљања и друга лица на руководећем положају у банци буду благовремено и потпуно информисани о могућности примене одговарајуће опције за опоравак, да процес доношења ових одлука буде документован и да Народна банка Србије о томе буде благовремено и потпуно информисана. </p>
				<p>13. Индикатори се нарочито односе на следеће категорије: </p>
				<p>– капитал банке;</p>
				<p>– ликвидност;</p>
				<p>– профитабилност;</p>
				<p>– ризични профил банке, укључујући квалитет њене активе.</p>
				<p>Поред категорија из става 1. ове тачке, банка је дужна да користи и индикаторе који се односе на макроекономске услове и услове на тржишту, осим у случају да Народна банка Србије на основу образложења банке оцени да ове категорије индикатора нису значајне за њен план опоравка, имајући у виду ризични профил, величину и организациону структуру те банке, или да нису применљиве на ту банку.</p>
				<p>Индикатори који се користе за категорије из става 1. ове тачке обухватају најмање:</p>
				<p>– показатељ адекватности капитала банке и минимални износ капитала банке, ако је тај износ адекватнији с обзиром на величину банке;</p>
				<p>– показатељ ликвидности и ужи показатељ ликвидности банке; </p>
				<p>– показатеље профитабилности (профитабилност имовине – <span class="italik">ROA</span> или профитабилност капитала – <span class="italik">ROE</span>);</p>
				<p>– показатеље у вези с квалитетом активе (показатељ удела проблематичних кредита у укупним кредитима банке и проценат покривености проблематичних кредита исправкама вредности).</p>
				<p>Индикатори који се користе за категорије макроекономских услова и услова на тржишту обухватају најмање:</p>
				<p>– промене у бруто домаћем производу државе у којој се налази знатан део изложености банке и, ако је применљиво, цене <span class="italik">CDS</span> деривата (енг. <span class="italik">credit default swap derivatives</span>) који се односе на ту државу;</p>
				<p>– промене у рејтингу, цени акција или дужничких хартија од вредности банке и, ако је применљиво, у цени <span class="italik">CDS</span> деривата који се односе на банку. </p>
				<p>У плану опоравка банка је дужна да образложи избор индикатора и гранични ниво индикатора. </p>
				<p>При редовном ажурирању плана опоравка у складу с чланом 36а став 3. Закона, банка је дужна да преиспитује и оправданост коришћења одабраних индикатора и њихових утврђених граничних нивоа. </p>
				<p>Банка је дужна да, заједно с планом опоравка, Народној банци Србије достави преглед индикатора утврђених у складу са овом тачком на обрасцу датом у Прилогу 3.</p>
				<p class="bold">План обавештавања</p>
				<p>14. У делу плана опоравка који се односи на план обавештавања утврђује се детаљан план интерне и екстерне комуникације за случај спровођења плана опоравка, који садржи најмање следеће:</p>
				<p>1) интерну комуникацију, односно план обавештавања унутар банке о спровођењу плана опоравка, који нарочито обухвата обавештавање чланова управног одбора банке, руководилаца организационих јединица, представника запослених, огранака банке и др., као и комуникацију с њима;</p>
				<p>2) екстерну комуникацију, односно план обавештавања трећих лица о спровођењу плана опоравка, а нарочито акционара, депонената, инвеститора, других уговорних страна, Народне банке Србије и јавности;</p>
				<p>3) предлоге за ефикасну превенцију, односно ублажавање последица могућих негативних реакција на тржишту. </p>
				<p>План опоравка садржи и анализу начина на који би план комуникације из става 1. ове тачке био примењен у случају спровођења једне или више мера из плана опоравка, при чему се морају узети у обзир и евентуалне посебне околности у вези с применом појединих опција за опоравак.</p>
				<p class="bold">Анализа припремних мера</p>
				<p>15. План опоравка садржи анализу припремних мера које је банка предузела или које треба да предузме ради лакшег спровођења плана опоравка или унапређења његове ефикасности.</p>
				<p>Планом опоравка дефинише се и рок за спровођење мера из става 1. ове тачке. </p>
				<p>Мере из става 1. ове тачке обухватају и све активности неопходне за отклањање препрека за ефикасну примену опција за опоравак.</p>
				<p class="bold">Информације о тестирању плана опоравка</p>
				<p>16. Банка је дужна да у плану опоравка утврди низ сценарија озбиљног финансијског поремећаја у различитим хипотетичким ситуацијама, на основу којих се тестирају могућност и ефекти спровођења плана опоравка.</p>
				<p>Врсту и број сценарија из става 1. ове тачке банка одређује узимајући у обзир врсту, обим и сложеност послова које обавља, при чему је дужна да користи најмање три сценарија озбиљног финансијског поремећаја, и то:</p>
				<p>1) сценарио који обухвата системске догађаје који би могли имати озбиљне негативне последице по финансијски систем и/или привреду, укључујући престанак рада друге уговорне стране који би утицао на финансијску стабилност земље, смањење ликвидности на међубанкарском тржишту, повећан ризик или одлив капитала из државе у којој се налази знатан део изложености банке, неповољна кретања цена имовине на тржишту и макроекономску кризу;</p>
				<p>2) сценарио који обухвата догађаје који се односе на банку а могли би имати озбиљне негативне последице по њу, укључујући престанак рада друге уговорне стране значајне за банку, знатан одлив ликвидних средстава банке, знатне губитке по основу пласмана банке и/или оперативног ризика, нарушену репутацију банке или банкарске групе чији је банка члан и неповољна кретања цена имовине на једном или више тржишта којима је банка у великој мери изложена;</p>
				<p>3) комбинацију сценарија из одредаба под 1) и 2) овог става који се јављају истовремено и утичу један на други. </p>
				<p>Банка може изоставити неки од догађаја из става 2. одредбе под 1) и 2) ове тачке ако након спроведене анализе утврди да тај догађај на њу није применљив, при чему је дужна да то изостављање детаљно образложи у плану опоравка. </p>
				<p>Банка је дужна да редовно, а најмање једном годишње тестира свој план опоравка.</p>
				<p>Банка је дужна да, заједно с планом опоравка, Народној банци Србије достави преглед сценарија за тестирање опција за опоравак банке на обрасцу датом у Прилогу 4.</p>
				<p>17. Сваки појединачни сценарио за тестирање плана опоравка мора испуњавати следеће захтеве:</p>
				<p>– заснива се на догађајима који су најзначајнији за банку, узимајући нарочито у обзир модел пословања и начин финансирања банке, њене пословне активности, величину и повезаност са осталим учесницима у финансијском систему, као и недостатке у њеном пословању; </p>
				<p>– догађаји предвиђени у сценарију морају бити такви да могу проузроковати престанак рада банке ако се благовремено не примене мере из плана опоравка банке;</p>
				<p>– сценарио се заснива на догађајима који су изузетни, али могући.</p>
				<p>Сваки сценарио, у мери у којој је то применљиво, обухвата процену ефеката догађаја предвиђених тим сценаријом најмање на капитал, ликвидност и ризични профил банке, на несметано обављање активности у вези са учешћем у платним системима и системима за поравнање хартија од вредности, као и на репутацију банке. </p>
				<p>Банка је дужна да размотри да ли се сценарио из става 1. ове тачке може развити на основу обрнутог стрес тестирања, које подразумева почетну претпоставку да је финансијско стање банке такво да се ускоро може очекивати наступање статуса неизмирења њених обавеза, након чега се утврђују узроци који доводе до тог стања. </p>
				<p class="bold">Израда и садржина плана опоравка банкарске групе</p>
				<p>18. Највише матично друштво банкарске групе над којом Народна банка Србије врши контролу на консолидованој основи у складу са Законом – дужно је да изради и Народној банци Србије достави план опоравка те банкарске групе, ради постизања стабилности и поновног успостављања одговарајућег финансијског положаја на нивоу банкарске групе као целине, а посебно банака као чланова ове групе, узимајући у обзир финансијски положај осталих чланова те групе. </p>
				<p>На садржину плана опоравка банкарске групе, односно појединачне планове опоравка чланова банкарске групе чију израду може наложити Народна банка Србије у складу с чланом 127а став 4. Закона – сходно се примењују тач. од 2. до 17. ове одлуке.</p>
				<p class="bold">Оцена планова опоравка</p>
				<p>19. Народна банка Србије оцењује да ли план опоравка банке испуњава услове који су прописани Законом и овом одлуком, на начин и у роковима прописаним у члану 36в Закона. </p>
				<p>20. При оцени плана опоравка банкарске групе, Народна банка Србије оцењује следеће:</p>
				<p>1) у којој мери би тај план допринео постизању стабилности на нивоу банкарске групе као целине и сваког њеног члана, при чему нарочито узима у обзир: </p>
				<p>– могућност да се применом опција за опоравак на нивоу групе поново успостави одговарајући финансијски положај члана групе без угрожавања финансијског положаја групе као целине,</p>
				<p>– да ли би се применом поједине опције за опоравак омогућило редовно пословање групе и њених чланова,</p>
				<p>– у којој мери су у плану опоравка банкарске групе узете у обзир различите управљачке структуре појединих чланова те групе и потенцијалне правне сметње за његову примену; </p>
				<p>2) у којој мери план опоравка банкарске групе садржи решења за отклањање препрека утврђених на основу тестирања овог плана, а ако се те препреке не могу отклонити – да ли су предвиђене алтернативне опције за опоравак којима се постиже исти циљ; </p>
				<p>3) у којој мери се планом опоравка банкарске групе отклањају фактичке или правне препреке за пренос капитала или измиривање обавеза унутар групе, ако такве препреке постоје, а ако се не могу отклонити – да ли су предвиђене алтернативне мере којима се постиже исти циљ.</p>
				<p>При оцени из става 1. ове тачке, Народна банка Србије узима у обзир врсту и обим послова које чланови групе обављају, као и њихову повезаност с другим друштвима, односно групама. </p>
				<p class="bold">Рокови и начин достављања планова опоравка</p>
				<p>21. План опоравка који је редовно годишње ажуриран, у складу са чланом 36а Закона, као и план опоравка који је, у складу с тим чланом, ажуриран услед промене правне или организационе структуре банке, промене у њеном пословању или промене њеног финансијског положаја, када те промене имају материјални значај, као и у случају других промена које утичу на садржину плана опоравка и могућност његове примене – банка је дужна да достави Народној банци Србије у року од пет дана од дана када је тај план усвојио управни одбор банке. </p>
				<p>План опоравка који је ажуриран на захтев Народне банке Србије – банка је дужна да Народној банци Србије достави у року одређеном у том захтеву.</p>
				<p>Банка је дужна да план опоравка доставља у електронској форми.</p>
				<p>Одредбе ст. од 1. до 3. ове тачке сходно се примењују и на рокове достављања планова опоравка банкарске групе.</p>
				<p class="bold">Прелазне и завршне одредбе</p>
				<p>22. Прилози из ове одлуке одштампани су уз ову одлуку и њен су саставни део.</p>
				<p>23. Банка је дужна да план опоравка банке достави Народној банци Србије до 30. септембра 2015. године.</p>
				<p>Највише матично друштво банкарске групе над којом Народна банка Србије врши контролу на консолидованој основи дужно је да план опоравка банкарске групе достави Народној банци Србије до 31. марта 2016. године. </p>
				<p>24. Ова одлука ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">ИО НБС број 71</p>
				<p class="potpis">У Београду, 13. августа 2015. године</p>
				<p class="potpis">Председавајућа</p>
				<p class="potpis">Извршног одбора Народне банке Србије</p>
				<p class="potpis">гувернер</p>
				<p class="potpis">Народне банке Србије,</p>
				<p class="potpis">др <span class="bold">Јоргованка Табаковић,</span>с.р.</p>
				<p><a href="http://www.pravno-informacioni-sistem.rs/SlGlasnikPortal/prilozi/p1.html&amp;doctype=reg&amp;abc=cba&amp;eli=true&amp;eliActId=419512&amp;regactid=419512" target="_blank">
				<span class="auto-style2">Прилог 1 - Преглед кључних пословних 
				активности банке</span></a></p>
				<p><a href="http://www.pravno-informacioni-sistem.rs/SlGlasnikPortal/prilozi/p2.html&amp;doctype=reg&amp;abc=cba&amp;eli=true&amp;eliActId=419512&amp;regactid=419512" target="_blank">
				<span class="auto-style2">Прилог 2 - Преглед опција за опоравак 
				банке</span></a></p>
				<p><a href="http://www.pravno-informacioni-sistem.rs/SlGlasnikPortal/prilozi/p3.html&amp;doctype=reg&amp;abc=cba&amp;eli=true&amp;eliActId=419512&amp;regactid=419512" target="_blank">
				<span class="auto-style2">Прилог 3 - Преглед индикатора које 
				банка користи у плану опоравка</span></a></p>
				<p><a href="http://www.pravno-informacioni-sistem.rs/SlGlasnikPortal/prilozi/p4.html&amp;doctype=reg&amp;abc=cba&amp;eli=true&amp;eliActId=419512&amp;regactid=419512" target="_blank">
				<span class="auto-style2">Прилог 4 - Преглед сценарија за 
				тестирање опција за опоравак банке</span></a></p>
	</div>


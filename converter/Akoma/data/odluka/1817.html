


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p>На основу члана 85. тачка 1) и члана 86. ст. 1, 4. и 5. Закона о локалној самоуправи („Службени гласник РС”, бр. 129/07, 83/14 – др. закон и 101/16) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p class="odluka-zakon">ОДЛУКУ</p>
				<p class="odluka-zakon">о распуштању Скупштине општине Смедеревска Паланка и образовању Привременог органа општине Смедеревска Паланка</p>
				<p class="centar">"Службени гласник РС", број 108 од 1. децембра 
				2017.</p>
				<p>1. Распушта се Скупштина општине Смедеревска Паланка.</p>
				<p>2. Образује се Привремени орган општине Смедеревска Паланка (у даљем тексту: Привремени орган) за обављање послова из надлежности Скупштине и извршних органа општине Смедеревска Паланка.</p>
				<p>3. Привремени орган обавља текуће и неодложне послове из надлежности Скупштине општине Смедеревска Паланка и извршних органа општине утврђене законом и Статутом општине, до конституисања Скупштине и избора извршних органа општине након одржаних избора, у складу са законом.</p>
				<p>4. Привремени орган има председника и четири члана.</p>
				<p>Председник организује рад Привременог органа, председава његовим седницама и обавља друге послове које му Привремени орган повери.</p>
				<p>Привремени орган именује секретара Привременог органа.</p>
				<p>Председника и чланове Привременог органа именује Влада посебним решењем.</p>
				<p>5. Привремени орган одлучује о питањима из надлежности Скупштине општине Смедеревска Паланка и извршних органа општине већином гласова чланова Привременог органа.</p>
				<p>6. За разматрање појединих питања из делокруга Привременог органа могу се образовати комисије и друга радна тела.</p>
				<p>Председника и чланове радних тела именује Привремени орган.</p>
				<p>Председник комисије, односно другог радног тела именује се из реда чланова Привременог органа.</p>
				<p>Чланови комисија и других радних тела Привременог органа могу бити и грађани.</p>
				<p>7. Привремени орган доноси Пословник Привременог органа, који уређује организацију и начин рада.</p>
				<p>8. Ова одлука ступа на снагу даном објављивања у „Службеном гласнику Републике Србије”.</p>
				<p class="potpis">05 број 020-11661/2017</p>
				<p class="potpis">У Београду, 29. новембра 2017. године</p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Ана Брнабић,</span> с.р.</p>
	</div>


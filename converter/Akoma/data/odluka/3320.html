


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 35. став 4. Закона о научноистраживачкој делатности („Службени гласник РС”, бр. 110/05, 50/06 – исправка и 18/10), чл. 11. и 12. Закона о привредним друштвима („Службени гласник РС”, бр. 36/11 и 99/11) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12),</p>
	<p>Влада доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ОДЛУКУ</p>
	<p class="naslov" style="margin-top: 0">о изменама и допунама оснивачког акта Истраживачко-развојног института Лола друштво са ограниченом одговорношћу Београд</p>
	<p class="naslov" style="margin-top: 0"><span style="font-weight: 400">
	"Службени гласник РС", број 8 од 29. јануара 2014.</span></p>
	<p class="naslov" style="margin-top: 0">&nbsp;</p>
	<p class="clan">I. ОСНОВНЕ ОДРЕДБЕ</p>
	<p class="clan">Члан 1.</p>
	<p>Истраживачко-развојни институт Лола друштво са ограниченом одговорношћу Београд, организован је као једночлано друштво с ограниченом одговорношћу и послује у складу са прописима којима се уређује правни положај привредних друштава и прописима којима се уређује научноистраживачка делатност (у даљем тексту: Институт).</p>
	<p class="clan">Члан 2.</p>
	<p>Решењем Агенције за привредне регистре БД. 177688/2006 од 3. новембра 2006. године, у Регистар привредних субјеката, регистровано је оснивање Института, матични број 20215852.</p>
	<p>Решењем Министарства просвете, науке и технолошког развоја број 612-00-000322/2013-17 од 11. фебруара 2013. године, утврђено је да Институт испуњава услове за обављање научноистраживачке делатности од општег интереса.</p>
	<p>Закључком Владе 05 број 464-3891/2008 од 25. септембра 2008. године, утврђено је да удео државне својине у средствима која користи Истраживачко-развојни институт Лола д.о.о. Београд, Кнеза Вишеслава 70а, износи 100%. Републичка дирекција за имовину Републике Србије у име Републике Србије и Истраживачко-развојни институт Лола д.о.о. Београд, закључили су Споразум о уделу државне својине у средствима које користи Истраживачко-развојни институт Лола д.о.о. Београд, 04 број 464-53/2008 од 8. октобра 2008. године, којим Република Србија преузима оснивачка и управљачка права сразмерно уделу државног капитала утврђеног овим споразумом.</p>
	<p class="clan">Члан 3.</p>
	<p>Институт је основан на неодређено време. </p>
	<p>Институт има својство правног лица. </p>
	<p>Институт послује средствима у државној својини.</p>
	<p>Институт у правном промету са трећим лицима има сва овлашћења и иступа у своје име и за свој рачун.</p>
	<p class="clan">II. ПОСЛОВНО ИМЕ И СЕДИШТЕ</p>
	<p class="clan">Члан 4.</p>
	<p>Пословно име Института гласи: Истраживачко-развојни институт Лола друштво с ограниченом одговорношћу, Београд.</p>
	<p>Скраћено пословно име Института је: ЛОЛА ИНСТИТУТ ДОО.</p>
	<p class="clan">Члан 5.</p>
	<p>Седиште Института је: Београд, Кнеза Вишеслава 70а.</p>
	<p class="clan">III. ПЕЧАТ И ШТАМБИЉ ИНСТИТУТА</p>
	<p class="clan">Члан 6.</p>
	<p>Институт има печат и штамбиљ.</p>
	<p>Печат је округлог облика пречника 29 mm, унутар кога је исписано скраћено пословно име Института, на српском језику, ћириличким писмом.</p>
	<p>Штамбиљ је правоугаоног облика, у који је водоравно уписано скраћено пословно име Института, на српском језику, ћириличким писмом, са простором за број и датум завођења акта у деловодни протокол.</p>
	<p>Директор Института доноси одлуку којом се утврђује начин употребе и чувања печата и штамбиља Института.</p>
	<p class="clan">IV. ПОДАЦИ О ОСНИВАЧУ</p>
	<p class="clan">Члан 7.</p>
	<p>Оснивач Института је Република Србија за коју на основу законског овлашћења оснивачка права врши Влада, Београд, Немањина 11 (у даљем тексту: Оснивач).</p>
	<p class="clan">V. ДЕЛАТНОСТ ДРУШТВА</p>
	<p class="clan">Члан 8.</p>
	<p>Претежна делатност Института је:</p>
	<p>72.19 Истраживање и развој у осталим природним и техничко-технолошким наукама.</p>
	<p>Поред делатности из става 1. овог члана Институт обавља и следеће делатности:</p>
	<p>25.62 Машинска обрада метала</p>
	<p>25.73 Производња алата</p>
	<p>28.22 Производња опреме за подизање и преношење</p>
	<p>28.41 Производња машина за обраду метала</p>
	<p>28.49 Производња осталих алатних машина</p>
	<p>28.99 Производња машина за остале специјалне намене</p>
	<p>33.12 Поправка машина</p>
	<p>33.13 Поправка електронске и оптичке опреме</p>
	<p>46.69 Трговина на велико осталим машинама и опремом</p>
	<p>62.01 Рачунарско програмирање</p>
	<p>62.02 Консултантске делатности у области информационе технологије</p>
	<p>70.22 Консултантске активности у вези с пословањем и осталим управљањем</p>
	<p>71.12 Инжењерске делатности и техничко саветовање</p>
	<p>74.90 Остале стручне, научне и техничке делатности</p>
	<p>Институт обавља послове спољнотрговинског промета и услуге у спољнотрговинском промету из оквира своје делатности, у складу са законом и овом одлуком, а нарочито: заступање и представљање страних лица, посредовање у спољно-трговинском промету, продају стране робе са консигнационих складишта, послове уговорене контроле квалитета и квантитета робе и услуга, услуге атестирања и истраживања, лон послове, послове дораде и оплемењивања, као и друге послове у складу са законом.</p>
	<p class="clan">VI. ОСНОВНИ КАПИТАЛ И СРЕДСТВА ЗА РАД</p>
	<p class="clan">Члан 9.</p>
	<p>Укупан уписани новчани капитал Института износи: 40.150,00 динара. </p>
	<p>Укупан уплаћени новчани капитал Института износи: 40.150,00 динара.</p>
	<p class="clan">Члан 10.</p>
	<p>Средства која користи Институт у сврху обављања научноистраживачке делатности од општег интереса за Републику Србију, чине:</p>
	<p>1) Право коришћења објеката постојећих на кат. парц. бр. 13384/2, уписаних у Лист непокретности 2197 КО Чукарица, Београд, као</p>
	<p>– „зграда бр. 3, пословна зграда за коју није утврђена делатност, објекат преузет из земљишне књиге, ул. Кнеза Вишеслава бр. 70а”, која је у земљишној књизи била уписана као „објекат 1 „Е” пословна зграда Лола Институт”;</p>
	<p>– „зграда бр. 2, пословна зграда за коју није утврђена делатност, објекат преузет из земљишне књиге, ул. Кнеза Вишеслава”, која је у земљишној књизи била уписана као „објекат 2 „Д” пословна зграда Лола Институт”,</p>
	<p>са пратећом опремом за оба објекта, а који објекти и опрема су прибављени у јавну својину Републике Србије на основу Закључка Владе 05 број 46-4513/2013-1 од 5. јула 2013. године и Уговора о вансудском поравнању закљученим између Републике Србије и „Иво Лола Рибар систем” акционарско друштво у реструктурирању, овереног пред Првим основним судом у Београду OV I бр. 197753/2013 од 30. октобра 2013. године.</p>
	<p class="clan">VII. РАСПОДЕЛА ДОБИТИ</p>
	<p class="clan">Члан 11.</p>
	<p>Добит Института утврђује се и распоређује у складу са законом.</p>
	<p class="clan">VIII. ЗАСТУПАЊЕ ИНСТИТУТА</p>
	<p class="clan">Члан 12.</p>
	<p>Институт у пословима унутрашњег и спољнотрговинског промета заступа директор Института без ограничења, у складу са законом.</p>
	<p>Директор Института може, у оквиру својих овлашћења, дати другом лицу писмено пуномоћје за заступање Института.</p>
	<p class="clan">IX. УПРАВЉАЊЕ ИНСТИТУТОМ И ОРГАНИ ИНСТИТУТА</p>
	<p class="clan">Члан 13.</p>
	<p>Управљање Институтом је једнодомно. Органи Института су: Скупштина Института и директор.</p>
	<p class="clan">X. СКУПШТИНА ИНСТИТУТА</p>
	<p class="clan">Члан 14.</p>
	<p>Овлашћења Скупштине Института врши Оснивач, преко овлашћених представника. 
	</p>
	<p>Одлуку о одређивању и разрешењу председника и чланова Скупштине Института доноси Оснивач.</p>
	<p class="clan">Члан 15.</p>
	<p>Скупштина Института одлучује о:</p>
	<p>1) усвајању финансијских извештаја, као и извештаја ревизора ако су финансијски извештаји били предмет ревизије;</p>
	<p>2) усвајању годишњег програма рада и пословања Института;</p>
	<p>3) именовању ревизора и утврђивању накнаде за његов рад;</p>
	<p>4) повећању или смањењу основног капитала Института;</p>
	<p>5) именовању и разрешењу директора и утврђивању накнаде за његов рад;</p>
	<p>6) статусним променама, променама правне форме и престанку Института;</p>
	<p>7) промени пословног имена и седишта Института;</p>
	<p>8) давању сагласности на правне послове директора Института и других лица повезаних са Институтом;</p>
	<p>9) давању сагласности на стицање, продају, давање у закуп, залагање или друго располагање имовином велике вредности, у складу са законом којим се уређује правни положај привредних друштава;</p>
	<p>10) изменама оснивачког акта;</p>
	<p>11) образовању – формирању огранка Института и давању пословног пуномоћја огранцима;</p>
	<p>12) расподели добити;</p>
	<p>13) врши друге послове и одлучује о другим питањима из делокруга Скупштине Института у складу са законом и овом одлуком.</p>
	<p>Одлуке из тач. 4), 6), 7) 10) и 11) овог члана, Скупштина Института доноси уз сагласност Оснивача.</p>
	<p class="clan">XI. ДИРЕКТОР ИНСТИТУТА</p>
	<p class="clan">Члан 16.</p>
	<p>Институт има једног директора, кога бира и разрешава Скупштина Друштва. 
	</p>
	<p>Директор Института бира се на период од четири године.</p>
	<p>Директор Института је у радном односу у Институту са пуним радним временом.</p>
	<p class="clan">Члан 17.</p>
	<p>Директор Института:</p>
	<p>1) утврђује пословну стратегију и пословне циљеве Института;</p>
	<p>2) организује и води пословање Института и одређује унутрашњу организацију Института;</p>
	<p>3) стара се о законитости рада и одговара за законитост рада Института;</p>
	<p>4) предлаже доношење одлука из делокруга Скупштине Института и извршава одлуке Скупштине Института;</p>
	<p>5) одлучује о правима, обавезама и одговорностима запослених у Институту;</p>
	<p>6) доноси акт о организацији и систематизацији послова и друге опште акте Института;</p>
	<p>7) одговара за тачност пословних књига Института и финансијских извештаја Института;</p>
	<p>8) даје предлог за сазивање седнице Скупштине Института и утврђује предлог дневног реда са предлозима одлука;</p>
	<p>9) врши и друге послове и доноси одлуке у складу са законом и овом одлуком који нису у делокругу Скупштине Института.</p>
	<p class="clan">XII. НАУЧНО ВЕЋЕ</p>
	<p class="clan">Члан 18.</p>
	<p>У Институту се образује научно веће, као стручни орган Института, у складу са законом којим се уређује научноистраживачка делатност.</p>
	<p class="clan">XIII. УНУТРАШЊИ РЕВИЗОР ИНСТИТУТА</p>
	<p class="clan">Члан 19.</p>
	<p>Унутрашњи ревизор:</p>
	<p>1) контролише веродостојност и комплетност финансијских извештаја Института;</p>
	<p>2) контролише усклађеност пословања Института са законом, годишњим програмом рада и пословања Института;</p>
	<p>3) обавља и друге послове у складу са законом.</p>
	<p class="clan">Члан 20.</p>
	<p>Унутрашњи ревизор извештава Скупштину Института о:</p>
	<p>1) веродостојности и потпуности финансијских извештаја Института;</p>
	<p>2) основаности предлога за расподелу добити;</p>
	<p>3) другим питањима од значаја за оцену законитости и целисходности поступања у спровођењу пословне политике и пословању Института.</p>
	<p>Интерни ревизор подноси извештај по питањима из става 1. овог члана најмање једанпут годишње приликом разматрања годишњег финансијског извештаја, а по потреби и у току године када то затражи Скупштина Института.</p>
	<p class="clan">XIV. АКТИ И ДОКУМЕНТИ ИНСТИТУТА</p>
	<p class="clan">Члан 21.</p>
	<p>Акти Института су правилници, одлуке и други акти којима се на општи начин уређују одређена питања.</p>
	<p>Измене и допуне аката из става 1. овог члана врше се у писаној форми, на начин и по поступку који су одређени за њихово доношење.</p>
	<p>Измене оснивачког акта врше се у писаној форми и не оверавају се.</p>
	<p>Институт је у обавези да измене оснивачког акта, након сваке такве измене, региструје у складу са Законом о регистрацији.</p>
	<p>Законски заступник Института је у обавези да након сваке измене оснивачког акта сачини пречишћен текст документа.</p>
	<p class="clan">Члан 22.</p>
	<p>Институт води пословне књиге и саставља и подноси рачуноводствене исправе и финансијске извештаје у складу са законом којим се уређује рачуноводство и ревизија.</p>
	<p class="clan">Члан 23.</p>
	<p>Институт је дужан да држи и чува све акте и документе Института у складу са законом којим се уређује правни положај привредних друштва.</p>
	<p class="clan">XV. ЗАШТИТА ЖИВОТНЕ СРЕДИНЕ</p>
	<p class="clan">Члан 24.</p>
	<p>Институт је, при обављању делатности, дужан да се стара о заштити животне средине, у складу са законом и другим прописима.</p>
	<p class="clan">XVI. ПРЕСТАНАК ИНСТИТУТА</p>
	<p class="clan">Члан 25.</p>
	<p>Институт престаје да постоји брисањем из регистра привредних субјеката у случајевима и под условима прописаним законом.</p>
	<p class="clan">XVII. ПРЕЛАЗНЕ И ЗАВРШНЕ ОДРЕДБЕ</p>
	<p class="clan">Члан 26.</p>
	<p>Институт ову одлуку и све измене и допуне ове одлуке региструје и објављује код Агенције за привредне регистре.</p>
	<p class="clan">Члан 27.</p>
	<p>Запослени у Истраживачко-развојном институту Лола друштво са ограниченом одговорношћу Београд, настављају да раде у Институту, а своја права и обавезе остварују у складу са законом и општим актима Института.</p>
	<p class="clan">Члан 28.</p>
	<p>До избора директора Института, дужност директора обављаће, у својству вршиоца дужности директора Института, др Владимир Квргић, виши научни сарадник, из Београда, Јасеничка 15, ЈМБГ 2003957710308, који ће да изврши судску оверу ове одлуке у складу са законом.</p>
	<p class="clan">Члан 29.</p>
	<p>Институт ће све опште акте ускладити са овом одлуком у року од три месеца од дана регистрације ове одлуке у Регистру привредних субјеката код Агенције за привредне регистре.</p>
	<p class="clan">Члан 30.</p>
	<p>Ову одлуку објавити у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">05 број 023-760/2014</p>
	<p class="potpis" style="margin-top: 0">У Београду, 28. јануара 2014. године</p>
	<p class="potpis" style="margin-top: 0"><span class="bold">Влада</span></p>
	<p class="potpis" style="margin-top: 0">Председник,</p>
	<p class="potpis" style="margin-top: 0"><span class="bold">Ивица Дачић, 
	</span>с.р.</p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
.auto-style3 {
	letter-spacing: normal;
	font-size: 0.583333333333333rem;
}
</style>


	<div class="story">
				<p class="broj">&nbsp;</p>
				<p>На основу члана 146. Закона о јавном информисању и медијима („Службени гласник РС”, бр. 83/14 и 58/15) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p class="odluka-zakon">&nbsp;</p>
				<p class="odluka-zakon">ОДЛУКУ</p>
				<p class="naslov">о правним последицама престанка Јавног предузећа Новинска агенција Танјуг</p>
				<p class="auto-style1">"Службени гласник РС", бр. 91 од 5. 
				новембра 2015, 102 од 11. децембра 2015.</p>
				<p class="naslov">&nbsp;</p>
				<p>1. Овом одлуком уређују се правне последице престанка Јавног предузећа Новинска агенција Танјуг, које је основано Законом о Јавном предузећу Новинска агенција Танјуг („Службени лист СРЈ”, број 11/95) – (у даљем тексту: Танјуг).</p>
				<p>Танјуг је престао са радом 31. октобра 2015. године, у складу са чланом 146. став 1. Закона о јавном информисању и медијима („Службени гласник РС”, бр. 83/14 и 58/15).</p>
				<p>2. Имовину Танјуга коју чини право својине на непокретностима и покретним стварима, право коришћења на стварима у јавној својини, новчана средства и друга имовинска права, преузима Републичка дирекција за имовину Републике Србије, по брисању Танјуга из Регистра привредних субјеката.</p>
				<p>3. Документацију насталу у раду Танјуга, а која представља архивску грађу, преузима Архив Југославије.</p>
				<p>4. Танјуг ће исплатити све неисплаћене зараде и друга примања која су запослени остварили по основу рада у Танјугу до дана престанка радног односа.</p>
				<p>
				<span style="color: rgb(0, 0, 0); font-family: Verdana, Arial, sans-serif; font-size: 0.750000187500047rem; font-style: normal; font-variant: normal; font-weight: normal; letter-spacing: normal; line-height: 1.05000026250007rem; orphans: auto; text-align: start; text-indent: 2.40000060000015rem; text-transform: none; white-space: normal; widows: 1; word-spacing: 0rem; -webkit-text-stroke-width: 0rem; display: inline !important; float: none;">
				<strong>Запосленима у Танјугу, исплатиће се отпремнина по 
				Програму за решавање вишка запослених који доноси орган 
				управљања у том предузећу, у висини и на начин утврђен Одлуком о 
				утврђивању Програма за решавање вишка запослених у поступку 
				приватизације за 2015. годину („Службени гласник РС”, бр. 9/15 и 
				84/15), независно од престанка својства субјекта приватизације 
				тог предузећа, у укупном износу од 56.058.400,00 динара за 152 
				запослена. Средства за реализацију наведеног програма обезбеђена 
				су Законом о буџету Републике Србије за 2015. годину („Службени 
				гласник РС”, број 142/14), Раздео 28 – Министарство за рад, 
				запошљавање, борачка и социјална питања, Програм 0801 – 
				Запошљавање и уређење система рада и радно правних односа, 
				функција 412 – Општи послови по питању рада, програмска 
				активност 0003 – Подршка решавању радно-правног статуса вишка 
				запослених, економска класификација 472 – Накнаде за социјалну 
				заштиту из буџета.*</strong></span></p>
				<p class="auto-style3">*Службени гласник РС, број 102/2015</p>
				<p class="auto-style3">&nbsp;</p>
				<p>5. Директор Танјуга, по исплати зарада, отпремнина и других примања из тачке 4. ове одлуке и других обавеза, поднеће Агенцији за привредне регистре пријаву ради брисања Танјуга из Регистра привредних субјеката.</p>
				<p>Ради обављања послова у вези са престанком Танјуга директор Танјуга ангажоваће по уговору потребан број извршилаца.</p>
				<p>6. По брисању Танјуга из Регистра привредних субјеката, Регистратор медија ће по службеној дужности избрисати медиј чији је Танјуг издавач из Регистра медија.</p>
				<p>7. Ова одлука ступа на снагу даном објављивања у „Службеном гласнику Републике Србије”.</p>
				<p class="potpis">05 број 023-11691/2015-1</p>
				<p class="auto-style2">У Београду, 3. новембра 2015. године</p>
				<p class="auto-style2"><span class="bold">Влада</span></p>
				<p class="auto-style2">Председник,</p>
				<p class="auto-style2"><span class="bold">Александар Вучић, </span>с.р.</p>
	</div>




<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 18. став 1. тачка 3) и члана 57а став 1. Закона о Народној банци Србије („Службени гласник РС”, бр. 72/03, 55/04, 85/05 – др. закон, 44/10, 76/12, 106/12, 14/15, 40/15 – одлука УС и 44/18), </p>
			<p class="Basic-Paragraph">Гувернер Народне банке Србије доноси </p>
			<p class="odluka-zakon">ОДЛУКУ </p>
			<p class="odluka-zakon">о издавању и основним обележјима нумизматичког новца с ликом Николе Тесле</p>
			<p class="centar">"Службени гласник РС", број 76 од 25. октобра 
			2019.</p>
			<p class="Basic-Paragraph">1. Народна банка Србије издаће у 2019. години нумизматички новац с ликом Николе Тесле у апоену од 100 динара. </p>
			<p class="Basic-Paragraph">2. Нумизматички новац из тачке 1. ове одлуке Народна банка Србије издаће у 210.000 комада у укупној номиналној вредности 21.000.000,00 динара.</p>
			<p class="Basic-Paragraph">3. Нумизматички новац из тачке 1. ове одлуке биће израђен од сребра финоће 99,95%, масе 31,10 g и пречника 40,20 mm у следећој техници израде: </p>
			<p class="Basic-Paragraph">1) 10.000 комада у специјалној („пруф”) техници, с високосјајним равним површинама и матираним рељефним детаљима пригодних мотива;</p>
			<p class="Basic-Paragraph">2) 200.000 комада у специјалној („високи сјај”) техници, с високосјајним површинама.</p>
			<p class="Basic-Paragraph">Допуштено је да маса сваког појединачног комада нумизматичког новца из става 1. ове тачке одступа у распону +1/–0% у односу на масу утврђену у том ставу.</p>
			<p class="Basic-Paragraph">Допуштено је да пречник сваког појединачног комада нумизматичког новца из става 1. ове тачке одступа у распону ± 0,05 mm у односу на пречник утврђен у том ставу.</p>
			<p class="Basic-Paragraph">4. Изглед лица нумизматичког новца из тачке 1. ове одлуке је следећи: у средишњем делу је портрет Николе Тесле у полупрофилу здесна, док је изнад портрета, слева латиницом, а здесна ћирилицом, исписан текст „Никола Тесла”. Испод портрета, у правој линији исписан је текст „ELECTRICAL VISIONARY”, а на ободу је полукружно исписан текст „POWERING THE FUTURE”. Између тих натписа приказан је стилизован знак муње. </p>
			<p class="Basic-Paragraph">5. Изглед наличја нумизматичког новца из тачке 1. ове одлуке је следећи: у централном делу је модел брода с радијским управљањем, којим је демонстриран радијски и бежични пренос, као један од изума Николе Тесле. Изнад модела брода с радијским управљањем, у првом реду исписан је текст „120<span class="superscript">TH</span> ANNIVERSARY”, а у другом реду текст „REMOTE CONTROL”. С леве стране тог модела, у првом реду исписан је текст „PATENT#”, у другом реду текст „US 613809A”, а у трећем реду текст „NOV. 8, 1898”. Испод модела брода с радијским управљањем, у првом реду исписан је текст „WIRELESS TRANSMISSION”, у другом реду је ознака године ковања „2019”, а у трећем реду латиницом и ћирилицом су исписане речи „НБС” – међусобно раздвојене тачком.</p>
			<p class="Basic-Paragraph">У горњој половини, изнад мотива из централног дела, слева надесно, латиницом и ћирилицом, полукружно је исписан текст „РЕПУБЛИКА СРБИЈА”, а у средишњем делу је Велики грб Републике Србије. У доњој половини, испод мотива из централног дела, полукружно je слева надесно исписан текст „1 oz. 999 SILVER”. Десно од тог натписа, одвојен тачком, исписан је текст „DINARA 100 ДИНАРА”. Натписи исписани полукружно на горњој и доњој половини одвојени су тачкама. </p>
			<p class="Basic-Paragraph">6. По ободу нумизматичког новца из тачке 1. ове одлуке налазе се вертикалне заобљене канауре пречника 0,20 mm. </p>
			<p class="Basic-Paragraph">7. Нумизматички новац из тачке 1. ове одлуке Народна банка Србије продаје по цени коју одреди.</p>
			<p class="Basic-Paragraph">8. Ова одлука ступа на снагу даном објављивања у „Службеном гласнику Републике Србије”.</p>
			<p class="potpis">О. број 12</p>
			<p class="potpis">У Београду, 25. октобра 2019. године</p>
			<p class="potpis">Гувернер</p>
			<p class="potpis">Народне банке Србије,</p>
			<p class="potpis">др <span class="bold">Јоргованка Табаковић,</span> с.р.</p>
			<p class="rubrika"></p>
	</div>


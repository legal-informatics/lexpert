


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p><span class="redakcijskipreciscentekst">Редакцијски пречишћен 
				текст</span></p>
				<p>На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 74/12 – УС, 7/14 – УС и 44/14), </p>
				<p>Влада доноси</p>
				<p class="odluka-zakon">ОДЛУКУ</p>
				<p class="odluka-zakon">о образовању Савета за унапређење међугенерацијске сарадње и солидарности</p>
				<p class="centar">"Службени гласник РС", бр. 3 од 12. јануара 
				2018, 12 од 22. фебруара 2019.</p>
				<p>1. Образује се Савет за унапређење међугенерацијске сарадње и солидарности као стручно саветодавно тело владе (у даљем тексту: Савет), на време од четири године од дана ступања на снагу ове одлуке.</p>
				<p>2. Задаци Савета су да:</p>
				<p>1) повезује две значајне, а осетљиве друштвене групе у Републици Србији, младих и старијих; </p>
				<p>2) утиче на подизање свести о значају међугенерацијске сарадње као облика потпоре међу тим групама;</p>
				<p>3) користи радне и стваралачке потенцијале ових осетљивих група који исходује успостављањем ове сарадње и њиховог учешћа у развоју друштва, привредном и јавном животу;</p>
				<p>4) подстиче и укључује све релевантне чиниоце да на свим нивоима делују у циљу стварања бољих могућности за активно старење и јачање солидарности између генерација; </p>
				<p>5) подстиче остваривање ефикасне међусобне подршке и сарадње између различитих старосних група, како би заједнички осмислили иновативна решења за подизање квалитета живота особа у старијој доби, али и деце и младих, ради јачања социјалне кохезије и солидарности између њих; </p>
				<p>6) покреће одговарајуће иницијативе за унапређење сарадње са државним органима, стручним, хуманитарним и струковним организацијама и удружењима ради побољшања квалитета живота у старости, детињству и младости; </p>
				<p>7) покреће иницијативе за измене и допуне прописа који регулишу питања од значаја за социјалну сигурност и квалитет живота ових старосних група; </p>
				<p>8) предлаже унапређивање и усмеравање међународне сарадње у овој области;</p>
				<p>9) заузима ставове, даје мишљења и кроз препоруке предлаже одговарајућа решења за предузимање одговарајућих мера које доприносе остваривању унапређења међугенерацијске сарадње;</p>
				<p>10) разматра питања унапређења научних и стручних дисциплина у области бриге о старијима, деци предшколског, школског узраста и студентима; </p>
				<p>11) прати стања у области остваривања циљева социјалне заштите старијих, деце и младих; </p>
				<p>12) оцењује ефекте предузетих мера и о томе обавештава Владу;</p>
				<p>13) иницира и подржава различите програме и активности међугенерацијске солидарности и сарадње и њихову имплементацију у целокупном друштву, привредном и јавном животу. </p>
				<p>3. У Савет се именују:</p>
				<p>1) за председника:</p>
				<p>– проф. др Славица Ђукић Дејановић, министар без портфеља задужен за демографију и популациону политику;</p>
				<p>2) за заменика председника:</p>
				<p>– Стана Божовић, државни секретар у Министарству за рад, запошљавање, борачка и социјална питања;</p>
				<p>3) за чланове:</p>
				<p>– Милош Јанковић, помоћник министра за рад, запошљавање, борачка и социјална питања; </p>
				<p>– др Весна Књегињић, в.д. помоћник министра здравља;</p>
				<p>– Снежана Клашња, помоћник министра омладине и спорта;</p>
				<p>– др Биљана Зекавица, Министарство за рад, запошљавање, борачка и социјална питања;</p>
				<p>– др Славица Јашић, Министарство просвете, науке и технолошког развоја;</p>
				<p>– Оливера Ружић Попарић, виши саветник, Министарство финансија;</p>
				<p>– проф. др Ана Чекеревац, Факултет политичких наука;</p>
				<p>– Зорица Павловић, в.д. директор Градски центар за социјални рад у Београду;</p>
				<p>– Драгана Ђоковић Папић, Републички завод за статистику;</p>
				<p>– Сузана Мишић, Геронтолошки центар Београд;</p>
				<p>– Горан Ројевић, председник организације „Дечје срце”;</p>
				<p>– Јелена Кљајић, саветник за планирање каријере, Национална служба за запошљавање;</p>
				<p>– Весна Кадић, виши стручни сарадник, Републички фонд пензијског и инвалидског осигурања;</p>
				<p>– др Драгана Динић, Геронтолошко друштво Србије;</p>
				<p>– Божидар Дакић, Републички завод за социјалну заштиту;</p>
				<p>– Андреја Стајшић, Покрајински секретаријат за социјалну политику, демографију и равноправност полова;</p>
				<p>– Ђорђе Николић, Кровна организација младих Србије;</p>
				<p>– Василија Белобрковић, Савез пензионера Србије;</p>
				<p>– Наташа Тодоровић, Црвени крст Србије.</p>
				<p>4. Чланови Савета неће добијати финансијску надокнаду за учешће у раду Савета.</p>
				<p>5. Савет доставља извештај о раду надлежном одбору најмање сваких 60 дана, а Влади најмање сваких 90 дана.</p>
				<p>6. Стручну и административно-техничку потпору Савету пружа Министарство за рад, запошљавање, борачка и социјална питања
				<span class="v2-clan-left-1">и Кабинет министра без портфеља 
				задуженог за демографију и популациону политику</span>.</p>
				<p><span class="hide-change">*Службени гласник РС, број 12/2019</span></p>
				<p>7. Ова одлука ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis">05 број 02-12956/2017-1</p>
				<p class="potpis">У Београду, 11. јануара 2018. године</p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Ана Брнабић, </span>с.р.</p>
	</div>


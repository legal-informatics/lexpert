

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: center;
}
</style>


	<div class="story">
			<p class="Basic-Paragraph">На основу члана 35. став 4. Закона о научноистраживачкој делатности („Службени гласник РС”, бр. 110/05, 50/06 – исправка, 18/10 и 112/15) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон), </p>
			<p class="Basic-Paragraph">Влада доноси </p>
			<p class="odluka-zakon">ОДЛУКУ</p>
			<p class="odluka-zakon">о оснивању Института за информационе технологије Крагујевац</p>
			<p class="auto-style1">"Службени гласник РС", број 40 од 7. јуна 
			2019.</p>
			<p class="clan">I. ОСНОВНЕ ОДРЕДБЕ</p>
			<p class="clan">Члан 1.</p>
			<p class="Basic-Paragraph">Oснива се Институт за информационе технологије, Крагујевaц као научноистраживачка установа која послује у складу са прописима којим се уређује правни положај јавних служби (у даљем тексту: Институт).</p>
			<p class="clan">Члан 2.</p>
			<p class="Basic-Paragraph">Институт има својство правног лица.</p>
			<p class="Basic-Paragraph">Институт се оснива на неодређено време.</p>
			<p class="Basic-Paragraph">Институт послује средствима у државној својини.</p>
			<p class="clan">II. НАЗИВ И СЕДИШТЕ</p>
			<p class="clan">Члан 3.</p>
			<p class="Basic-Paragraph">Институт послује под називом: Институт за информационе технологије, Крагујевац.</p>
			<p class="Basic-Paragraph">Седиште Института је: Крагујевац, Јована Цвијића б.б.</p>
			<p class="clan">III. ПЕЧАТ И ШТАМБИЉ ИНСТИТУТА</p>
			<p class="clan">Члан 4.</p>
			<p class="Basic-Paragraph">Институт има печат и штамбиљ.</p>
			<p class="Basic-Paragraph">Печат Института је округлог облика, пречника 32 mm, у коме је у концентричном кругу исписано пословно име Института и седиште Института на српском језику, ћириличним писмом.</p>
			<p class="Basic-Paragraph">Штамбиљ је правоугаоног облика, дужине 55 mm и ширине 25 mm, у коме је исписано пословно име Института и седиште Института на српском језику, ћириличним писмом.</p>
			<p class="Basic-Paragraph">Директор Института доноси одлуку којом се утврђује начин употребе и чувања печата и штамбиља Института.</p>
			<p class="clan">IV. ПОДАЦИ О ОСНИВАЧУ</p>
			<p class="clan">Члан 5.</p>
			<p class="Basic-Paragraph">Оснивач Института је Република Србија за коју на основу законског овлашћења оснивачка права врши Влада, Београд, Немањина 11, матични број 07020171 (у даљем тексту: оснивач).</p>
			<p class="clan">V. ДЕЛАТНОСТ ИНСТИТУТА</p>
			<p class="clan">Члан 6.</p>
			<p class="Basic-Paragraph">Претежна делатност Института је:</p>
			<p class="Basic-Paragraph">72.19 Истраживање и развој у осталим природним и техничко-технолошким наукама </p>
			<p class="Basic-Paragraph">Поред делатности из става 1. овог члана, Институт обавља и следеће делатности: </p>
			<p class="Basic-Paragraph">58.11 Издавање књига</p>
			<p class="Basic-Paragraph">58.14 Издавање часописа и периодичних издања </p>
			<p class="Basic-Paragraph">58.19 Остала издавачка делатност </p>
			<p class="Basic-Paragraph">62.01 Рачунарско програмирање </p>
			<p class="Basic-Paragraph">62.02 Консултантске делатности у области информационе технологије </p>
			<p class="Basic-Paragraph">62.03 Управљање рачунарском опремом </p>
			<p class="Basic-Paragraph">62.09 Остале услуге информационе технологије</p>
			<p class="Basic-Paragraph">71.12 Инжењерске делатности и техничко саветовање </p>
			<p class="Basic-Paragraph">72.11 Истраживање и експериментални развој у биотехнологији </p>
			<p class="Basic-Paragraph">72.20 Истраживање и развој у друштвеним и хуманистичким наукама </p>
			<p class="Basic-Paragraph">74.90 Остале стручне, научне и техничке делатности </p>
			<p class="Basic-Paragraph">85.42 Високо образовање </p>
			<p class="Basic-Paragraph">85.60 Помоћне образовне делатности </p>
			<p class="Basic-Paragraph">Институт може обављати и друге делатности у складу са законом.</p>
			<p class="Basic-Paragraph">Институт обавља послове спољнотрговинског промета и услуге у спољнотрговинском промету из оквира своје делатности, у складу са законом. </p>
			<p class="clan">VI. ОСНОВНИ КАПИТАЛ И СРЕДСТВА ЗА РАД ИНСТИТУТА</p>
			<p class="clan">Члан 7.</p>
			<p class="Basic-Paragraph">Укупан уписани основни капитал Института износи 59.000,00 динара (педесетдеветхиљададинара), који ће бити уплаћен од стране оснивача у року не дужем од 90 дана од дана доношења ове одлуке.&nbsp;</p>
			<p class="clan">Члан 8.</p>
			<p class="Basic-Paragraph">Средства за оснивање и почетак рада Института обезбеђује оснивач. </p>
			<p class="Basic-Paragraph">Институт ће користити научноистраживачку, лабораторијску и другу инфраструктурну опрему која се користи у лабораторијама и центрима факултета у саставу Универзитета у Крагујевцу, на основу уговора о заједничком коришћењу простора и опреме који ће се закључити између Универзитета у Крагујевцу, факултета у саставу Универзитета у Крагујевцу и Института. </p>
			<p class="clan">VII. ЗАСТУПАЊЕ ИНСТИТУТА</p>
			<p class="clan">Члан 9.</p>
			<p class="Basic-Paragraph">Институт у пословима унутрашњег и спољнотрговинског промета заступа директор Института без ограничења.</p>
			<p class="Basic-Paragraph">Директор може у оквиру својих овлашћења дати другом лицу писано пуномоћје за заступање Института.</p>
			<p class="clan">VIII. ОРГАНИ ИНСТИТУТА</p>
			<p class="clan">Члан 10.</p>
			<p class="Basic-Paragraph">Органи Института су: Управни одбор и директор.</p>
			<p class="clan">Члан 11.</p>
			<p class="Basic-Paragraph">Стручни орган Института је Научно веће, у складу са законом којим се уређује научноистраживачка делатност.</p>
			<p class="clan">Члан 12.</p>
			<p class="Basic-Paragraph">Управни одбор Института има седам чланова које именује Влада, од којих председника и три члана одређује Влада као своје представнике, а три члана предлаже научно веће Института из реда истраживача у научним или наставним звањима запослених у Институту.</p>
			<p class="Basic-Paragraph">Управни одбор има председника и заменика председника.</p>
			<p class="Basic-Paragraph">Заменика председника управног одбора именује и разрешава управни одбор из реда чланова које предлаже научно веће Института.</p>
			<p class="Basic-Paragraph">Мандат председника, заменика председника и чланова управног одбора траје четири године.</p>
			<p class="Basic-Paragraph">Председник, заменик председника и чланови управног одбора могу бити разрешени и пре истека мандата, на лични захтев или на образложен захтев овлашћеног предлагача из става 1. овог члана.</p>
			<p class="Basic-Paragraph">Акт о разрешењу председника и чланова управног одбора доноси оснивач. </p>
			<p class="clan">Члан 13.</p>
			<p class="Basic-Paragraph">Управни одбор:</p>
			<p class="Basic-Paragraph">1) доноси статут Института, уз претходно прибављену сагласност министарства надлежног за научноистраживачку делатност; </p>
			<p class="Basic-Paragraph">2) одлучује о пословању Института;</p>
			<p class="Basic-Paragraph">3) усваја извештај о пословању и годишњи обрачун;</p>
			<p class="Basic-Paragraph">4) доноси програм и план рада Института, на предлог директора Института;</p>
			<p class="Basic-Paragraph">5) именује и разрешава директора Института;</p>
			<p class="Basic-Paragraph">6) одлучује о коришћењу средстава, у складу са законом; </p>
			<p class="Basic-Paragraph">7) врши друге послове, у складу са законом и статутом.</p>
			<p class="clan">IX. ДИРЕКТОР ИНСТИТУТА</p>
			<p class="clan">Члан 14.</p>
			<p class="Basic-Paragraph">Директор руководи Институтом у складу са законом.</p>
			<p class="Basic-Paragraph">Директор се именује на основу јавног конкурса, на четири године, из реда истраживача у научном или наставном звању. На поступак именовања и разрешења директора Института примењује се закон којим се уређује научноистраживачка делатност.</p>
			<p class="Basic-Paragraph">Директор је у радном односу у Институту, са пуним радним временом.</p>
			<p class="Basic-Paragraph">Директора именује управни одбор Института, уз претходно прибављену сагласност министра надлежног за научноистраживачку делатност. </p>
			<p class="Basic-Paragraph">Директор не може бити члан управног одбора Института, али може присуствовати седницама управног одбора.</p>
			<p class="clan">Члан 15.</p>
			<p class="Basic-Paragraph">Директор Института: </p>
			<p class="Basic-Paragraph">1) представља и заступа Институт; </p>
			<p class="Basic-Paragraph">2) организује и руководи радом Института; </p>
			<p class="Basic-Paragraph">3) стара се о законитости и одговоран је за законит рад Института; </p>
			<p class="Basic-Paragraph">4) извршава одлуке управног одбора Института; </p>
			<p class="Basic-Paragraph">5) стара се о спровођењу научноистраживачке делатности и о укупном раду Института; </p>
			<p class="Basic-Paragraph">6) одговоран је за финансијско-материјално пословање Института; </p>
			<p class="Basic-Paragraph">7) доноси акт о организацији и систематизацији радних места у Институту и друге опште акте, у складу са законом и статутом Института; </p>
			<p class="Basic-Paragraph">8) одлучује о правима и обавезама запослених у Институту, у складу са законом. </p>
			<p class="clan">X. АКТИ ИНСТИТУТА</p>
			<p class="clan">Члан 16.</p>
			<p class="Basic-Paragraph">Статут Института је основни општи акт Института.</p>
			<p class="Basic-Paragraph">У Институту се доносе и други општи акти: Правилник о организацији и систематизацији радних места, као и други општи акти у складу са законом.</p>
			<p class="Basic-Paragraph">Правилнике и одлуке којима се на општи начин уређују одређена питања доноси Управни одбор, уколико за доношење појединог акта није одређена надлежност директора Института.</p>
			<p class="clan">XI. ПРЕЛАЗНЕ ОДРЕДБЕ</p>
			<p class="clan">Члан 17.</p>
			<p class="Basic-Paragraph">Институт почиње са радом даном уписа у судски регистар.</p>
			<p class="Basic-Paragraph">Институт ће преузети потребан број запосленог научноистраживачког особља са факултета у саставу Универзитета у Крагујевцу, које је ангажовано на научноистраживачким пројектима који се финансирају преко раздела Министарства просвете, науке и технолошког развоја а чији су учесници, односно реализатори истраживања факултети у саставу Универзитета у Крагујевцу.</p>
			<p class="Basic-Paragraph">Стицањем услова за обављање делатности, преузимањем запослених и акредитацијом за обављање научноистраживачке делатности ради остваривања општег интереса, Институт ће закључењем анекса уговора о реализацији пројеката у текућем циклусу истраживања, бити укључен у реализацију научноистраживачких пројеката који се финансирају преко раздела Министарства просвете, науке и технолошког развоја. Анексом уговора, поред средстава за научноистраживачки рад истраживача, обухватиће се и средстава за директне материјалне трошкове истраживања на односним научноистраживачким пројеката.</p>
			<p class="Basic-Paragraph">Запослени у Институту ће у складу са Елаборатом о оправданости оснивања Института, користити простор Универзитета у Крагујевцу – ректората и простор на коме факултети у саставу Универзитета у Крагујевцу имају своје седиште. </p>
			<p class="clan">Члан 18.</p>
			<p class="Basic-Paragraph">Захтев за регистрацију Института у регистар код надлежног суда поднеће вршилац дужности директора одређен овом одлуком.</p>
			<p class="clan">Члан 19.</p>
			<p class="Basic-Paragraph">До именовања директора Института у складу са законом, дужност директора обављаће, у својству вршиоца дужности директора Института, проф. др Зоран Марковић из Крагујевца, Скопљанска 5, ЈМБГ 2301958720014.</p>
			<p class="clan">XII. ЗАВРШНА ОДРЕДБА</p>
			<p class="clan">Члан 20.</p>
			<p class="Basic-Paragraph">Ову одлуку објавити у „Службеном гласнику Републике Србије”. </p>
			<p class="potpis">05 број 022-5525/2019</p>
			<p class="potpis">У Београду, 6. јуна 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
	</div>


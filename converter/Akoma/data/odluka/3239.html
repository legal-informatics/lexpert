


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
			<p class="Basic-Paragraph">На основу члана 8. став 1. тачка 1), члана 23. став 1. и члана 59. став 2. Закона о електронским комуникацијама („Службени гласник РС”, бр. 44/10, 60/13 – УС и 62/14 ), члана 12. став 1. тачка 1) и члана 16. тачка 4) Статута Регулаторне агенције за електронске комуникације и поштанске услуге („Службени гласник РС”, бр. 125/14 и 30/16), а у складу са Препоруком Комисије од 9. октобра 2014. године о релевантним тржиштима производа и услуга у области електронских комуникација подложним претходној (ex ante) регулацији у складу са Директивом 2002/21/ЕЗ Европског парламента и Савета о заједничком регулаторном оквиру за електронске комуникационе мреже и услуге (2014/710/EУ),</p>
			<p class="Basic-Paragraph">Управни одбор Регулаторне агенције за електронске комуникације и поштанске услуге, на седници одржаној 31. августа 2018. године, доноси</p>
			<p class="odluka-zakon">ОДЛУКУ</p>
			<p class="odluka-zakon">о одређивању релевантних тржишта подложних претходној регулацији</p>
			<p class="centar">"Службени гласник РС", број 78 од 19. октобра 
			2018.</p>
			<p class="Basic-Paragraph">1. Овом одлуком одређују се релевантна тржишта подложна претходној регулацији у Републици Србији и њихова географска димензија.</p>
			<p class="Basic-Paragraph">2. Тржишта подложна претходној регулацији у Републици Србији су следећа:</p>
			<p class="Basic-Paragraph">1) Велепродајно тржиште терминације позива у јавној телефонској мрежи на фиксној локацији;</p>
			<p class="Basic-Paragraph">2) Велепродајно тржиште терминације позива у мобилној мрежи;</p>
			<p class="Basic-Paragraph">3) а) Велепродајно тржиште локалног приступа елементима мреже који се пружа на фиксној локацији,</p>
			<p class="Basic-Paragraph">б) Велепродајно тржиште средишњег приступа који се пружа на фиксној локацији за производе за масовно тржиште.</p>
			<p class="Basic-Paragraph">3. Географска димензија тржишта из тачке 2. ове одлуке је територија Републике Србије.</p>
			<p class="Basic-Paragraph">4. Даном ступања на снагу ове одлуке престаје да важи Одлука о одређивању релевантних тржишта подложних претходној регулацији („Службени гласник РС”, бр. 59/11 и 106/16).</p>
			<p class="Basic-Paragraph">5. Ова одлука ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">Број 1-03-3400-3/18-2</p>
			<p class="potpis">У Београду, 31. августа 2018. године</p>
			<p class="potpis">Председник Управног одбора,</p>
			<p class="potpis"><span class="bold">Драган Ковачевић, </span>с.р<span class="krajzakdela">.</span></p>
	</div>


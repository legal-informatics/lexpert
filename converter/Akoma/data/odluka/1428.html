


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p>На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p class="odluka-zakon">ОДЛУКУ</p>
				<p class="odluka-zakon">о образовању Посебне радне групе за израду Студије изводљивости државног Дата центра </p>
				<p class="centar">"Службени гласник РС", број 88 од 29. 
				септембра 2017.</p>
				<p>1. Oбразује се Посебна радна група за израду Студије изводљивости са бизнис планом државног Дата центра као основе за имплементацију електронских сервиса органа државне управе, органа територијалне аутономије и јединица локалне самоуправе, као и организација којима су поверена јавна овлашћења (у даљем тексту: Посебна радна група).</p>
				<p>2. У Посебну радну групу именују се:</p>
				<p>1) за председника:</p>
				<p>– др Михаило Јовановић, вршилац дужности директора Канцеларије за информационе технологије и електронску управу;</p>
				<p>2) за заменика председника:</p>
				<p>– Дијана Димитријевић, Канцеларија за информационе технологије и електронску управу;</p>
				<p>3) за чланове:</p>
				<p>(1) Петар Јањић, вршилац дужности помоћника Генералног секретара Владе,</p>
				<p>(2) Милан Добријевић, Министарство трговине, туризма и телекомуникацијa,</p>
				<p>(3) Жељко Ђукић, Министарство одбране, Генералштаб Војске Србије, Управа за телекомуникације и информатику,</p>
				<p>а за заменике: </p>
				<p>– Саша Ђокић, Министарство одбране, Генералштаб Војске Србије, Управа за телекомуникације и информатику,</p>
				<p>– Дејан Миленковић, Министарство одбране, Генералштаб Војске Србије, Управа за телекомуникације и информатику,</p>
				<p>(4) Драган Максимовић, Министарство унутрашњих послова,</p>
				<p>а за заменика: </p>
				<p>– Горан Шекуларац, Министарство унутрашњих послова,</p>
				<p>(5) Марко Којић, Министарство финансија,</p>
				<p>а за заменика: </p>
				<p>– Дарко Ившан, Министарство финансија,</p>
				<p>(6) Дејан Миловановић, Министарство државне управе и локалне самоуправе,</p>
				<p>а за заменика: </p>
				<p>– Дара Гравара Стојановић, Министарство државне управе и локалне самоуправе,</p>
				<p>(7) Радмила Зечевић, Републичка дирекција за имовину Републике Србије,</p>
				<p>а за заменика: </p>
				<p>– Ненад Васиљевић, Републичка дирекција за имовину Републике Србије,</p>
				<p>(8) Милан Симић, „Телеком Србија” а.д.,</p>
				<p>а за заменика: </p>
				<p>– Велибор Кокановић, „Телеком Србија” а.д.,</p>
				<p>(9) Милка Симић Маринковић, Јединица за имплементацију стратешких пројеката, Кабинет председника Владе,</p>
				<p>(10) Ђорђе Манчић, Јединица за имплементацију стратешких пројеката, Кабинет председника Владе, </p>
				<p>(11) Светлана Јовановић, Јединица за имплементацију стратешких пројеката, Кабинет председника Владе.</p>
				<p>3. Задаци Посебне радне групе су:</p>
				<p>– анализа потреба органа за услугама Дата центра како би се дефинисао садашњи капацитет који се користи за хостинг ИКТ инфраструктуре, као и потенцијални будући раст капацитета у наредних три до пет година;</p>
				<p>– анализа и дефинисање оквирних техничких захтева које би Дата центар требало да испуни како би могао да пружа услуге органима;</p>
				<p>– анализа стандарда који постоје у домену Дата центра и давање предлога нивоа стандарда који би Дата центар морао да испуњава;</p>
				<p>– анализа и предлог детаљне локације за изградњу Дата центра у складу са стандардима и потребама, на земљишту у државном власништву;</p>
				<p>– анализа и предлог формирања компаније, самостално или у партнерству са „Телеком Србија” а.д., која би се бавила изградњом и управљањем Дата центром, са могућим власничким односима у оквиру компаније;</p>
				<p>– дефинисање начина будућег коришћења (правно, економско, технички) услуга правног субјекта Дата центра од стране органа на дужи временски период;</p>
				<p>– учествовање у изради Студије изводљивости са бизнис планом за Дата центар компаније, која ће бити урађена у сарадњи са „Телеком Србија” а.д., где ће бити размотрени различити начини пословања;</p>
				<p>– дефинисање буџетских потреба Републике Србије за период до десет година финансирања Дата центар компаније и</p>
				<p>– друге активности неопходне за дефинисање, промоцију и спровођење предвиђених активности.</p>
				<p>4. Посебна радна група дужна је да достави извештај о раду надлежном одбору Владе до 1. децембра 2017. године, а Влади најкасније до 31. децембра 2017. године. </p>
				<p>5. За свој рад чланови Посебне радне групе или друга ангажована лица немају право на накнаду.</p>
				<p>6. Рок за спровођење свих активности Посебне радне групе је 31. децембар 2017. године.</p>
				<p>7. Ова одлука ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">05 број 02-9189/2017</p>
				<p class="potpis">У Београду, 22. септембра 2017. године</p>
				<p class="potpis"><span class="bold">Влада</span></p>
				<p class="potpis">Председник, </p>
				<p class="potpis"><span class="bold">Ана Брнабић, </span>с.р.</p>
	</div>


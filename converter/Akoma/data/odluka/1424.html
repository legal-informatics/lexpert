


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p>На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p class="odluka-zakon">ОДЛУКУ</p>
				<p class="naslov">о образовању Националног савета за развој туризма Републике Србије</p>
				<p class="auto-style1">"Службени гласник РС", број 94 од 19. 
				октобра 2017.</p>
				<p>1. Овом одлуком образује се Национални савет за развој туризма Републике Србије (у даљем тексту: Национални савет) и утврђује се његов задатак, састав и начин рада.</p>
				<p>2. Задаци Националног савета су:</p>
				<p>1) успостављање координације и комуникације свих укључених страна у циљу развоја туристичке индустрије и позиционирања Републике Србије;</p>
				<p>2) обезбеђивање јавности и одговорности у домену развоја Републике Србије као туристичке дестинације у развоју туристичких производа Републике Србије;</p>
				<p>3) повећање степена конкурентности туристичке привреде Републике Србије као туристичке дестинације и унапређење пословне климе у туризму;</p>
				<p>4) унапређење инвестиционе климе и повећање инвестиционог улагања у туризам;</p>
				<p>5) анализа ефикасности микрорегиона (инфраструктура, туристички производи, брендирање);</p>
				<p>6) предузимање мера за унапређење конкурентности кроз промоцију и маркетинг, изградњу инфраструктуре, усклађивање локалних и регионалних институција и друго.</p>
				<p>3. У Национални савет именују се:</p>
				<p>– за председника:</p>
				<p>др Расим Љајић, потпредседник Владе и министар трговине, туризма и телекомуникација;</p>
				<p>– за заменика председника:</p>
				<p>проф. др Слободан Унковић, емеритус и директор Департмана за последипломске студије и међународну сарадњу Универзитета Сингидунум;</p>
				<p>– за чланове:</p>
				<p>1) др Мирослав Кнежевић, државни секретар у Министарству трговине, туризма и телекомуникација;</p>
				<p>2) др Мехо Махмутовић, државни секретар у Министарству здравља;</p>
				<p>3) Предраг Перуничић, државни секретар у Министарству омладине и спорта;</p>
				<p>4) Драган Стевановић, државни секретар у Министарству привреде;</p>
				<p>5) Зоран Лакићевић, државни секретар у Министарству грађевинарства, саобраћаја и инфраструктуре;</p>
				<p>6) Зоран Јањатовић, вршилац дужности помоћника министра пољопривреде, шумарства и водопривреде;</p>
				<p>7) Александар Весић, Министарство заштите животне средине;</p>
				<p>8) Александра Фулгоси, вршилац дужности помоћника министра културе и информисања;</p>
				<p>9) др Рената Пинџо, вршилац дужности помоћника министра трговине, туризма и телекомуникација; </p>
				<p>10) Вера Божић Трефалт, вршилац дужности помоћника министра трговине, туризма и телекомуникација; </p>
				<p>11) Иван Ђоковић, потпредседник Покрајинске владе и покрајински секретар за привреду и туризам; </p>
				<p>12) Наташа Вукшић, Кабинет председника Републике;</p>
				<p>13) Ана Илић, саветник председника Владе; </p>
				<p>14) Марија Лабовић, вршилац дужности директора Туристичке организације Србије;</p>
				<p>15) Мирољуб Алексић, потпредседник Привредне коморе Србије и председник „Alco group” д.о.о. Београд;</p>
				<p>16) Тијана Маљковић, секретар Удружења за туризам, Привредна комора Србије;</p>
				<p>17) Милинко Величковић, секретар Секретаријата за привреду, Градска управа града Београда;</p>
				<p>18) Дане Кондић, генерални директор привредног друштва ,,Air Serbia” а.д. Београд;</p>
				<p>19) проф. др Емилија Манић, Економски факултет, Универзитет у Београду;</p>
				<p>20) проф. др Владимир Стојановић, Природно-математички факултет, Универзитет у Новом Саду;</p>
				<p>21) др Георги Генов, директор Пословног удружења хотелско угоститељске привреде „Хорес”;</p>
				<p>22) Александар Сеничић, директор Националне асоцијације туристичких агенција „Yuta”;</p>
				<p>23) Владан Вешковић, секретар Удружења бања Србије;</p>
				<p>24) Љубица Милојевић, стручњак Светске туристичке организације.</p>
				<p>Национални савет има секретара, који учествује у раду Националног савета без права одлучивања.</p>
				<p>Секретар Националног савета има заменика.</p>
				<p>Секретар Националног савета је Вера Ровчанин Орловић, виши саветник у Министарству трговине, туризма и телекомуникација, а заменик секретара Јасна Симовић, самостални саветник у Министарству трговине, туризма и телекомуникација.</p>
				<p>Секретар Националног савета стара се о извршењу закључака Националног савета и обавља друге послове који су одређени пословником и другим актима Националног савета.</p>
				<p>4. Рад Националног савета се одвија на седницама. Седницу Националног савета сазива председник Националног савета. Предлог дневног реда седнице утврђују председник Националног савета и потпредседник Националног савета.</p>
				<p>Седницом Националног савета председава председник Националног савета, а у његовом одсуству заменик председника Националног савета.</p>
				<p>Потпредседник Националног савета бира се на предлог председника Националног савета на период од годину дана. Сваки члан Националног савета са правом гласа има мандат од годину дана на месту потпредседника.</p>
				<p>Закључке и друге акте Националног савета потписује председник Националног савета.</p>
				<p>Седници Националног савета могу присуствовати представници органа државне управе, представници других организација и удружења, као и стручњаци из различитих области, ради давања стручних мишљења у вези са појединим питањима која Национални савет разматра.</p>
				<p>Национални савет доноси пословник о свом раду.</p>
				<p>Пословником Националног савета уређује се начин на који се обављају административни и технички послови Националног савета.</p>
				<p>5. Стручне и административно-техничке послове за потребе Националног савета обавља Министарство трговине, туризма и телекомуникација.</p>
				<p>6. Национални савет може, у циљу ефикаснијег обављања својих послова, образовати стручне тимове и радне групе.</p>
				<p>7. Национални савет је дужан да најмање једном годишње Влади достави извештај о свом раду.</p>
				<p>8. За рад Националног савета није потребно обезбедити средства у буџету Републике Србије.</p>
				<p>9. Даном ступања на снагу ове одлуке престаје да важи Одлука о образовању Националног савета за развој туризма Републике Србије („Службени гласник РС”, број 12/17).</p>
				<p>10. Ова одлука ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">05 број 02-10120/2017</p>
				<p class="potpis">У Београду, 19. октобра 2017. године</p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Ана Брнабић, </span>с.р.</p>
	</div>


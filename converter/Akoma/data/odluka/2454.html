


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 9. Закона о јавним агенцијама („Службени гласник РС”, бр. 18/05 и 81/05 – исправка), члана 31. став 3. Законa о изменама и допунама Закона о приватизацији („Службени гласник РС”, број 112/15) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p>&nbsp;</p>
				<p class="odluka-zakon">ОДЛУКУ</p>
				<p class="naslov">о оснивању Агенције за вођење спорова у поступку приватизације</p>
				<p class="auto-style1">"Службени ггласник РС", број 5 од 25. јануара 
				2016.</p>
				<p class="naslov">&nbsp;</p>
				<p>1. Оснивање. Оснива се Агенција за вођење спорова у поступку приватизације (у даљем тексту: Агенција), ради обављања стручних послова заступања у поступцима пред судовима, арбитражама, органима управе и другим надлежним органима, у којима је Агенција за приватизацију имала положај странке или умешача, а који су покренути пре 1. фебруара 2016. године.</p>
				<p>2. Назив и седиште. Агенција послује под називом: Агенција за вођење спорова у поступку приватизације.</p>
				<p>Скраћени назив Агенције је: АВСПП.</p>
				<p>Агенција у пословању са иностранством поред назива на српском језику може да користи и назив на енглеском језику, који гласи: Agency for Dispute Resolution in Privatization Procedures тј. скраћени назив на енглеском језику: ADRPP.</p>
				<p>Седиште Агенције је у Београду.</p>
				<p>3. Положај Агенције. Агенција има својство правног лица, које стиче уписом у судски регистар. </p>
				<p>Агенција се сматра правним следбеником Агенције за приватизацију у поступцима пред судовима, арбитражама, органима управе и другим надлежним органима, у којима је Агенција за приватизацију имала положај странке или умешача, а који су покренути пре 1. фебруара 2016. године.</p>
				<p>Агенција за своје обавезе одговара средствима којима располаже.</p>
				<p>Агенција је самостална у свом раду.</p>
				<p>4. Печат и штамбиљ. Агенција има печат чија се садржина, изглед и употреба уређују у складу са законом.</p>
				<p>Штамбиљ Агенције је правоугаоног облика димензија 60 х 30 mm и садржи текст: „Агенцијa за вођење спорова у поступку приватизације – Београд” и рубрике за упис датума пријема поднеска, број под којим се поднесак заводи и број прилога уз поднесак. Текст штамбиља Агенције исписује се на српском језику ћириличким писмом.</p>
				<p>Директор Агенције уређује руковање печатом и штамбиљем Агенције и њихово чување.</p>
				<p>5. Послови Агенције. Агенција обавља следеће послове:</p>
				<p>1) заступања пред судовима, арбитражама, органима управе и другим надлежним органима, у којима је Агенција за приватизацију имала положај странке или умешача, а који су покренути пре 1. фебруара 2016. године;</p>
				<p>2) вођења посебне рочишне евиденције;</p>
				<p>3) праћења судских предмета;</p>
				<p>4) друге послове предвиђене Статутом Агенције.</p>
				<p>6. Средства за рад. Средства за оснивање и почетак рада Агенције обезбеђују се из буџета Републике Србије. </p>
				<p>Средства за рад Агенције обезбеђују се из прихода које Агенција оствари обављањем послова из своје надлежности, донација, прилога, поклона домаћих и страних правних лица, буџета Републике Србије и других прилога и прихода које Агенција оствари у складу са законом.</p>
				<p>7. Органи Агенције. Органи Агенције јесу: Управни одбор и директор Агенције.</p>
				<p>Председника и чланове Управног одбора и директора Агенције именује и разрешава Влада, у складу са законом.</p>
				<p>Председник и чланови Управног одбора и директор Агенције именују се на период од пет година и могу бити поново именовани.</p>
				<p>8. Управни одбор Агенције. Управни одбор има председника и два чланa, које именује и разрешава Влада на предлог министарства надлежног за послове привреде.</p>
				<p>Управни одбор:</p>
				<p>1) доноси Статут Агенције;</p>
				<p>2) доноси друге опште акте, у складу са законом;</p>
				<p>3) усмерава рад директора Агенције и издаје му упутства за рад;</p>
				<p>4) надзире пословање Агенције;</p>
				<p>5) подноси Влади извештај о раду и пословању Агенције;</p>
				<p>6) усваја финансијски план и годишњи програм рада;</p>
				<p>7) усваја годишњи извештај о раду и финансијски извештај;</p>
				<p>8) одлучује о расподели добити, уз сагласност оснивача;</p>
				<p>9) обавља и друге послове у складу са законом, овом одлуком и Статутом Агенције.</p>
				<p>На годишњи програм рада, финансијски план, годишњи извештај о раду, финансијски извештај, које усваја Управни одбор, сагласност даје Влада.</p>
				<p>Председник и чланови Управног одбора примају накнаду за рад. </p>
				<p>Нето накнада за рад чланова Управног одбора не може бити виша од једноструке укупне просечне зараде по запосленом без пореза и доприноса, која је исплаћена у Републици Србији у децембру месецу у години која претходи години за коју се доноси програм рада.</p>
				<p>Нето накнада за рад председника Управног одбора не може бити виша од од износа из става 5. ове тачке увећаног за 50%.</p>
				<p>Управни одбор утврђује висину накнаде из става 4. ове тачке, а накнада се исплаћује месечно.</p>
				<p>9. Директор Агенције.</p>
				<p>Директор Агенције:</p>
				<p>1) заступа и представља Агенцију;</p>
				<p>2) организује и руководи радом и пословањем Агенције;</p>
				<p>3) предлаже акте које доноси Управни одбор;</p>
				<p>4) доноси одлуке и друге акте из надлежности Агенције, осим одлука, односно аката које доноси Управни одбор;</p>
				<p>5) одговара за законитост рада, као и за стручни рад Агенције;</p>
				<p>6) одлучује о правима, обавезама и одговорностима запослених;</p>
				<p>7) извршава одлуке Управног одбора и предузима мере за њихово спровођење;</p>
				<p>8) доноси акт о унутрашњој организацији и систематизацији радних места у Агенцији;</p>
				<p>9) предлаже програм рада Агенције;</p>
				<p>10) обавља и друге послове у складу са законом, овом одлуком и Статутом Агенције.</p>
				<p>За директора Агенције именује се лице које, поред испуњавања услова из закона којим се уређују јавне агенције, има положен правосудни испит. </p>
				<p>10. Општи акти Агенције. Општи акти Агенције су: статут, правилник o раду и други општи акти.</p>
				<p>Статут је основни општи акт Агенције.</p>
				<p>Статут доноси Управни одбор, уз сагласност Владе.</p>
				<p>Статут садржи одредбе о:</p>
				<p>1) пословима Агенције;</p>
				<p>2) начину обављања послова;</p>
				<p>3) органима и њиховом делокругу;</p>
				<p>4) заступању Агенције;</p>
				<p>5) другим питањима значајним за рад Агенције.</p>
				<p>Правилник о раду представља општи акт који доноси Управни одбор, уз сагласност Владе, у складу са законом.</p>
				<p>Правилник о раду из става 5. ове тачке садржи одредбе о правима, обавезама, одговорностима и заради директора Агенције и запослених у Агенцији, у складу са законом.</p>
				<p>11. Надзор. Надзор над радом Агенције, сходно свом делокругу обавља министарство надлежно за послове привреде, у складу са чл. 43. и 44. Закона о јавним агенцијама.</p>
				<p>12. Привремени директор Агенције. Влада ће именовати привременог директора Агенције у року од 15 дана од дана ступања на снагу ове одлуке.</p>
				<p>13. Рок за именовање Управног одбора. Влада ће именовати председника и чланове Управног одбора у року од 15 дана од дана уписа Агенције у судски регистар.</p>
				<p>14. Почетак рада Агенције. Агенција почиње са радом даном уписа у судски регистар.</p>
				<p>Агенција даном почетка рада, преузима од Агенције за приватизацију права и обавезе, предмете, опрему, средства за рад и архиву, који су у функцији заступања у поступцима пред судовима, арбитражама, органима управе и другим надлежним органима, у којима је Агенција за приватизацију имала положај странке или умешача, а који су покренути пре 1. фебруара 2016. године, као и запослене распоређене на пословима заступања.</p>
				<p>15. Ступање на снагу ове одлуке. Ова одлука ступа на снагу наредног дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis">05 број 02-503/2016-2</p>
				<p class="auto-style2">У Београду, 23. јануара 2016. године </p>
				<p class="auto-style2"><span class="bold">Влада</span></p>
				<p class="auto-style2">Председник,</p>
				<p class="auto-style2"><span class="bold">Александар Вучић, </span>с.р.</p>
	</div>


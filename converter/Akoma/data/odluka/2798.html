


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу чл. 426. и 431. и члана 436. став 1. Закона о привредним друштвима („Службени гласник РС”, број 125/04), члана 4. став 2. Закона о јавним предузећима и обављању делатности од општег интереса („Службени гласник РС”, бр. 25/00, 25/02, 107/05, 108/05 – исправка и 123/07 – др. закон) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08 и 16/11), 
	</p>
	<p>Влада доноси</p>
	<p class="odluka-zakon" style="line-height: 150%; margin-top: 0; margin-bottom: 0">&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ОДЛУКУ</p>
	<p class="naslov" style="line-height: 150%; margin-top: 0">о промени правне форме Јавног предузећа „Железнице Србије”, Београд</p>
	<p class="naslov" style="line-height: 150%; margin-top: 0"><span style="font-weight: 400">"Службени гласник РС", број 
	37 од 31. маја 2011.</span></p>
	<p>1. Мења се правна форма Јавног предузећа „Железнице Србије”, Београд, Немањина 6, Београд, матични број 20038284 (у даљем тексту: Јавно предузеће) из правне форме јавног предузећа у правну форму затвореног акционарског друштва, под пуним пословним именом Акционарско друштво „Железнице Србије”, Београд, Немањина 6, Београд (у даљем тексту: Акционарско друштво).</p>
	<p>Скраћено пословно име Акционарског друштва гласи: АД „Железнице Србије” Београд.</p>
	<p>Седиште Aкционарског друштва је Немањина 6, Београд.</p>
	<p>2. Регистрацијом Акционарског друштва, настају следеће правне последице:</p>
	<p>1) Јавно предузеће наставља да послује као затворено акционарско друштво и престаје да постоји као Јавно предузеће;</p>
	<p>2) Акционарско друштво преузима сву имовину и обавезе Јавног предузећа;</p>
	<p>3) судски и други поступци и потраживања против Јавног предузећа настављају се против Акционарског друштва;</p>
	<p>4) основни капитал Јавног предузећа конвертује се у акције.</p>
	<p>3. Доношењем ове одлуке утврђује се да:</p>
	<p>1) се основни капитал Јавног предузећа мења у акцијски капитал тако да Република Србија има 249.057.446 обичних акција што чини 100% основног акцијског капитала Акционарског друштва;</p>
	<p>2) укупан уписани и уплаћени основни капитал Акционарског друштва чини основни акцијски капитал који на дан 31. децембра 2010. године, износи 2.360.774.364,42 евра, што у складу са потврдом Удружења банака Србије по средњем курсу Народне банке Србије на дан 31. децембра 2010. године, износи 249.057.446.052,77 динара;</p>
	<p>3) је номинална вредност једне акције Акционарског друштва је 1.000,00 динара;</p>
	<p>4) је акцијски капитал Акционарског друштва подељен на 249.057.446 обичних акција;</p>
	<p>5) после промене правне форме укупан акцијски капитал Акционарског друштва износи 249.057.446.052,77 динара, што је противвредност 2.360.774.364,42 евра;</p>
	<p>6) ће се на основу ове одлуке формирати књига акционара након регистрације акција код Централног регистра, депоа и клиринга хартија од вредности.</p>
	<p>4. Ову одлуку објавити у „Службеном гласнику Републике Србије”.</p>
	<p class="potpis">05 број 023-3200/2011</p>
	<p class="potpis">У Београду, 26. маја 2011. године </p>
	<p class="potpis"><span class="bold">Влада</span></p>
	<p class="potpis">Председник,</p>
	<p class="potpis">др <span class="bold">Мирко Цветковић,</span> с.р.</p>


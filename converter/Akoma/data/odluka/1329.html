


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	</style>


	<div class="story">
			<p class="Basic-Paragraph"><a id="_idTextAnchor032"></a>На основу члана 8. став 1. и члана 68. став 4. Закона о Народној скупштини („Службени гласник РС”, бр. 9/10 и 108/13 – др. закон), </p>
			<p class="Basic-Paragraph">Народна скупштина Републике Србије, на Трећој седници Првог редовног заседања у 2018. години, одржаној 19. априла 2018. године, донела је</p>
			<p class="odluka-zakon">ОДЛУКУ</p>
			<p class="odluka-zakon">о организацији и раду службе Народне скупштине</p>
			<p class="auto-style1">"Службени гласник РС", број 30 од 20. априла 
			2018.</p>
			<p class="clan">I. УВОДНЕ ОДРЕДБЕ</p>
			<p class="Basic-Paragraph">1. Овом одлуком уређују се организација и рад Службе Народне скупштине (у даљем тексту: Служба), утврђују основне и посебне унутрашње организационе јединице, одређују и разврставају положаји и радна места запослених у Служби и уређују друга питања од значаја за рад Службе.</p>
			<p class="Basic-Paragraph">2. Служба обавља стручне, административно-техничке и друге послове за потребе Народне скупштине и њених радних тела, народних посланика, председника Народне скупштине и потпредседника Народне скупштине, посланичких група у Народној скупштини, Жалбене комисије Народне скупштине, Републичке изборне комисије, као и друге послове у складу са законом, Пословником Народне скупштине и другим актима Народне скупштине и радних тела Народне скупштине.</p>
			<p class="Basic-Paragraph">Послове из става 1. ове тачке Служба обавља стручно, квалитетно, ефикасно, економично, непристрасно и политички неутрално.</p>
			<p class="clan">II. УНУТРАШЊА ОРГАНИЗАЦИЈА СЛУЖБЕ</p>
			<p class="Basic-Paragraph">3. Служба се организује на функционалном принципу и обавља послове из свог делокруга као јединствена служба.</p>
			<p class="Basic-Paragraph">Организационе јединице Службе образују се као основне, посебне и уже унутрашње јединице.</p>
			<p class="Basic-Paragraph">4. Основна унутрашња јединица је сектор, у коме су обједињени послови који представљају посебну област рада, односно међусобно повезани послови више ужих унутрашњих јединица.</p>
			<p class="Basic-Paragraph">У Служби се образују следећи сектори:</p>
			<p class="Basic-Paragraph">− Сектор за законодавство;</p>
			<p class="Basic-Paragraph">− Сектор за међународне односе;</p>
			<p class="Basic-Paragraph">− Сектор за опште послове, и</p>
			<p class="Basic-Paragraph">− Сектор за оперативно-техничке послове и информационе технологије.</p>
			<p class="Basic-Paragraph">5. Посебне унутрашње јединице су Кабинет председника Народне скупштине и Генерални секретаријат Народне скупштине.</p>
			<p class="Basic-Paragraph">6. У оквиру основних и посебних унутрашњих јединица могу се образовати одељења, одсеци и групе, као уже унутрашње јединице.</p>
			<p class="Basic-Paragraph">7. Правилником о унутрашњем уређењу и систематизацији радних места у Служби утврђују се послови који се обављају у основним и посебним унутрашњим јединицима, као и уже унутрашње јединице и њихов делокр<a id="_idTextAnchor034"></a>уг.</p>
			<p class="clan">III. РУКОВОЂЕЊЕ СЛУЖБОМ</p>
			<p class="Basic-Paragraph">8. Службом руководи генерални секретар Народне скупштине (у даљем тексту: генерални секретар).</p>
			<p class="Basic-Paragraph">Генерални секретар организује и обезбеђује јединствен рад Службе и обавља друге послове у складу са законом, Пословником Народне скупштине и овом одлуком.</p>
			<p class="Basic-Paragraph">9. У руковођењу радом Службе, заснивању и престанку радног односа запослених, остваривању права, дужности и одговорности запослених у Служби, као и коришћењу и располагању средствима за рад Народне скупштине, генерални секретар има права и дужности функционера који руководи државним органом.</p>
			<p class="Basic-Paragraph">10. Генерални секретар има два заменика, који му помажу у раду у оквиру овлашћења која им он одреди.</p>
			<p class="Basic-Paragraph">Генерални секретар одређује који га од заменика замењује у случају одсутности или спречености, о чему обавештава председника Народне скупштине.</p>
			<p class="Basic-Paragraph">Заменик генералног секретара има права и дужности функционера који руководи државним органом.</p>
			<p class="Basic-Paragraph">11. Генерални секретар доноси Правилник о унутрашњем уређењу и систематизацији радних места у Служби, уз сагласност одбора Народне скупштине надлежног за административна пита<a id="_idTextAnchor035"></a>ња.</p>
			<p class="clan">IV. РАДНА МЕСТА И ЗАПОСЛЕНИ У СЛУЖБИ</p>
			<p class="Basic-Paragraph">12. Послове Службе обављају државни службеници и намештеници.</p>
			<p class="Basic-Paragraph">Радна места на којима раде државни службеници деле се на положаје и извршилачка радна места.</p>
			<p class="Basic-Paragraph">13. Положај је радно место на коме државни службеник има овлашћења и одговорности у вођењу и усклађивању рада у Служби.</p>
			<p class="Basic-Paragraph">Положаји у Служби су шеф Кабинета председника Народне скупштине и помоћник генералног секретара.</p>
			<p class="Basic-Paragraph">Шефа Кабинета председника Народне скупштине поставља oдбор Народне скупштине надлежан за административна питања, на предлог председника Народне скупштине.</p>
			<p class="Basic-Paragraph">Шеф Кабинета председника Народне скупштине поставља се на положај док траје функција председника Народне скупштине и разврстава се у другу групу положаја.</p>
			<p class="Basic-Paragraph">Помоћника генералног секретара поставља одбор Народне скупштине надлежан за административна питања, на предлог генералног секретара.</p>
			<p class="Basic-Paragraph">Помоћник генералног секретара руководи сектором, поставља се на положај на период од пет година и разврстава се у трећу групу положаја.</p>
			<p class="Basic-Paragraph">Рад на положају престаје у случајевима утврђеним законом. </p>
			<p class="Basic-Paragraph">Шефу Кабинета председника Народне скупштине рад на положају може да престане пре истека времена на које је постављен и на предлог председника Народне скупштине. </p>
			<p class="Basic-Paragraph">Престанак рада на положају утврђује одбор Народне скупштине надлежан за административна питања.</p>
			<p class="Basic-Paragraph">14. Извршилачка радна места су сва радна места државних службеника која нису положаји, укључујући и радна места руководилаца ужих унутрашњих организационих јединица, и разврставају се по звањима.</p>
			<p class="Basic-Paragraph">Извршилачка радна места се утврђују у оквиру унутрашњих јединица, а изузетно могу да буду утврђена и као радна места самосталних извршилаца изван свих унутрашњих јединица, уколико због своје природе не могу бити сврстана ни у једну унутрашњу јединицу.</p>
			<p class="Basic-Paragraph">15. Радна места намештеника представљају радна места на којима се обављају пратећи помоћно-технички послови и разврставају се по врстама.</p>
			<p class="Basic-Paragraph">16. Запослени на радним местима у Кабинету председника Народне скупштине, који обављају послове за председника Народне скупштине и потпредседника Народне скупштине, заснивају радни однос на одређено време, док траје дужност функционера, а најдуже до краја сазива Народне скупштине.</p>
			<p class="Basic-Paragraph">17. Запослени ангажовани на радним местима консултаната у посланичкој групи у Народној скупштини, заснивају радни однос на одређено време као самостални извршиоци, док постоји посланичка група за коју обављају послове, а најдуже до краја сазива Народне скупштине.</p>
			<p class="Basic-Paragraph">18. Правилником о унутрашњем уређењу и систематизацији радних места у Служби утврђују се: овлашћења и одговорности руководилаца унутрашњих јединица; радна места државних службеника на положају; извршилачка радна места по сваком звању; радна места намештеника по свакој врсти; називи радних места, описи послова радних места и звања (за државне службенике), односно врсте (за намештенике) у која су радна места разврстана; услови за рад запосленог на радном месту (стручна спрема, радно искуство, положен државни стручни испит, посебна знања, вештине и способности), као и број државних службеника на положају, државних службеника на извршилачким радним местима и намештеника, за свако радно место.</p>
			<p class="clan">V. ПОПУЊАВАЊЕ ПОЛОЖАЈА, ИЗВРШИЛАЧКОГ РАДНОГ МЕСТА И РАДНОГ МЕСТА НАМЕШТЕНИКА</p>
			<p class="Basic-Paragraph">19. Заснивање радног односа државног службеника врши се у складу са прописима који регулишу права и дужности државног службеника.</p>
			<p class="Basic-Paragraph">Радно ангажовање консултаната у посланичким групама у Народној скупштини врши се у складу са актом одбора Народне скупштине надлежног за административна питања.</p>
			<p class="Basic-Paragraph">Заснивање радног односа намештеника, врши се у складу са општим прописима из области рада.</p>
			<p class="Basic-Paragraph">Спровођење интерног и јавног конкурса ради попуне упражњеног положаја или извршилачког радног места обавља конкурсна комисија која се образује и ради на начин утврђен актом одбора Народне скупштине надлежног за административна питања.</p>
			<p class="Basic-Paragraph">Актом из става 4. ове тачке ближе се уређују: састав конкурсне комисије; фазе процеса селекције кандидата; садржај и начин претходне провере знања, вештина и способности; садржај и начин вођења разговора са кандидатима који су ушли у ужи избор и критеријуми и мерила за рангирање кандидата.</p>
			<p class="clan">VI. ЖАЛБЕНА КОМИСИЈА НАРОДНЕ СКУПШТИНЕ</p>
			<p class="Basic-Paragraph">20. О жалбама државних службеника у Служби на решења којима се у управном поступку одлучује о њиховим правима и дужностима и о жалбама учесника интерног и јавног конкурса одлучује Жалбена комисија Народне скупштине.</p>
			<p class="Basic-Paragraph">Одбор Народне скупштине надлежан за административна питања одређује број чланова и именује председника и чланове Жалбене комисије, из реда запослених у Служби, на предлог генералног секретара.</p>
			<p class="Basic-Paragraph">За члана Жалбене комисије може да буде именован државни службеник из другог државног органа.</p>
			<p class="Basic-Paragraph">Стручно-техничке и административне послове за Жалбену комисију обавља Служба.</p>
			<p class="clan">VII. ПРЕЛАЗНЕ И ЗАВРШНЕ ОДРЕДБЕ</p>
			<p class="Basic-Paragraph">21. Генерални секретар донеће Правилник о унутрашњем уређењу и систематизацији радних места у Служби Народне скупштине, у року од 30 дана од дана ступања на снагу ове одлуке.</p>
			<p class="Basic-Paragraph">22. Одбор за административно-буџетска и мандатно-имунитетска питања донеће решења о постављењу на положаје, а генерални секретар решења о распоређивању државних службеника и закључиће уговоре о раду са намештеницима, у року од 15 дана од дана ступања на снагу Правилника о унутрашњем уређењу и систематизацији радних места у Служби Народне скупштине.</p>
			<p class="Basic-Paragraph">23. Даном ступања на снагу ове одлуке престаје да важи Одлука о организацији и раду Службе Народне скупштине Републике Србије („Службени гласник РС”, број 49/11). </p>
			<p class="Basic-Paragraph">24. Ова одлука ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">РС број 21</p>
			<p class="potpis">У Београду, 19. априла 2018. године</p>
			<p class="potpis"><span class="bold">Народна скупштина Републике Србије</span></p>
			<p class="potpis">Председник,</p>
			<p class="potpis"><span class="bold">Маја Гојковић, </span>с.р.</p>
	</div>


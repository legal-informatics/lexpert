


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 9. Закона о министарствима („Службени гласник РС”, бр. 44/14, 14/15, 54/15 и 96/15 – др. закон) и члана 70. став 4. Закона о уређењу судова („Службени гласник РС”, бр. 116/08, 104/09, 101/10, 31/11 – др. закон, 78/11 – др. закон, 101/11, 101/13, 106/15, 40/15 – др. закон и 13/16), </p>
				<p>Министар правде, председник Врховног касационог суда и Републички јавни тужилац доносе</p>
				<p>&nbsp;</p>
				<p class="odluka-zakon">ОДЛУКУ</p>
				<p class="naslov">о оснивању Секторског савета за информационо-комуникационе технологије</p>
				<p class="auto-style1">"Службени гласник РС", број 33 од 1. априла 
				2016.</p>
				<p class="naslov">&nbsp; &nbsp;</p>
				<p>1. Овом одлуком оснива се Секторски савет за информационо-комуникационе технологије (у даљем тексту: Секторски савет).</p>
				<p>2. Секторски савет подноси Министарству правде, Врховном касационом суду и Републичком јавном тужилаштву, Високом савету судства и Државном већу тужилаштва иницијативе, предлоге, мишљења и анализе које се односе на информационо-комуникационе технологије (у даљем тексту: ИКТ) у оквиру сектора правосуђа Републике Србије.</p>
				<p>Делокруг рада Секторског савета је институционализација координације и управљања ИКТ у оквиру правосуђа, а у складу са активностима Акционог плана за Поглавље 23 и планом рада Одсека за е-правосуђе Министарства правде.</p>
				<p>У оквиру свог делокруга Секторски савет:</p>
				<p>– креира стратегију развоја информационо-комуникационих технологија у сектору правосуђа;</p>
				<p>– даје стратешку оријентацију за избор и увођење система за управљање предметима;</p>
				<p>– даје мишљење о надлежности и институционализације система за управљање предметима Министарству правде;</p>
				<p>– усклађује креирање политике према јавно-јавном или јавно-приватном партнеру која се тиче правосудних органа и унутрашњих јединица у саставу Министарства правде;</p>
				<p>– координише размену информација о стању информационо-комуникационих технологија у сектору правосуђа, утврђује проблеме у раду и предлаже организационој јединици Министарства правде надлежној за е-правосуђе мере за њихово отклањање и даље унапређење правосудног информационог система;</p>
				<p>– даје смернице за усклађивање различитих донаторских пројеката из области информационо-комуникационих технологија у циљу максималне искоришћености у сектору правосуђа;</p>
				<p>– учествује у припреми закона, других прописа, стандарда и мера у области примене ИКТ у правосудним органима;</p>
				<p>– предлаже увођење нових електронских сервиса у правосуђе;</p>
				<p>– прати поступке припреме, израде и спровођења прописа, стандарда, планова, програма, пројеката и хардверско-софтверских решења у правосудним органима;</p>
				<p>– даје препоруке за програме обуке за запослене у правосуђу са циљем унапређења квалитета рада на постојећим платформама информационо-комуникационе технологије;</p>
				<p>– даје препоруке у смислу обезбеђивања одрживости информационо-комуникационих система у сектору правосуђа;</p>
				<p>– разматра расположивост људских, техничких и материјалних ресурса и даје препоруке за њихово унапређење. </p>
				<p>3. Секторски савет чине 14 представника именованих од стране правосудних институција релевантних за коришћење и управљање ИКТ и то: Високог савета судства, Врховног касационог суда, Републичког јавног тужилаштва, Државног већа тужилаца, Правосудне академије, Управе за извршење кривичних санкција, Државног правобранилаштва, Коморе извршитеља, Јавнобележничке коморе, Дирекције за управљање одузетом имовином, Сектора за правосуђе Министарства правде, Сектора за материјално-финансијске послове Министарства правде, Сектора за европске интеграције и међународне пројекте Министарства правде и Одсека за е-правосуђе Министарства правде.</p>
				<p>4. Мандат чланова Секторског савета траје четири године и могу поново бити именовани.</p>
				<p>5. Стручне и административне послове за потребе Секторског савета обавља Одсек за е-правосуђе Министарства правде.</p>
				<p>6. Средства за рад Секторског савета обезбеђују се у буџету Републике Србије из средстава органа из којих долазе именовани чланови.</p>
				<p>7. За рад чланова Секторског савета у радно време није предвиђена посебна накнада из буџета Републике Србије.</p>
				<p>8. Ова одлука ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 030-03-09/2016-34-5</p>
				<p class="auto-style2">У Београду, 29. марта 2016. године</p>
				<p class="auto-style2">Министар правде, </p>
				<p class="auto-style2"><span class="bold">Никола Селаковић, </span>с.р.</p>
				<p class="auto-style2">Председник Врховног касационог суда,</p>
				<p class="auto-style2"><span class="bold">Драгомир Милојевић, </span>с.р.</p>
				<p class="auto-style2">Републички јавни тужилац,</p>
				<p class="auto-style2"><span class="bold">Загорка Доловац, </span>с.р.</p>
	</div>


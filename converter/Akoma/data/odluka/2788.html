


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 11. и члана 591. Закона о привредним друштвима („Службени гласник РС”, бр. 36/11 и 99/11) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12),</p>
	<p>Влада доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ОДЛУКУ</p>
	<p class="naslov" style="line-height: 150%; margin-top: 0">о изменама и допунама оснивачког акта „Застава безбедност” д.о.о. – у реструктурирању, Крагујевац</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 108 од 13. 
	новембра 2012.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">I. ОСНОВНЕ ОДРЕДБЕ</p>
	<p class="clan">Члан 1.</p>
	<p>„Застава безбедност” д.о.о. – у реструктурирању, Крагујевац, Трг тополиваца број 4 (у даљем тексту: Друштво) организује се као друштво са ограниченом одговорношћу и послује у складу са прописима којима се уређује правни положај привредних друштава.</p>
	<p class="clan">Члан 2.</p>
	<p>Решењем Фи 731/91 од 1. априла 1991. године предузеће је уписано као Друштво са ограниченом одговорношћу у друштвеној својини за чување и обезбеђење имовине и лица „Застава безбедност”, Крагујевац, улица Шпанских бораца број 4.</p>
	<p>Решењем Фи 698/96 од 18. априла 1996. године предузеће је променило седиште и уписано је као Друштво са ограниченом одговорношћу у друштвеној својини за чување и обезбеђивање имовине и лица „Застава безбедност”, Крагујевац, Трг тополиваца број 4.</p>
	<p>Решењем Фи 690/2000 од 30. јуна 2000. године предузеће је променило фирму и уписано је као Друштво са ограниченом одговорношћу за чување и обезбеђење имовине и лица „Застава безбедност”, Крагујевац, Трг тополиваца број 4.</p>
	<p>Решењем Фи 1091/2001 од 31. августа 2001. године организује се као Друштвено предузеће за чување и обезбеђење имовине и лица „Застава безбедност”, Крагујевац, Трг тополиваца број 4.</p>
	<p>Одлуком Агенције за приватизацију број 10-2894/10-1275/02 од 16. јула 2010. године покренуто је реструктурирање субјекта приватизације – Друштвено предузеће за чување имовине и лица „Застава безбедност” – у реструктурирању, Крагујевац, Трг тополиваца 4, матични број 07631596. 
	</p>
	<p>На основу Закључка Владе 05 број 46-89592011-1 од 8. децембра 2011. године, којим је утврђен удео државне својине од 100% у средствима која користи Друштвено предузеће за чување и обезбеђење имовине и лица „Застава безбедност” – у реструктурирању из Крагујевца, Републичка дирекција за имовину Републике Србије и „Застава безбедност”– у реструктурирању закључили су Споразум о уделу државне својине у средствима која користи „Застава безбедност”– у реструктурирању, дана 24. априла 2012. године, Ов. број 73995/2012.</p>
	<p class="clan">Члан 3.</p>
	<p>Друштво послује средствима у државној својини.</p>
	<p>Друштво има својство правног лица.</p>
	<p>Друштво у правном промету са трећим лицима има сва овлашћења и иступа у своје име и за свој рачун.</p>
	<p>За обавезе преузете у правном промету према трећим лицима Друштво одговара целокупном својом имовином.</p>
	<p class="clan">II. ПОСЛОВНО ИМЕ И СЕДИШТЕ</p>
	<p class="clan">Члан 4.</p>
	<p>Друштво послује под следећим пословним именом: „Застава безбедност” друштво са ограниченом одговорношћу – у реструктурирању, Крагујевац.</p>
	<p>Скраћено пословно име Друштва је: „Застава безбедност” д.о.о. – у реструктурирању, Крагујевац.</p>
	<p class="clan">Члан 5.</p>
	<p>Седиште Друштва је у Крагујевцу, Трг тополиваца број 4.</p>
	<p class="clan">III. ПОДАЦИ О ОСНИВАЧУ ДРУШТВА</p>
	<p class="clan">Члан 6.</p>
	<p>Оснивач Друштва је Република Србија, за коју на основу законског овлашћења оснивачка права врши Влада, Београд, Немањина 11.</p>
	<p class="clan">IV. ПЕЧАТ И ШТАМБИЉ ДРУШТВА</p>
	<p class="clan">Члан 7.</p>
	<p>Друштво има печат и штамбиљ.</p>
	<p>Печат је округлог облика и садржи пословно име и седиште Друштва.</p>
	<p>Штамбиљ је правоугаоног облика и садржи пословно име Друштва, као и простор за уписивање броја предмета и датума завођења у деловодни протокол.</p>
	<p>Број печата и штамбиља, њихова употреба, евиденција, чување и уништавање ближе се уређују посебном одлуком.</p>
	<p class="clan">V. ДЕЛАТНОСТ ДРУШТВА</p>
	<p class="clan">Члан 8.</p>
	<p>Претежна делатност Друштва је:</p>
	<p>– 80.20 – услуге система обезбеђења</p>
	<p>Поред делатности из става 1. овог члана Друштво обавља и послове из области противпожарне заштите, као и друге делатности за које је регистровано.</p>
	<p>О промени претежне делатности одлуку доноси Скупштина Друштва.</p>
	<p class="clan">VI. ЗАСТУПАЊЕ И ПРЕДСТАВЉАЊЕ</p>
	<p class="clan">Члан 9.</p>
	<p>Друштво у пословима унутрашњег промета заступа директор.</p>
	<p>У пословању директор је овлашћен да закључује уговоре из делатности и редовног пословања, без ограничења у погледу вредности.</p>
	<p>Директор може у оквиру својих овлашћења дати другом лицу пуномоћје у писаној форми за заступање Друштва.</p>
	<p class="clan">VII. ОСНОВНИ КАПИТАЛ</p>
	<p class="clan">Члан 10.</p>
	<p>Основни капитал Друштва на дан 24. априла 2012. године износи 216.386,63 EUR, према Потврди о прерачуну основног капитала издатој од Удружења банака Србије п.у. број 0501-6/2-85543 од 6. јуна 2012. године, што у динарској противвредности, по средњем курсу НБС на дан уплате 24. априла 2012. године износи 24.184.040,57 РСД.</p>
	<p class="clan">VIII. ПОВЕЋАЊЕ ОСНОВНОГ КАПИТАЛА</p>
	<p class="clan">Члан 11.</p>
	<p>Основни капитал Друштва може се повећати одлуком Скупштине Друштва, на начин и под условима утврђеним законом.</p>
	<p class="clan">IX. СМАЊЕЊЕ ОСНОВНОГ КАПИТАЛА</p>
	<p class="clan">Члан 12.</p>
	<p>Основни капитал Друштва може се смањити у редовном поступку, поједностављеном поступку и поступку смањења ради претварања у резерве, на основу одлуке Скупштине Друштва, у складу са законом.</p>
	<p class="clan">X. РЕЗЕРВЕ ДРУШТВА</p>
	<p class="clan">Члан 13.</p>
	<p>Друштво има статутарни резервни фонд за покриће губитака, који се формира из добити Друштва тако што се из годишње добити Друштва у ове резерве издваја 5% све док не достигне најмање 10% основног капитала.</p>
	<p>Док не достигне износ из става 1. овог члана, резерве се могу користити само за покриће губитака, у ком случају се утрошена средства морају надокнадити у следећој пословној години.</p>
	<p class="clan">XI. РАСПОДЕЛА ДОБИТИ И ПОКРИЋЕ ГУБИТАКА</p>
	<p class="clan">Члан 14.</p>
	<p>Добит Друштва утврђује се годишњим билансом, а распоређује се одлуком Скупштине за покриће губитка, уколико има непокривених губитака.</p>
	<p>Након одбитка из става 1. овог члана, добит ће бити распоређена одлуком Скупштине Друштва.</p>
	<p class="clan">XII. ОРГАНИ ДРУШТВА</p>
	<p class="clan">Члан 15.</p>
	<p>Управљање друштва је једнодомно.</p>
	<p>Органи Друштва су:</p>
	<p>– Скупштина Друштва</p>
	<p>– Директор.</p>
	<p>Друштво може имати и друге органе, комисије и радна тела, која ће утврдити Статутом.</p>
	<p class="bold">Скупштина</p>
	<p class="clan">Члан 16.</p>
	<p>Овлашћења Скупштине Друштва врши Оснивач, преко овлашћених представника, с тим да број овлашћених представника одређује Оснивач.</p>
	<p>Одређивање накнаде овлашћених представника је у надлежности Скупштине Друштва.</p>
	<p>Скупштина има редовне и ванредне седнице.</p>
	<p>Редовна седница Скупштине одржава се једном годишње и то најкасније у року од шест месеци од завршетка пословне године.</p>
	<p>Ванредне седнице Скупштине одржавају се по потреби, као и када је то одређено законом.</p>
	<p>Седнице Скупштине одржавају се у седишту Друштва.</p>
	<p class="clan">Члан 17.</p>
	<p>Скупштину сазива директор Друштва.</p>
	<p>Сазивање седнице врши се писменим позивом најкасније осам дана пре дана одржавања седнице.</p>
	<p>Позив за седницу садржи:</p>
	<p>– дан слања позива,</p>
	<p>– време и место одржавања седнице,</p>
	<p>– предлог дневног реда седнице са назнаком о којим тачкама дневног реда се предлаже да Скупштина донесе одлуку,</p>
	<p>– материјале за седницу.</p>
	<p class="clan">Члан 18.</p>
	<p>Скупштина Друштва:</p>
	<p>1) усваја финансијске извештаје, као и извештаје ревизора ако су финансијски извештаји били предмет ревизије;</p>
	<p>2) усваја годишњи програм рада и пословања Друштва;</p>
	<p>3) именује ревизора и утврђује накнаду за његов рад;</p>
	<p>4) одлучује о повећању и смањењу основног капитала Друштва;</p>
	<p>5) одлучује о промени делатности;</p>
	<p>6) именује и разрешава директора и утврђује накнаду за његов рад, односно начела за утврђивање те накнаде;</p>
	<p>7) одлучује о статусним променама и промени правне форме и престанку Друштва;</p>
	<p>8) одлучује о промени пословног имена и седишта Друштва;</p>
	<p>9) даје сагласност на правне послове директора и других повезаних лица са Друштвом;</p>
	<p>10) даје сагласност на стицање, продају, давање у закуп, залагање или друго располагање имовином велике вредности, у складу са законом којим се уређује правни положај привредних друштава;</p>
	<p>11) доноси измене оснивачког акта;</p>
	<p>12) одлучује о образовању огранка Друштва и давању пословног пуномоћја органима;</p>
	<p>13) даје сагласност на организацију и систематизацију послова Друштва;</p>
	<p>14) врши друге послове и одлучује о другим питањима из делокруга Скупштине, у складу са законом и овом одлуком.</p>
	<p>Акте из става 1. тач. 2), 4) и 11) овог члана Скупштина доноси уз сагласност Оснивача.</p>
	<p class="bold">Директор</p>
	<p class="clan">Члан 19.</p>
	<p>Директора бира и разрешава Скупштина.</p>
	<p>Директор се бира на период од четири године.</p>
	<p>По истеку времена на које је именовано, исто лице може бити поново именовано за директора.</p>
	<p class="clan">Члан 20.</p>
	<p>Директор Друштва:</p>
	<p>1) заступа Друштво;</p>
	<p>2) организује и води пословање Друштва, у складу са законом и овом одлуком;</p>
	<p>3) стара се о законитости рада и одговара за законитост рада Друштва;</p>
	<p>4) предлаже доношење одлука из делокруга Скупштине Друштва;</p>
	<p>5) спроводи одлуке Скупштине Друштва;</p>
	<p>6) одлучује о правима, обавезама и одговорностима запослених у Друштву, у складу са законом којим се уређују радни односи;</p>
	<p>7) доноси акт о организацији послова и друге опште акте Друштва;</p>
	<p>8) обавља друге послове у складу са законом и овом одлуком које нису у делокругу Скупштине Друштва.</p>
	<p class="clan">Члан 21.</p>
	<p>Начин избора и услови за избор директора, као и начин и услови за разрешење директора, уређују се Статутом.</p>
	<p class="clan">XIII. УНУТРАШЊИ РЕВИЗОР</p>
	<p class="clan">Члан 22.</p>
	<p>Унутрашњи ревизор:</p>
	<p>1) контролише веродостојност и комплетност финансијских извештаја Друштва;</p>
	<p>2) контролише усклађеност пословања Друштва са законом, годишњим програмом рада и пословања Друштва;</p>
	<p>3) обавља и друге послове у складу са законом. </p>
	<p class="clan">Члан 23.</p>
	<p>Унутрашњи ревизор извештава Скупштину Друштва о:</p>
	<p>1) веродостојности и потпуности финансијских извештаја Друштва;</p>
	<p>2) основаности предлога за расподелу добити;</p>
	<p>3) другим питањима од значаја за оцену законитости и целисходности поступања у спровођењу пословне политике и пословања Друштва.</p>
	<p>Унутрашњи ревизор подноси извештај о питањима из става 1. овог члана најмање једанпут годишње приликом разматрања годишњег финансијског извештаја, а по потреби и у току године када то затражи Скупштина Друштва или Оснивач.</p>
	<p class="clan">XIV. ПРЕСТАНАК ДРУШТВА </p>
	<p class="clan">Члан 24.</p>
	<p>Друштво престаје да постоји брисањем из регистра привредних субјеката по основу:</p>
	<p>– спроведеног поступка ликвидације у складу са законом,</p>
	<p>– спроведеног поступка стечаја у складу са законом,</p>
	<p>– статусне промене која има за последицу престанак друштва,</p>
	<p>– и другим случајевима предвиђеним законом.</p>
	<p class="clan">XV. ПРЕЛАЗНЕ И ЗАВРШНЕ ОДРЕДБЕ</p>
	<p class="clan">Члан 25.</p>
	<p>Запослени у Друштвеном предузећу за чување имовине и лица „Застава безбедност” – у реструктурирању, Крагујевац, настављају да раде у Друштву, а своја права и обавезе остварују у складу са законом и општим актима Друштва.</p>
	<p class="clan">Члан 26.</p>
	<p>До именовања директора Друштва, дужност директора у својству в.д. директора Друштва обављаће Славољуб Јовановић, са пребивалиштем/седиштем у Крагујевцу, ул. Боже Козомарића 54, ЈМБГ/матични број 2310962720036, који ће извршити и судску оверу ове одлуке, у складу са законом.</p>
	<p class="clan">Члан 27.</p>
	<p>Друштво ће општа акта ускладити са овом одлуком у року од три месеца од дана регистрације Друштва у Регистар привредних субјеката.</p>
	<p>До доношења новог Статута Друштва, на сва питања која нису уређена овим оснивачким актом, примењиваће се одговарајуће одредбе закона.</p>
	<p class="clan">Члан 28.</p>
	<p>Ову одлуку објавити у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">05 број 023-7031/2012-2</p>
	<p class="potpis" style="line-height: 150%; margin-top: 0">У Београду, 8. новембра 2012. године</p>
	<p class="potpis" style="line-height: 150%; margin-top: 0">
	<span class="bold">Влада</span></p>
	<p class="potpis" style="line-height: 150%; margin-top: 0">Председник,</p>
	<p class="potpis" style="line-height: 150%; margin-top: 0">
	<span class="bold">Ивица Дачић, </span>с.р.</p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	

	<p class="redakcijskipreciscentekst">Редакцијски пречишћен текст</p>
	<p>&nbsp;</p>
	<p>&nbsp;</p>
	<p>Ha основу члана 33. ст. 2. и 3. Закона о Влади („Службени гласник PC”, бр. 55/05, 71/05 – исправка, 101/07, 65/08, 16/11, 68/12 – УС и 72/12), 
	</p>
	<p>Влада доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ОДЛУКУ</p>
	<p class="odluka-zakon" style="margin-top: 0">о образовању Комисије за разматрање чињеница до којих се дошло у истрагама које су вођене поводом убистава новинара</p>
	<p class="naslov" style="margin-top: 0"><span style="font-weight: 400">
	"Службени гласник РС", бр. 8 од 25. јануара 2013, 29 од 29. марта 
	2013, 12<span lang="hr"> од 31. јануара 2015</span>, 60 од 3. августа 2018.</span></p>
	<p class="naslov">&nbsp;</p>
	<p>1. Образује се Комисија за разматрање чињеница до којих се дошло у истрагама које су вођене поводом убиства новинара Радиславе Даде Вујасиновић, Славка Ћурувије и Милана Пантића<span class="v2-clan-left-1">, 
	као и новинара и радника РТС-а током бомбардовања 1999. године</span><span class="v2-clan-left-3">, 
	као и за разматрање чињеница до којих се дошло у истрагама које су вођене 
	поводом убистава новинара током оружаних сукоба који су вођени на територији 
	бивше СФРЈ од 1991. до 1995. године и убистава новинара на подручју 
	Аутономне покрајине Косово и Метохија од 1. јануара 1998. до 31. децембра 
	2000. године</span> (у даљем тексту: Комисија).</p>
	<p class="v2-clan-left-2">
	Комисија се образује као повремено радно тело Владе.</p>
	<p class="v2-clan-left-2">
	Комисија престаје са радом након завршетка послова за које је образована.</p>
	<p class="hide-change">*Службени гласник РС, број 29/2013</p>
	<p class="hide-change">**Службени гласник РС, број 
	12/2015</p>
	<p class="hide-change">***Службени гласник РС, број 60/2018</p>
	<p>2. Задаци Комисије јесу: да утврди план и динамику прикупљања чињеница и утврђивања других околности које су у вези са истрагама о убиствима из тачке 1. ове одлуке и да, у ту сврху, оствари сарадњу са органима надлежним за вођење тих истрага; да, на основу добијених информација и сагледаних околности у вези са вођеним истрагама, сачини преглед досадашњег тока вођених истрага; да припреми мишљење о делотворном начину на који би се вођење истраге могло унапредити и да, у ту сврху, предложи конкретне мере које би требало предузети.</p>
	<p class="v2-clan-left-1">3. Комисију чине председник и седам чланова.</p>
	<p class="v2-clan-left-1">За председника Комисије именује се Веран Матић, 
	новинар.</p>
	<p class="v2-clan-left-1">За чланове Комисије именују се: </p>
	<p class="v2-clan-left-1">1) Љиљана Смајловић, новинар;</p>
	<p class="v2-clan-left-1">2) Иван Ристић, представник Министарства 
	унутрашњих послова;</p>
	<p class="v2-clan-left-1">3) Драган Кецман, представник Министарства 
	унутрашњих послова;</p>
	<p class="v2-clan-left-1">4) Бојан Ђорђевић, представник Министарства 
	унутрашњих послова;</p>
	<p class="v2-clan-left-1">5) Душан Кнежевић, представник Тужилаштва за ратне 
	злочине;</p>
	<p class="v2-clan-left-1">6) Слободан Јанковић, представник 
	Безбедносно-информативне агенције;</p>
	<p class="v2-clan-left-1">7) Небојша Вујичић, представник 
	Безбедносно-информативне агенције.</p>
	<p class="hide-change">*Службени гласник РС, број 60/2018</p>
	<p>4. Комисија може, ради ефикаснијег и делотворнијег остваривања задатака, образовати сталне или повремене радне групе и у рад Комисије и радних група укључити домаће и међународне стручњаке, односно међународне организације које имају искуство у вези са задацима Комисије.</p>
	<p>5. Чланови Комисије не примају накнаду за свој рад, осим накнада на име нужних и оправданих трошкова везаних за рад у Комисији – које се исплаћују применом прописа којима се уређује право на накнаду трошкова државних службеника који настају у вези с њиховим радом у државном органу.</p>
	<p>6. Комисија доноси Пословник о раду.</p>
	<p>7. Комисија је дужна да о свом раду Влади подноси извештај сваких 90 дана, а надлежном одбору сваких 60 дана.</p>
	<p>8. Административно-техничке послове за потребе Комисије обавља Генерални секретаријат Владе.</p>
	<p>9. Ова одлука ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">05 број 02-419/2013</p>
	<p class="potpis" style="margin-top: 0">У Београду, 24. јануара 2013. године</p>
	<p class="potpis" style="margin-top: 0"><span class="bold">Влада</span></p>
	<p class="potpis" style="margin-top: 0">Председник,</p>
	<p class="potpis" style="margin-top: 0"><span class="bold">Ивица Дачић, 
	</span>с.р.</p>


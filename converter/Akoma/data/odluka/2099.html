<meta http-equiv="Content-Type" content="text/html; charset=UTF-8"><link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet"><div class="story">
<p>&nbsp;</p>
<p>На основу члана 64. став 1. Закона о буџетском систему („Службени гласник РС”, бр. 54/09 и 73/10) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07 и 65/08), а у вези са чланом 185. Закона о водама („Службени гласник РС”, број 30/10),</p>
<p>Влада доноси</p>
<p class="odluka-zakon">&nbsp;</p>
<p class="odluka-zakon">ОДЛУКУ</p>
<p class="naslov">о отварању Буџетског фонда за воде Републике Србије</p>
<p align="center">"Службени гласник РС", број 9 од 16. фебруара 2011.</p>
<p>&nbsp;</p>
<p>1. Отвара се Буџетски фонд за воде Републике Србије (у даљем тексту: Фонд), као евиденциони рачун у оквиру главне књиге трезора, и то у оквиру Раздела Министарства пољопривреде, шумарства и водопривреде.</p>
<p>2. Фонд се отвара у циљу обезбеђивања наменских средстава за финансирање:</p>
<p>1) уређења водотока и заштите од штетног дејства вода;</p>
<p>2) уређења и коришћења вода;</p>
<p>3) заштите вода од загађивања;</p>
<p>4) изградње, одржавања и управљања мелиорационим системима;</p>
<p>5) изградње, одржавања и управљања регионалним и вишенаменским хидросистeмима;</p>
<p>6) друге намене, у складу са Законом о водама.</p>
<p>3. Фонд се финансира из:</p>
<p>1) апропријација обезбеђених у оквиру буџета Републике Србије за текућу годину;</p>
<p>2) накнаде за коришћење водног добра, накнаде за испуштену воду, накнаде за одводњавање, накнаде за коришћење водних објеката и система и дела сливне водне накнаде, остварене на територији Републике Србије, осим територије аутономне покрајине; </p>
<p>3) прихода који проистичу из управљања слободним новчаним средствима Фонда.</p>
<p>4. Обавезе Фонда измирују се из средстава Фонда.</p>
<p>5. Фонд се отвара на неодређено време.</p>
<p>6. Фондом управља Министарство пољопривреде, шумарства и водопривреде, а по укидању Фонда, права и обавезе преузима то министарство.</p>
<p>7. Стручне и административно техничке послове за Фонд обављаће Министарство пољопривреде, шумарства и водопривреде – Републичка дирекција за воде.</p>
<p>8. О реализацији ове одлуке стараће се Министарство пољопривреде, шумарства и водопривреде.</p>
<p>9. Ова одлука ступа на снагу осмог дана од дана објављивања у „Службеном гласнику Републике Србије”.</p>
<p class="potpis">&nbsp;</p>
<p class="potpis">05 број 400-868/2011</p>
<p class="potpis">У Београду, 10. фебруара 2011. године</p>
<p class="potpis"><span class="bold">Влада</span></p>
<p class="potpis">Председник,</p>
<p class="potpis">др <span class="bold">Мирко Цветковић, </span>с.р.</p></div>
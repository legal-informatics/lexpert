


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p>На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p class="odluka-zakon">ОДЛУКУ</p>
				<p class="odluka-zakon">о образовању Међуресорне радне групе за спровођење и праћење спровођења Програма реформи политике запошљавања и социјалне политике у процесу приступања Републике Србије Европској унији</p>
				<p class="centar">"Службени гласник РС", број 43 од 5. маја 
				2017.</p>
				<p>1. Образује се Међуресорна радна група за спровођење и праћење спровођења Програма реформи политике запошљавања и социјалне политике у процесу приступања Републике Србије Европској унији (у даљем тексту: Међуресорна радна група)</p>
				<p>2. Задаци Међуресорне радне групе су:</p>
				<p>(1) да у сарадњи са надлежним министарствима прати спровођење Програма реформи политике запошљавања и социјалне политике у процесу приступања Републике Србије Европској унији, који је усвојила Влада 31. маја 2016. године;</p>
				<p>(2) да успостави механизме за праћење и извештавање о примени и да предлaжe основе за статистичко праћење реализације циљева;</p>
				<p>(3) да даје предлоге за измене и да припреми измене Програма реформи политике запошљавања и социјалне политике у процесу приступања Републике Србије Европској унији ради усклађивања стратешких циљева политике запошљавања и социјалне политике са стратешким циљевима политике ЕУ у наведеним областима, у процесу вођења преговора о приступању ЕУ.</p>
				<p>3. У Међуресорну радну групу именују се:</p>
				<p>1) за председника:</p>
				<p>др Ненад Иванишевић, државни секретар у Министарству за рад, запошљавање борачка и социјална питања;</p>
				<p> 2) за заменика председника:</p>
				<p>Зоран Лазић, помоћник министра за рад, запошљавање борачка и социјална питања;</p>
				<p>3) за чланове:</p>
				<p>(1) Ненад Мијаиловић, државни секретар у Министарству финансија; </p>
				<p>(2) Иван Бошњак, државни секретар у Министарству државне управе и локалне самоуправе;</p>
				<p>(3) Владимир Поповић, државни секретар у Министарству просвете, науке и технолошког развоја;</p>
				<p>(4) др Весна Књегињић, помоћник министра здравља;</p>
				<p>(5) Предраг Петровић, директор Републичког завода за социјалну заштиту;</p>
				<p>(6) Радоје Савићевић, секретар Министарства привреде;</p>
				<p>(7) Зорица Никодијевић, секретар Министарства омладине и спорта;</p>
				<p>(8) Иван Секуловић, менаџер Тима за социјално укључивање и смањење сиромаштва;</p>
				<p>(9) Јеленa Миловановић, заменик менаџера Тима за социјално укључивање и смањење сиромаштва;</p>
				<p>(10) Драгана Радојичић Филковић, шеф Одсека за економска и социјална питања и припрему предлога аката у процесу усклађивања прописа у Канцеларији за европске интеграције;</p>
				<p>(11) Стефана Лилић, начелник Одељења за планирање и програмирање средстава ЕУ и развојне помоћи у области изградње институција и друштвеног развоја у Канцеларији за европске интеграције;</p>
				<p>(12) Светлана Аксентијевић, виши саветник у Одељењу за екoномске анализе Републичког секретаријата за јавне политике;</p>
				<p>(13) Милена Бановић, шеф Одсека за планирање и стварање подстицајног окружења за развој цивилног друштва у Канцеларији за сарадњу са цивилним друштвом; </p>
				<p>(14) Јасмина Танасић, шеф Одељења за друштвене делатности, секретар Одбора за здравље и социјалну политику, из Сталне конференције градова и општина;</p>
				<p>(15) Ивана Максић, саветник за социјалну заштиту и инклузију Рома у Сталној конференцији градова и општина; </p>
				<p>(16) Драгана Савић, руководилац Групе за међународну сарадњу и европске интеграције у Министарству за рад, запошљавање, борачка и социјална питања;</p>
				<p>(17) Татјана Пријић, руководилац Групе за заштиту особа са инвалидитетом у Министарству за рад, запошљавање, борачка и социјална питања;</p>
				<p>(18) Силвија Радиновић, руководилац Групе за политике запошљавања и праћење европске стратегије у Министарству за рад, запошљавање, борачка и социјална питања.</p>
				<p>4. У раду Међуресорске радне групе, ради давања стручних мишљења и предлога у вези са појединим питањима у оквиру спровођења, праћења спровођења измена Програма реформи политике запошљавања и социјалне политике у Републици Србији, могу учествовати и представници других органа, организација, репрезентативних удружења синдиката и послодаваца, цивилног сектора, као и стручњаци из различитих области.</p>
				<p>5. Стручну и административно-техничку потпору Међуресорној радној групи пружа Министарство за рад, запошљавање, борачка и социјална питања. </p>
				<p>6. Ова одлука ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">05 број 02-02-4036/2017-1</p>
				<p class="potpis">У Београду, 4. маја 2017. године</p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Александар Вучић, </span>с.р.</p>
	</div>


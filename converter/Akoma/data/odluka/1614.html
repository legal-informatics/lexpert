


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
			<p class="Basic-Paragraph">На основу члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др закон) и члана 25. ст. 1. и 2. Уредбе о начелима за унутрашње уређење и систематизацију радних места у министарствима, посебним организацијама и службама Владе („Службени гласник РС”, бр. 81/07 – пречишћен текст, 69/08, 98/12 и 87/13),</p>
			<p class="Basic-Paragraph">Влада доноси</p>
			<p class="odluka-zakon">ОДЛУКУ</p>
			<p class="odluka-zakon">о образовању Координационог тела за унапређење и развој Института за вирусологију, вакцине и серуме „Торлак”</p>
			<p class="centar">"Службени гласник РС", број 69 од 14. септембра 
			2018.</p>
			<p class="Basic-Paragraph">1. Овом одлуком образује се Координационо тело за унапређење и развој Института за вирусологију, вакцине и серуме „Торлак” (у даљем тексту: Координационо тело).</p>
			<p class="Basic-Paragraph">2. Задатак Координационог тела је:</p>
			<p class="Basic-Paragraph">– предлагање најповољнијих стратешких решења за унапређење и развој производње и промета на велико лекова и медицинских средстава од стране Института за вирусологију, вакцине и серуме „Торлак”.</p>
			<p class="Basic-Paragraph">3. У Координационо тело именују се:</p>
			<p class="Basic-Paragraph">1) за председника:</p>
			<p class="Basic-Paragraph">– Ана Брнабић, председник Владе;</p>
			<p class="Basic-Paragraph">2) за чланове:</p>
			<p class="Basic-Paragraph">– асс др Златибор Лончар, министар здравља;</p>
			<p class="Basic-Paragraph">– Синиша Мали, министар финансија;</p>
			<p class="Basic-Paragraph">– Данило Цицмил, саветник председника Владе;</p>
			<p class="Basic-Paragraph">– Милун Тривунац, државни секретар у Министарству привреде;</p>
			<p class="Basic-Paragraph">– проф. др Сања Радојевић Шкодрић, в.д. директора Републичког фонда за здравствено осигурање;</p>
			<p class="Basic-Paragraph">– др Вера Стоиљковић, в.д. директора Института за вирусологију, вакцине и серуме „Торлак”; </p>
			<p class="Basic-Paragraph">– спец. др мед. Саша Јаћовић, директор Агенције за лекове и медицинска средства Србије.”</p>
			<p class="Basic-Paragraph">4. Координационо тело подноси Влади извештај о спровођењу задатка из тачке 2. ове одлуке.</p>
			<p class="Basic-Paragraph">5. Стручну и административно-техничку подршку Координационом телу пружа Институт за вирусологију, вакцине и серуме „Торлак”.</p>
			<p class="Basic-Paragraph">6. Даном ступања на снагу ове одлуке престаје да важи Одлука о образовању координационог тела за вођење преговора и предлагање мера за унапређење производње и дистрибуције имунолошких лекова у институту за вирусологију, вакцине и серуме „Торлак” („Службени гласник РС”, бр. 124/12 и 97/13).</p>
			<p class="Basic-Paragraph">7. Ова одлука ступа на снагу наредног дана од дана објављивања у „Службеном гласнику Републике Србије”.</p>
			<p class="potpis">05 број 02-8651/2018</p>
			<p class="potpis">У Београду, 14. септембра 2018. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић,</span> с.р.</p>
	</div>


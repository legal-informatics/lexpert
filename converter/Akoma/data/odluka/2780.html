


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	font-size: 0.583333333333333rem;
}
.auto-style2 {
	text-align: center;
	font-size: 0.750000187500047rem;
}
.auto-style3 {
	border: 0.0750000187500047rem solid #000000;
}
</style>


	<table align="right" class="auto-style3" style="width: 40%">
		<tbody><tr>
			<td class="auto-style2"><strong>Редакцијски пречишћен текст</strong></td>
		</tr>
	</tbody></table>
	<p>&nbsp;</p>
	<p>&nbsp;</p>
	<p>На основу члана 11. став 1. и члана 141. Закона о привредним друштвима („Службени гласник РС”, бр. 36/11 и 99/11) и члана 43. став 1. Закона о Влади („Службени гласник РС”, бр. 55/05, 71/05 – исправка и 101/07, 65/08, 16/11, 68/12 – УС и 72/12),</p>
	<p>Влада доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ОДЛУКУ</p>
	<p class="naslov" style="margin-top: 0">o оснивању Привредног друштва с ограниченом одговорношћу за стратешки откуп и дистрибуцију пољопривредних производа „Метохија” Косовскa Митровица</p>
	<p class="naslov" style="margin-top: 0"><span style="font-weight: 400">
	"Службени гласник РС", бр. 27 од 22. марта 2013, 38 од 26. априла 
	2013 - исправка</span></p>
	<p class="naslov">&nbsp;</p>
	<p class="clan">I. ОСНОВНЕ ОДРЕДБЕ</p>
	<p class="clan">Члан 1.</p>
	<p>Оснива се Привредно друштво с ограниченом одговорношћу за стратешки откуп и дистрибуцију пољопривредних производа „Метохија” Косовскa Митровица као једночлано друштво с ограниченoм одговорношћу (у даљем тексту: Друштво), ради стратешког откупа и дистрибуције пољопривредних производа насталих обављањем пољопривредне делатности српског и неалбанског становништва на територији Аутономне покрајине Косово и Метохија, дистрибуције основних прехрамбених производа српском и неалбанском становништву, у случају несташице тих производа на територији Аутономне покрајине Косово и Метохија, као и ради припреме и реализације програма развоја пољопривреде на територији Аутономне покрајине Косово и Метохија.</p>
	<p class="clan">II. ПОСЛОВНО ИМЕ И СЕДИШТЕ</p>
	<p class="clan">Члан 2.</p>
	<p>Пословно име Друштва гласи: Привредно друштво с ограниченом одговорношћу за стратешки откуп и дистрибуцију пољопривредних производа „Метохија” Косовска Митровица.</p>
	<p>Скраћено пословно име Друштва гласи: „Метохија” д.о.о. Косовска Митровица.</p>
	<p class="clan">Члан 3.</p>
	<p>Седиште Друштва је у Косовској Митровици, Улица ослобођења бб.</p>
	<p class="clan">III. ПЕЧАТ И ШТАМБИЉ ДРУШТВА</p>
	<p class="clan">Члан 4.</p>
	<p>Друштво има печат и штамбиљ.</p>
	<p>Директор Друштва доноси одлуку којом се утврђује облик и начин употребе и чувања печата и штамбиља Друштва.</p>
	<p class="clan">IV. ПОДАЦИ О ОСНИВАЧУ</p>
	<p class="clan">Члан 5.</p>
	<p>Оснивач Друштва је Република Србија за коју на основу законског овлашћења оснивачка права врши Влада, Београд, Немањина 11 (у даљем тексту: Оснивач).</p>
	<p class="clan">Члан 6.</p>
	<p>Једини члан Друштва је Република Србија, која има 100% удела у укупном капиталу Друштва.</p>
	<p class="clan">Члан 7.</p>
	<p>У правном промету са трећим лицима Друштво иступа у своје име и за свој рачун.</p>
	<p>За обавезе према трећим лицима, настале у пословању Друштва, Друштво одговара целокупном својом имовином.</p>
	<p class="clan">V. ДЕЛАТНОСТ ДРУШТВА</p>
	<p class="clan">Члан 8.</p>
	<p>Претежна делатност Друштва је: </p>
	<p>46.21 – Трговина на велико житом, сировим дуваном, семењем и храном за животиње.</p>
	<p>Поред делатности из става 1. овог члана Друштво може обављати и друге делатности, укључујући и послове спољнотрговинског промета уколико за то испуњава законске услове.</p>
	<p class="clan">VI. ОСНОВНИ КАПИТАЛ</p>
	<p class="clan">Члан 9.</p>
	<p>Укупно уписани новчани део основног капитала Друштва износи: 100,00 динара.</p>
	<p>Средства којима се оснива и којима послује Друштво су у државној својини.</p>
	<p class="clan">Члан 10.</p>
	<p>Друштво у оквиру обављања својих делатности, стиче и прибавља средства из следећих извора:</p>
	<p>1) буџета Републике Србије;</p>
	<p>2) донација, прилога и спонзорства од стране домаћих и страних правних и физичких лица;</p>
	<p>3) кредита;</p>
	<p>4) прихода остварених пословањем Друштва;</p>
	<p>5) других извора у складу са законом.</p>
	<p class="clan">VII. РАСПОДЕЛА ДОБИТИ</p>
	<p class="clan">Члан 11.</p>
	<p>Добит Друштва, утврђена у складу са законом, може се расподелити за повећање основног капитала, резерве или за друге намене, у складу са законом и овом одлуком.</p>
	<p>Део средстава по основу добити усмерава се Оснивачу и уплаћује се на рачун прописан за уплату јавних прихода.</p>
	<p class="clan">VIII. ЗАСТУПАЊЕ ДРУШТВА</p>
	<p class="clan">Члан 12.</p>
	<p>Друштво заступа директор Друштва, без ограничења.</p>
	<p>Директор може у оквиру својих овлашћења дати другом лицу писано пуномоћје за заступање Друштва.</p>
	<p class="clan">IX. УПРАВЉАЊЕ ДРУШТВОМ</p>
	<p class="clan">Члан 13.</p>
	<p>Управљање Друштвом је организовано као једнодомно. </p>
	<p>Органи Друштва су: </p>
	<p>1) Скупштина; </p>
	<p>2) један директор.</p>
	<p class="clan">X. СКУПШТИНА ДРУШТВА</p>
	<p class="clan">Члан 14.</p>
	<p>Овлашћења Скупштине Друштва врши Оснивач, преко овлашћених представника које предлаже Канцеларија за Косово и Метохију, с тим да број овлашћених представника Оснивача не може бити мањи од три.</p>
	<p>Одлуку о одређивању и разрешењу председника и чланова Скупштине Друштва доноси Оснивач.</p>
	<p class="clan">Члан 15.</p>
	<p>Скупштина Друштва одлучује о:</p>
	<p>1) измени оснивачког акта; </p>
	<p>2) усвајању годишњег програма рада и финансијског плана; </p>
	<p>3) надзору над радом директора и усвајању извештаја директора;</p>
	<p>4) повећању и смањењу основног капитала Друштва, као и о свакој емисији хартија од вредности; 
	</p>
	<p>5) расподели добити и начину покрића губитака, </p>
	<p>6) именовању и разрешењу директора и утврђивању зараде за његов рад;</p>
	<p>7) именовању ревизора и утврђивању накнаде за његов рад; </p>
	<p>8) покретању поступка ликвидације, као и о подношењу предлога за покретање стечајног поступка од стране Друштва; 
	</p>
	<p>9) именовању ликвидационог управника и усвајању ликвидационих биланса и извештаја ликвидационог управника; 
	</p>
	<p>10) давању прокуре; </p>
	<p>11) покретању поступка и давању пуномоћја за заступање Друштва у спору са прокуристом, као и у спору са директором;</p>
	<p>12) статусним променама и променама правне форме; </p>
	<p>13) одобравању правних послова у којима постоји лични интерес, у складу са чланом 66. Закона о привредним друштвима (у даљем тексту: Закон); 
	</p>
	<p>14) усвајању финансијских извештаја, као и извештаја ревизора ако су финансијски извештаји били предмет ревизије; 
	</p>
	<p>15) сагласности на стицање, продају, давање у закуп, залагање или друго располагање имовином велике вредности у смислу члана 470. Закона; 
	</p>
	<p>16) доношењу пословника о свом раду; </p>
	<p>17) другим пословима и другим питањима, у складу са Законом и оснивачким актом. 
	</p>
	<p>Акте из става 1. тач. 1), 2), 4), 5), 8), 9) и 12) овог члана Скупштина доноси уз сагласност Оснивача.</p>
	<p class="clan">XI. ДИРЕКТОР ДРУШТВА</p>
	<p class="clan">Члан 16.</p>
	<p>Директора Друштва бира и разрешава Скупштина Друштва.</p>
	<p>Директор Друштва бира се на период од четири године.</p>
	<p>Директор Друштва је у радном односу у Друштву са пуним радним временом.</p>
	<p class="clan">Члан 17.</p>
	<p>Директор Друштва:</p>
	<p>1) заступа Друштво;</p>
	<p>2) организује и води пословање Друштва, у складу са законом и овом одлуком;</p>
	<p>3) стара се о законитости рада и одговара за законитост рада Друштва;</p>
	<p>4) предлаже доношење одлука из делокруга рада Скупштине Друштва;</p>
	<p>5) спроводи одлуке Скупштине Друштва;</p>
	<p>6) одлучује о правима, обавезама и одговорностима запослених у Друштву, у складу са законом којим се уређују радни односи;</p>
	<p>7) доноси акт о организацији и систематизацији послова и друге опште акте Друштва;</p>
	<p>8) обавља друге послове у складу са законом и овом одлуком.</p>
	<p class="clan">XII. ИНТЕРНИ РЕВИЗОР</p>
	<p class="clan">Члан 18.</p>
	<p>Интерни ревизор:</p>
	<p>1) контролише веродостојност и комплетност финансијских извештаја Друштва;</p>
	<p>2) контролише усклађеност пословања Друштва са законом, програмом рада и пословања Друштва;</p>
	<p>3) обавља и друге послове у складу са законом.</p>
	<p class="clan">Члан 19.</p>
	<p>Интерни ревизор извештава Скупштину Друштва о:</p>
	<p>1) веродостојности и потпуности финансијских извештаја Друштва;</p>
	<p>2) основаности предлога за расподелу добити;</p>
	<p>3) другим питањима од значаја за оцену законитости и целисходности поступања у спровођењу пословне политике и пословања Друштва.</p>
	<p>Интерни ревизор подноси извештај о питањима из става 1. овог члана најмање једанпут годишње приликом разматрања годишњег финансијског извештаја, а по потреби и у току године када то затражи Скупштина Друштва или Оснивач.</p>
	<p class="clan">XIII. АКТИ ДРУШТВА</p>
	<p class="clan">Члан 20.</p>
	<p>У Друштву се води књига одлука.</p>
	<p>У књигу одлука уносе се одлуке које доноси Скупштина Друштва.</p>
	<p class="clan">Члан 21.</p>
	<p>Акти Друштва су и правилници и одлуке којима се, у складу са законом уређују одређена питања.</p>
	<p>Измене и допуне правилника и одлука врше се на начин и по поступку који су одређени за њихово доношење.</p>
	<p class="clan">Члан 22.</p>
	<p>Друштво води пословне књиге и саставља и подноси рачуноводствене исправе и финансијске извештаје у складу са законом којим се уређује рачуноводство и ревизија.</p>
	<p class="clan">Члан 23.</p>
	<p>Друштво је дужно да држи и чува све акте Друштва у складу са законом којим се уређује правни положај привредних друштава.</p>
	<p class="clan">XIV. ЗАШТИТА ЖИВОТНЕ СРЕДИНЕ</p>
	<p class="clan">Члан 24.</p>
	<p>Друштво је, при обављању делатности, дужно да се стара о заштити животне средине, у складу са законом.</p>
	<p class="clan">XV. ТРАЈАЊЕ И ПРЕСТАНАК ДРУШТВА</p>
	<p class="clan">Члан 25.</p>
	<p>Друштво се оснива на неодређено време.</p>
	<p>Друштво престаје:</p>
	<p>1) одлуком Скупштине Друштва;</p>
	<p>2) статусним променама које воде престанку;</p>
	<p>3) стечајем или ликвидацијом;</p>
	<p>4) ако се правноснажном пресудом утврди ништавост регистрације и одреди брисање Друштва;</p>
	<p>5) у другим случајевима предвиђеним законом.</p>
	<p class="clan">XVI. ПРЕЛАЗНЕ И ЗАВРШНЕ ОДРЕДБЕ</p>
	<p class="clan">Члан 26.</p>
	<p>На сва питања која нису уређена овом одлуком примењиваће се закон којим се уређује положај привредних друштава.</p>
	<p class="clan">Члан 27.</p>
	<p>До избора директора Друштва дужност директора обављаће у својству вршиоца дужности директора Друштва Александар Вукчевић, ЈМБГ 
	<strong>190496740011*</strong> са пребивалиштем у Ђаковици, Цара Душана 415, који ће извршити и судску оверу ове одлуке у складу са законом.</p>
	<p class="auto-style1">*Службени гласник РС, број 38/2013</p>
	<p class="clan">Члан 28.</p>
	<p>Ову одлуку објавити у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">05 број 02-2263/2013</p>
	<p class="potpis" style="margin-top: 0">У Београду, 21. марта 2013. године 
	</p>
	<p class="potpis" style="margin-top: 0"><span class="bold">Влада</span></p>
	<p class="potpis" style="margin-top: 0">Први потпредседник Владе,</p>
	<p class="potpis" style="margin-top: 0"><span class="bold">Александар Вучић, 
	</span>с.р.</p>


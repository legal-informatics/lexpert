

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 62. Закона о државној управи („Службени гласник РС”, бр. 79/05, 101/07, 95/10, 99/14, 47/18 и 30/18 – др. закон) и члана 25. став 1. Уредбе о начелима за унутрашње уређење и систематизацију радних места у министарствима, посебним организацијама и службама Владе („Службени гласник РС”, бр. 81/07 – пречишћен текст, 69/08, 98/12, 87/13 и 2/19),</p>
			<p class="Basic-Paragraph">Влада доноси</p>
			<p class="odluka-zakon">ОДЛУКУ</p>
			<p class="odluka-zakon">о образовању Координационог тела за праћење спровођења Програма за поједностављење административних поступака и регулативе „е-Папир” за период 2019–2021. године</p>
			<p class="centar">"Службени гласник РС", број 64 од 6. септембра 
			2019.</p>
			<p class="Basic-Paragraph">1. Образује се Координационо тело за праћење спровођења Програма за поједностављење административних поступака и регулативе „е-Папир” за период 2019–2021. године (у даљем тексту: Координационо тело).</p>
			<p class="Basic-Paragraph">2. Задатак Координационог тела је праћење спровођења и координација свих активности органа и организација приликом спровођења Програма за поједностављење административних поступака и регулативе „е-Папир” за период 2019–2021. године (у даљем тексту: Програм).</p>
			<p class="Basic-Paragraph">Координационо тело прати спровођење усаглашених препорука за поједностављење административних поступака, укључујући и активности дигитализације и унапређење квалитета јавних услуга у Републици Србији. </p>
			<p class="Basic-Paragraph">3. У Координационо тело се именују:</p>
			<p class="Basic-Paragraph">за председника:</p>
			<p class="Basic-Paragraph">– Бојана Тошић, в.д. директора Републичког секретаријата за јавне политике;</p>
			<p class="Basic-Paragraph">за заменика председника:</p>
			<p class="Basic-Paragraph">– Нинослав Кекић, помоћник директора Републичког секретаријата за јавне политике;</p>
			<p class="Basic-Paragraph">за чланове:</p>
			<p class="Basic-Paragraph">1) Михаило Јовановић, директор Канцеларије за информационе технологије и електронску управу;</p>
			<p class="Basic-Paragraph">2) Зоран Касаловић, државни секретар у Министарству државне управе и локалне самоуправе;</p>
			<p class="Basic-Paragraph">3) Наталија Павловић Шиниковић, помоћник министра државне управе и локалне самоуправе;</p>
			<p class="Basic-Paragraph">4) Катарина Обрадовић Јовановић, помоћник министра привреде;</p>
			<p class="Basic-Paragraph">5) Дарко Радојичић, помоћник директора Републичког секретаријата за законодавство;</p>
			<p class="Basic-Paragraph">6) Милан Добријевић, начелник Одељења за развој дигиталне агенде у Министарству трговине, туризма и телекомуникација;</p>
			<p class="Basic-Paragraph">7) Светлана Јовановић, саветник у Кабинету председника Владе, Јединица за имплементацију стратешких пројеката.</p>
			<p class="Basic-Paragraph">4. За секретара Координационог тела именује се Сања Волић, виши саветник у Републичком секретаријату за јавне политике. </p>
			<p class="Basic-Paragraph">5. Координационо тело прати и по потреби координира рад Посебне радне групе за дигитализацију административних поступака у оквиру спровођења Програма „е-Папир”.</p>
			<p class="Basic-Paragraph">6. Координационо тело састаје се најмање једном у шест месеци.</p>
			<p class="Basic-Paragraph">7. Органи и организације јавне управе, у чијој су надлежности препоруке за поједностављење административних поступака, квартално извештавају Координационо тело о спроведеним активностима на реализацији Програма преко Републичког секретаријата за јавне политике.</p>
			<p class="Basic-Paragraph">8. Координационо тело подноси извештај о свом раду Влади, најмање једном годишње.</p>
			<p class="Basic-Paragraph">9. Образује се Управљачки одбор за праћење спровођења Програма „е-Папир” (у даљем тексту: Управљачки одбор), у који се именују:</p>
			<p class="Basic-Paragraph">за председника: </p>
			<p class="Basic-Paragraph">– Нинослав Кекић, помоћник директора Републичког секретаријата за јавне политике који се именује и за координатора Пројекта „Унапређење пословног окружења у Србији”;</p>
			<p class="Basic-Paragraph">за чланове:</p>
			<p class="Basic-Paragraph">– Александра Ђурђевић, виши саветник, Републички секретаријат за јавне политике – координатор прве компоненте Пројекта „Унапређење пословног окружења у Србији”; </p>
			<p class="Basic-Paragraph">– Зоран Мишић, заменик директора, Канцеларија за информационе технологије и електронску управу – координатор друге компоненте Пројекта „Унапређење пословног окружења у Србији”;</p>
			<p class="Basic-Paragraph">– Марија Антић, Комисија за заштиту конкуренције – координатор треће компоненте Пројекта „Унапређење пословног окружења у Србији”;</p>
			<p class="Basic-Paragraph">– Светлана Јовановић, саветник у Кабинету председника Владе, Јединица за имплементацију стратешких пројеката.</p>
			<p class="Basic-Paragraph">10. Управљачки одбор састаје се једном у три месеца.</p>
			<p class="Basic-Paragraph">11. Састанцима Управљачког одбора, по позиву присуствује и пројектни менаџер Пројекта „Унапређење пословног окружења у Србији”, као и представници институција чији су административни поступци тема састанка Управљачког одбора, без права гласа.</p>
			<p class="Basic-Paragraph">12. Управљачки одбор подноси извештај о спровођењу пројекта Координационом телу, најмање два пута годишње.</p>
			<p class="Basic-Paragraph">13. Чланови Координационог тела и Управљачког одбора, као и друга стручна лица која учествују у раду ових тела, не примају накнаду за свој рад.</p>
			<p class="Basic-Paragraph">14. Стручне и административно-техничке послове за потребе Координационог тела и Управљачког одбора, обавља Републички секретаријат за јавне политике. </p>
			<p class="Basic-Paragraph">15. Ова одлука ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 02-8808/2019</p>
			<p class="potpis">У Београду, 5. септембра 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
	</div>




<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон), а у вези са Уредбом о утврђивању Програма остваривања Стратегије развоја енергетике Републике Србије до 2025. године са пројекцијама до 2030. године за период од 2017. до 2023. године („Службени гласник РСˮ, број 104/17), </p>
			<p class="Basic-Paragraph">Влада доноси</p>
			<p class="odluka-zakon">ОДЛУКУ </p>
			<p class="odluka-zakon">о образовању Радне групе за стратешке енергетске пројекте</p>
			<p class="centar">"Службени гласник РС", број 8 од 8. фебруара 2019.</p>
			<p class="Basic-Paragraph">1. Образује се Радна група за стратешке енергетске пројекте (у даљем тексту: Радна група).</p>
			<p class="Basic-Paragraph">2. Задаци Радне групе су:</p>
			<p class="Basic-Paragraph">1) да одређује шему за доношење одлуке о изградњи објекта;</p>
			<p class="Basic-Paragraph">2) да разматра захтеве промотера пројекта;</p>
			<p class="Basic-Paragraph">3) да вреднује пројекте у складу са категоријом стратешких енергетских пројеката;</p>
			<p class="Basic-Paragraph">4) да предлаже, у складу са Уредбом о утврђивању Програма остваривања Стратегије развоја енергетике Републике Србије до 2025. године са пројекцијама до 2030. године за период од 2017. до 2023. године, листе кандидата за стратешке енергетске пројекте;</p>
			<p class="Basic-Paragraph">5) да предлаже, у складу са Уредбом о утврђивању Програма остваривања Стратегије развоја енергетике Републике Србије до 2025. године са пројекцијама до 2030. године за период од 2017. до 2023. године, израду нацрта закона којим ће се уредити питања у вези са стратешким енергетским пројектом;</p>
			<p class="Basic-Paragraph">6) да прати реализацију стратешких енергетских пројеката;</p>
			<p class="Basic-Paragraph">7) да припрема годишњи извештај за сваки од стратешких енергетских пројеката из области електричне енергије и природног гаса и доставља га Секретаријату Енергетске заједнице у складу са одлуком Министарског савета Енергетске заједнице број D/2015/09/MC-EnC; </p>
			<p class="Basic-Paragraph">8) да сарађује са координатором пројекта од интереса за Енергетску заједницу којег именује стална група на високом нивоу (PECI координатором), као и са другим заинтересованим странама за реализацију пројекта;  </p>
			<p class="Basic-Paragraph">9) да прати активности надлежних органа у вези са одлуком о изградњи објекта у циљу испуњења рока.</p>
			<p class="Basic-Paragraph">3. У Радну групу именују се:</p>
			<p class="Basic-Paragraph">– за руководиоца:</p>
			<p class="Basic-Paragraph">Александар Антић, министар рударства и енергетике;</p>
			<p class="Basic-Paragraph">– за заменика руководиоца:</p>
			<p class="Basic-Paragraph">Мирјана Филиповић, државни секретар у Министарству рударства и енергетике;</p>
			<p class="Basic-Paragraph">– за чланове:</p>
			<p class="Basic-Paragraph">1) Бранимир Стојановић, државни секретар у Министарству привреде;</p>
			<p class="Basic-Paragraph">2) Жељко Радошевић, државни секретар у Министарству пољопривреде, шумарства и водопривреде;</p>
			<p class="Basic-Paragraph">3) Јованка Атанацковић, помоћник министра грађевинарства, саобраћаја и инфраструктуре;</p>
			<p class="Basic-Paragraph">4) Александар Весић, помоћник министра заштите животне средине;</p>
			<p class="Basic-Paragraph">5) проф. др Милош Бањац, вршилац дужности помоћника министра рударства и енергетике;</p>
			<p class="Basic-Paragraph">6) Милица Ђурђевић, вршилац дужности помоћника министра финансија;</p>
			<p class="Basic-Paragraph">7) Дејан Поповић, председник Савета Агенције за енергетику Републике Србије;</p>
			<p class="Basic-Paragraph">8) Милорад Грчић, вршилац дужности директора Јавног предузећа „Електропривреда Србије”, Београд;</p>
			<p class="Basic-Paragraph">9) Јелена Матејић, директор Акционарског друштва „Електромрежа Србијеˮ, Београд;</p>
			<p class="Basic-Paragraph">10) Душан Бајатовић, генерални директор Јавног предузећа „Србијагасˮ, Нови Сад;</p>
			<p class="Basic-Paragraph">11) Стеван Дукић, директор „Транспортгас Србијаˮ д.о.о., Нови Сад; </p>
			<p class="Basic-Paragraph">12) Томислав Баста, директор Јавног предузећа „Транснафтаˮ, Панчево;</p>
			<p class="Basic-Paragraph">13) Алексеј Муратов, генерални директор „Југоросгазˮ а.д., Београд;</p>
			<p class="Basic-Paragraph">14) Мирољуб Антић, вршилац дужности директора „Југоросгаз-транспортˮ д.о.о.</p>
			<p class="Basic-Paragraph">4. Стручне и административно-техничке послове за потребе Радне групе обавља Министарство рударства и енергетике.</p>
			<p class="Basic-Paragraph">5.  Ова одлука ступа на снагу осмог дана од дана објављивања у „Службеном гласнику Републике Србијеˮ.</p>
			<p class="potpis">05 број 02-999/2019</p>
			<p class="potpis">У Београду, 7. фебруара 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
	</div>


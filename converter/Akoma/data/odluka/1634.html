


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 25. став 1. Уредбе о начелима за унутрашње уређење и систематизацију радних места у министарствима, посебним организацијама и службама Владе („Службени гласник РС”, бр. 81/07, 69/08, 98/12 и 87/13),</p>
	<p>Влада доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ОДЛУКУ </p>
	<p class="naslov" style="margin-top: 0">о оснивању Координационог тела за примену Акционог плана за спровођење Националне стратегије за борбу против корупције у Републици Србији за период од 2013. до 2018. године</p>
	<p class="naslov" style="margin-top: 0">
	<span style="font-weight: 400" lang="sr-cyrl">"Службени гласник РС", број 84 
	од 8. августа 2014.</span></p>
	<p class="naslov" style="margin-top: 0">&nbsp;</p>
	<p>1. За координацију примене Акционог плана за спровођење Националне стратегије за борбу против корупције у Републици Србији за период од 2013. до 2018. године оснива се Координационо тело за примену Акционог плана за спровођење Националне стратегије за борбу против корупције у Републици Србији за период од 2013. до 2018. године. 
	</p>
	<p>2. Координационо тело за примену Акционог плана за спровођење Националне стратегије за борбу против корупције у Републици Србији за период од 2013. до 2018. године (у даљем тексту: Координационо тело) усмерава послове из делокруга државних органа, надлежних за спровођење Акционог плана за спровођење Националне стратегије за борбу против корупције у Републици Србији за период од 2013. до 2018. године (у даљем тексту: Акциони план).</p>
	<p>3. Чланови Координационог тела су:</p>
	<p>1) председник Владе;</p>
	<p>2) министар надлежан за послове правосуђа;</p>
	<p>3) министар надлежан за послове финансија;</p>
	<p>4) члан Савета за борбу против корупције.</p>
	<p>Члана Координационог тела из става 1. подтачка 4) ове тачке именује Влада на предлог Савета за борбу против корупције.</p>
	<p>Радом Координационог тела руководи председник Владе, а замењује га министар надлежан за послове правосуђа.</p>
	<p>У раду Координационог тела, могу да учествују остали чланови Владе и руководиоци надлежних државних органа.</p>
	<p>Координационо тело одржава састанке најмање једном у шест месеци.</p>
	<p>4. У раду Координационог тела учествују државни секретар из министарства надлежног за послове правосуђа и државни секретар из министарства надлежног за послове финансија које одређује министар надлежан за послове правосуђа, односно министар надлежан за послове финансија.</p>
	<p>Државни секретар из министарства надлежног за послове правосуђа из става 1. ове тачке врши координацију надлежних државних органа за потребе Координационог тела.</p>
	<p>5. Државни органи надлежни за спровођење Акционог плана и Канцеларија за сарадњу са цивилним друштвом дужни су да одреде по једно лице за контакт са државним секретаром из министарства надлежног за послове правосуђа из тачке 4. ове одлуке.</p>
	<p>Лица за контакт из става 1. ове тачке морају бити из реда јавних функционера.</p>
	<p>6. Државни секретар из министарства надлежног за послове правосуђа из тачке 4. ове одлуке и лица за контакт из тачке 5. ове одлуке одржавају састанке најмање једном у три месеца у циљу праћења и испуњавања обавеза предвиђених Акционим планом.</p>
	<p>Државни секретар из министарства надлежног за послове правосуђа из тачке 4. ове одлуке, може по потреби, одржавати и билатералне састанке са лицима из тачке 5. ове одлуке.</p>
	<p>7. О испуњености мера из Акционог плана надлежни државни органи обавештавају Координационо тело преко министарства надлежног за послове правосуђа и Савета за борбу против корупције.</p>
	<p>8. Координационо тело може предлагати Влади доношење одлука у циљу спровођења Акционог плана.</p>
	<p>9. Административно-техничку подршку раду Координационог тела пружа министарство надлежно за послове правосуђа и Савет за борбу против корупције.</p>
	<p>10. Члан Координационог тела из реда чланова Савета за борбу против корупције биће именован, а државни секретари из тачке 4. ове одлуке и лица за контакт из тачке 5. ове одлуке биће одређени, у року од осам дана од дана ступања на снагу ове одлуке.</p>
	<p>11. Ова одлука ступа на снагу осмог дана од објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">05 број 02-8536/2014</p>
	<p class="potpis" style="margin-top: 0">У Београду, 7. августа 2014. године</p>
	<p class="potpis" style="margin-top: 0"><span class="bold">Влада</span></p>
	<p class="potpis" style="margin-top: 0">Председник,</p>
	<p class="potpis" style="margin-top: 0"><span class="bold">Александар Вучић,</span> с.р.</p>


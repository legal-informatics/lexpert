


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	margin-top: 0.750000187500047rem;
	margin-bottom: 0.750000187500047rem;
}
</style>


	<p class="broj" style="margin-top: 0.750000187500047rem; margin-bottom: 0.750000187500047rem">&nbsp;</p>
	<p class="auto-style1">На основу члана 46. став 1. Закона о планирању и изградњи („Службени гласник РС”, бр. 72/09, 81/09 – исправка, 64/10 – УС и 24/11) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08 и 16/11),</p>
	<p class="auto-style1">Влада доноси</p>
	<p class="auto-style1">&nbsp;</p>
	<p class="odluka-zakon" style="line-height: 150%; margin-top: 0.750000187500047rem; margin-bottom: 0.750000187500047rem">ОДЛУКУ</p>
	<p class="naslov" style="line-height: 150%; margin-top: 0.750000187500047rem; margin-bottom: 0.750000187500047rem;">о изради Просторног плана подручја посебне намене инфраструктурног коридора железничке пруге Ваљево – Лозница</p>
	<p class="naslov" style="line-height: 150%; margin-top: 0.750000187500047rem; margin-bottom: 0.750000187500047rem;">
	<span style="font-weight: 400">"Службени гласник РС", број 93 од 9. децембра 
	2011.</span></p>
	<p class="naslov" style="line-height: 150%; margin-top: 0.750000187500047rem; margin-bottom: 0.750000187500047rem;">
	&nbsp;</p>
	<p class="auto-style1">1. Приступа се изради Просторног плана подручја посебне намене инфраструктурног коридора железничке пруге Ваљево – Лозница (у даљем тексту: Просторни план). 
	</p>
	<p class="auto-style1">2. Прелиминарно подручје Просторног плана обухвата делове територија градова Ваљево и Лозница и општина Осечина и Крупањ, и то на територији: 
	</p>
	<p class="auto-style1">– града Ваљева целе катастарске општине: Ваљево, Златарић, Седлари, Причевић, Осладић, Каменица, Беомужевић;</p>
	<p class="auto-style1">– града Лознице целе катастарске општине: Брадић, Цикоте, Доња Бадања, Доње Недељице, Драгинац, Филиповић, Горње Недељице, Горњи Добрић, Грнчара, Јаребице, Козјак, Липница, Симино Брдо, Слатина, Ступница, Шор, Шурице;</p>
	<p class="auto-style1">– општине Осечина целе катастарске општине: Плужац, Остружањ, Осечина, Комирић, Драгијевица, Белотић;</p>
	<p class="auto-style1">– општине Крупањ целе катастарске општине: Брезовице, Мојковић, Завлака.</p>
	<p class="auto-style1">Подручје Просторног плана дато је на графичком приказу, који је одштампан уз ову одлуку и чини њен саставни део.</p>
	<p class="auto-style1">3. Просторни план садржи: полазне основе за израду плана; оцену постојећег стања (SWOT анализа); посебно обележавање грађевинског подручја са границама подручја; делове територије за које је предвиђена израда урбанистичког плана; циљеве, принципе и оперативне циљеве просторног развоја подручја посебне намене; концепцију просторног развоја подручја посебне намене; концепцију и пропозиције заштите, уређења и развоја природе и природних система; концепцију и пропозиције у односу на евентуалне демографско-социјалне проблеме; просторни развој функције посебне намене, дистрибуцију активности и употребу земљишта; просторни развој саобраћаја, инфраструктурних система и повезивање са другим мрежама; правила уређења и грађења и друге елементе регулације за делове територије у обухвату плана за које није предвиђена израда урбанистичког плана; мере заштите, уређења и унапређења природних и културних добара; мере заштите еколошки значајних подручја; мере заштите животне средине; мере и инструменте за остваривање просторног плана подручја посебне намене и приоритетних планских решења; мере за спровођење просторног плана посебне намене.</p>
	<p class="auto-style1">Саставни део Просторног плана чини и Стратешка процена утицаја на животну средину.</p>
	<p class="auto-style1">4. Носилац израде Просторног плана је Републичка агенција за просторно планирање.</p>
	<p class="auto-style1">Носилац израде Просторног плана дужан је да обезбеди прибављање мишљења, услова и сагласности надлежних органа и организација прописаних законом, као и да осигура сарадњу и усаглашавање ставова са свим релевантним субјектима планирања.</p>
	<p class="auto-style1">5. Министарства, посебне организације, јавна предузећа и установе надлежне за послове пољопривреде, шумарства и водопривреде, саобраћаја, телекомуникација, енергетике, економије и регионалног развоја, туризма, заштите животне средине и просторног планирања, заштите споменика културе, заштите природе, као и други заинтересовани органи и организације, доставиће у року од 30 дана од дана ступања на снагу ове одлуке без накнаде, све расположиве податке, услове и документацију из делокруга рада носиоцу израде Просторног плана.</p>
	<p class="auto-style1">Надлежни орган, односно организација уступиће постојеће копије топографског и катастарског плана, односно дигиталне записе, односно катастар подземних инсталација, односно ортофото снимке, носиоцу израде Просторног плана, без накнаде у року од 30 дана од дана ступања на снагу ове одлуке.</p>
	<p class="auto-style1">6. Рок за израду Просторног плана је 12 месеци од ступања на снагу ове одлуке.</p>
	<p class="auto-style1">7. Финансијска средства за израду Просторног плана обезбедиће „Железнице Србије”, а.д.</p>
	<p class="auto-style1">8. Нацрт Просторног плана биће изложен на јавни увид у трајању од 30 дана у зградама скупштина градова Ваљево и Лозница и општина Осечина и Крупањ.</p>
	<p class="auto-style1">9. Одлука о изради стратешке процене утицаја Просторног плана подручја посебне намене инфраструктурног коридора железничке пруге Ваљево – Лозница на животну средину („Службени гласник РС”, број 84/11) је саставни део ове одлуке.</p>
	<p class="auto-style1">10. Ова одлука ступа на снагу осмог дана од дана објављивања у „Службеном гласнику Републике Србијe”.</p>
	<p>&nbsp;</p>
	<p class="potpis" style="line-height: 150%; margin-top: 0">05 број 350-9051/2011</p>
	<p class="potpis" style="line-height: 150%; margin-top: 0">У Београду, 1. децембра 2011. године</p>
	<p class="potpis" style="line-height: 150%; margin-top: 0">
	<span class="bold">Влада</span></p>
	<p class="potpis" style="line-height: 150%; margin-top: 0">Први потпредседник Владе –</p>
	<p class="potpis" style="line-height: 150%; margin-top: 0">заменик председника Владе,</p>
	<p class="potpis" style="line-height: 150%; margin-top: 0">
	<span class="bold">Ивица Дачић,</span> с.р.</p>
	<p class="potpis">&nbsp;</p>
	<p class="clan">Графички приказ подручја Просторног плана</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/prostorni-plan_opt.jpeg&amp;doctype=reg&amp;abc=cba&amp;eli=true&amp;eliActId=418148&amp;regactid=418148" alt="prostorni-plan.tif"></p>


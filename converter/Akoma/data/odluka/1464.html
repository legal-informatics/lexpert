


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), </p>
				<p>Влада доноси</p>
				<p>&nbsp;</p>
				<p class="odluka-zakon">ОДЛУКУ</p>
				<p class="naslov">о образовању Преговарачког тима за вођење преговора о приступању Републике Србије Европској унији</p>
				<p class="auto-style1">"Службени гласник РС", 
				број 71 од 14. августа 2015.</p>
				<p class="naslov">&nbsp;</p>
				<p>1. Образује се Преговарачки тим за вођење преговора о приступању Републике Србије Европској унији (у даљем тексту: Преговарачки тим). </p>
				<p>2. Преговарачки тим учествује у изради преговарачких позиција за вођење преговора о приступању Републике Србије Европској унији, у складу са посебним актом Владе и задужен je за вођење преговора о приступању Републике Србије Европској унији, по свим поглављима и у свим фазама преговора о приступању Републике Србије Европској унији.</p>
				<p>Преговарачки тим врши послове из става 1. ове тачке у складу са основом за вођење преговора и закључивање уговора о приступању Републике Србије Европској унији коју утврђује Влада.</p>
				<p>У циљу извршавања задатака Преговарачки тим обавља комуникацију са институцијама Европске уније, државама чланицама Европске уније, као и државама које имају статус кандидата за чланство у Европској унији.</p>
				<p>3. Преговарачки тим чине:</p>
				<p>1) шеф Преговарачког тима;</p>
				<p>2) државни секретар у министарству надлежном за послове финансија; </p>
				<p>3) државни секретар у министарству надлежном за спољне послове; </p>
				<p>4) шеф Мисије Републике Србије при Европској унији – амбасадор; </p>
				<p>5) директор Канцеларије за европске интеграције;</p>
				<p>6) представник кабинета члана Владе задуженог за европске интеграције;</p>
				<p>7) остали чланови Преговарачког тима. </p>
				<p>Шефа Преговарачког тима именује Влада посебним решењем. </p>
				<p>Чланове Преговарачког тима, на предлог члана Владе задуженог за европске интеграције, именује Влада посебним решењем.</p>
				<p>Преговарачки тим за свој рад одговоран је Влади. </p>
				<p>4. Преговарачки тим учествује у раду преговарачких група за преговоре о приступању Европској унији, у аналитичком прегледу и оцени усклађености прописа Републике Србије са правним тековинама Европске уније и њихове имплементације и разматра све акте који су од значаја за преговоре о приступању Републике Србије Европској унији.</p>
				<p>Преговарачки тим припрема и подноси Влади извештаје о стању преговора после сваког састанка међувладине конференције између Републике Србије и Европске уније, као и посебне извештаје, уколико то Влада затражи.</p>
				<p>Чланови Преговарачког тима, једном месечно, шефу Преговарачког тима, подносе извештај о току преговора по поглављима из своје надлежности.</p>
				<p>Шеф Преговарачког тима, једном месечно, подноси обједињени извештај о току преговора по поглављима, члану Владе надлежном за европске интеграције, а једном у три месеца Влади. </p>
				<p>5. Стручне организације и стручњаци у одређеним областима могу бити ангажовани ради решавања одређених сложених питања која се односе на задатке Преговарачког тима, уз претходну сагласност Владе, а на предлог члана Владе задуженог за европске интеграције и шефа Преговарачког тима.</p>
				<p>6. Канцеларија за европске интеграције пружа стручну и административно-техничку подршку раду Преговарачког тима.</p>
				<p>7. Преговарачки тим, посредством Министарства спољних послова, обавештава дипломатске мисије Републике Србије у земљама чланицама Европске уније и при Европској унији о ставовима Владе у вези са питањима која се односе на преговоре о приступању.</p>
				<p>Секретар и заменик секретара међувладине конференције о приступању Републике Србије Европској унији именују се уз консултацију са чланом Владе задуженим за европске интеграције и са шефом Преговарачког тима.</p>
				<p>8. Предлог акта којим се одобрава службено путовање шефа Преговарачког тима и члана преговарачког тима потписује члан Владе задужен за европске интеграције.</p>
				<p>Извештај са службеног путовања шеф Преговарачког тима и члан Преговарачког тима достављају у року од седам дана од реализације путовања члану Владе задуженом за европске интеграције, Mинистарству спољних послова и надлежној преговарачкој групи.</p>
				<p>9. Министарство спољних послова непосредно информише Преговарачки тим о свим релевантним информацијама из Европске уније, држава чланица и држава кандидата за чланство у Европској унији.</p>
				<p>Преговарачки тим, у складу са динамиком преговора, припрема инструктивне материјале и доставља их Министарству спољних послова, ради информисања и ангажовања дипломатских представништава у државама чланицама и државама кандидатима за чланство у Европској унији. </p>
				<p>10. Преговарачки тим на иницијативу и посредством Националног конвента о Европској унији, односно Привредне коморе Србије информише заинтересовану јавност о току, садржају и битним документима у преговорима о приступању у складу с прописима и међународним споразумима којима се регулише заштита тајних података и приступ тајним подацима.</p>
				<p>11. Шеф Преговарачког тима и чланови Преговарачког тима имају право приступа тајним подацима из њихове надлежности у складу с прописима којима се уређује тајност података и међународним споразумима којима се регулише приступ, заштита и размена тајних података.</p>
				<p>12. Питања у вези са организацијом и начином рада Преговарачког тима, поступцима за доношење одлука Преговарачког тима и другим поступцима, као и друга питања која нису уређена овом одлуком уређују се Пословником о раду Преговарачког тима.</p>
				<p>Пословник о раду Преговарачког тима, уз претходно прибављену сагласност члана Владе задуженог за европске интеграције, доноси Преговарачки тим. </p>
				<p>13. Шеф Преговарачког тима и чланови Преговарачког тима имају право на накнаду за рад чија се висина утврђује посебним актом Владе.</p>
				<p>Средства за исплату накнаде за рад шефа и чланова Преговарачког тима обезбеђује Генерални секретаријат Владе.</p>
				<p>Трошкове службених путовања чланова Преговарачког тима сносе државни органи и органи државне управе у којима су запослени.</p>
				<p>Трошкове службених путовања чланова Преговарачког тима који нису запослени у државним органима и органима државне управе обезбеђује Генерални секретаријат Владе. </p>
				<p>Техничке и материјалне услове за рад Преговарачког тима обезбеђује Генерални секретаријат Владе. </p>
				<p>14. Даном ступања на снагу ове одлуке престаје да важи Одлука о образовању Преговарачког тима за вођење преговора о приступању Републике Србије Европској унији („Службени гласник РС”, број 78/13). </p>
				<p>15. Ова одлука ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis">05 број 02-8668/2015</p>
				<p class="auto-style2">У Београду, 13. августа 2015. године</p>
				<p class="auto-style2"><span class="bold">Влада</span></p>
				<p class="auto-style2">Председник, </p>
				<p class="auto-style2"><span class="bold">Александар Вучић, </span>с.р</p>
	</div>


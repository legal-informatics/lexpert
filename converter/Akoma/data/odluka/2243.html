


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 68. став 2, члана 71. став 3. Закона о платним услугама („Службени гласник РС”, број 139/14) и члана 18. став 1. тачка 3) Закона о Народној банци Србије („Службени гласник РС”, бр. 72/03, 55/04, 85/05 – др. закон, 44/10, 76/12, 106/12, 14/15 и 40/15 – одлука УС),</p>
				<p>Гувернер Народне банке Србије доноси</p>
				<p>&nbsp;</p>
				<p class="odluka-zakon">ОДЛУКУ</p>
				<p class="naslov">o јединственој структури текућих рачуна</p>
				<p class="auto-style1">"Службени гласник РС", број 55 од 25. јуна 
				2015.</p>
				<p class="naslov">&nbsp;</p>
				<p>1. Овом одлуком прописује се јединствена структура текућих рачуна за извршавање платних трансакција у динарима.</p>
				<p>Јединствена структура текућих рачуна из става 1. ове тачке представља и основ за идентификацију и класификацију тих рачуна у контном оквиру за Народну банку Србије, односно за банке.</p>
				<p>Одредбе ове одлуке сходно се примењују и на јединствену структуру других рачуна који нису текући рачуни, а које Народна банка Србије води у складу с прописима.</p>
				<p>2. Текући рачун је рачун који се отвара за извршавање платних трансакција и који је јединствено означен у нумеричком облику, на начин прописан овом одлуком.</p>
				<p>3. Нумеричку ознаку текућег рачуна чине три одвојена дела, и то:</p>
				<p>1) фиксни број пружаоца платних услуга;</p>
				<p>2) број рачуна; </p>
				<p>3) контролни број.</p>
				<p>4. Фиксни број пружаоца платних услуга (три нумеричка места) јесте јединствени идентификациони број пружаоца платних услуга за извршавање платних трансакција у земљи.</p>
				<p>Фиксни број пружаоца платних услуга одређује се за сваког пружаоца платних услуга одлуком гувернера Народне банке Србије којом се утврђују јединствени идентификациони бројеви пружалаца платних услуга, а која се објављује на интернет презентацији Народне банке Србије.</p>
				<p>5. Број рачуна (тринаест нумеричких места) одређује пружалац платних услуга.</p>
				<p>6. Контролни број (два нумеричка места) јесте број који се рачуна за низ од шеснаест цифара (фиксни број пружаоца платних услуга и број рачуна), по међународном стандарду ISO 7064, MODUL 97. Контролни број се добија тако што се низ од првих шеснаест цифара помножи са 100, добијени број подели с 97, а остатак одузме од броја 98. Добијени резултат изражен с две цифре представља контролни број.</p>
				<p>7. Нумеричка ознака текућег рачуна користи се у електронском облику искључиво као низ од осамнаест цифара.</p>
				<p>На писаним и штампаним документима дозвољено је писање нумеричке ознаке текућег рачуна у три дела утврђена тачком 3. ове одлуке, одвојена повлакама (цртама), при чему се водеће нуле у другом делу могу изоставити.</p>
				<p>8. Даном ступања на снагу ове одлуке престаје да важи Одлука о јединственој структури за идентификацију и класификацију рачуна и о плану рачуна за обављање платног промета код банке („Службени гласник РС”, број 57/04).</p>
				<p>9. Ова одлука објављује се у „Службеном гласнику Републике Србије” и ступа на снагу 1. октобра 2015. године. </p>
				<p>&nbsp;</p>
				<p class="potpis">О. број 13</p>
				<p class="auto-style2">У Београду, 19. јуна 2015. године</p>
				<p class="auto-style2">Гувернер</p>
				<p class="auto-style2">Народне банке Србије,</p>
				<p class="auto-style2">др <span class="bold">Јоргованка Табаковић,</span> с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	</style>


	<div class="story">
				<p>На основу члана 18. став 1. тачка 3) и члана 57а став 1. Закона о Народној банци Србије („Службени гласник РС”, бр. 72/03, 55/04, 85/05 – др. закон, 44/10, 76/12, 106/12, 14/15 и 40/15 – одлука УС),</p>
				<p>Гувернер Народне банке Србије доноси </p>
				<p class="odluka-zakon">ОДЛУКУ </p>
				<p class="odluka-zakon">о издавању и основним обележјима нумизматичког новца с ликом Николе Тесле</p>
				<p class="auto-style1">"Службени гласник РС", број 10 од 7. 
				фебруара 2018.</p>
				<p>1. Народна банка Србије ће у 2018. години, поводом 75 година од смрти Николе Тесле, издати нумизматички новац апоена од 100 динара.</p>
				<p>2. Нумизматички новац из тачке 1. ове одлуке Народна банка Србије издаће у 210.000 комада у укупној номиналној вредности 21.000.000,00 динара.</p>
				<p>3. Нумизматички новац из тачке 1. ове одлуке биће израђен од сребра финоће 99,95%, масе 31,1 g и пречника 40,2 mm, у следећој техници израде: </p>
				<p>– 10.000 комада у специјалној („пруф”) техници, с високосјајним равним површинама и матираним рељефним детаљима пригодних мотива;</p>
				<p>– 200.000 комада у специјалној („високи сјај”) техници, с високосјајним површинама.</p>
				<p>Допуштено је да маса сваког појединачног комада нумизматичког новца из става 1. ове тачке одступа у распону +1/-0% у односу на масу наведену у том ставу.</p>
				<p>Допуштено је да пречник сваког појединачног комада нумизматичког новца из става 1. ове тачке одступа у распону ± 0,05 mm у односу на пречник наведен у том ставу.</p>
				<p>4. Изглед лица нумизматичког новца из тачке 1. ове одлуке је следећи: у средишњем делу је портрет Николе Тесле у полупрофилу здесна, док је изнад портрета, слева латиницом а здесна ћирилицом, исписан текст „Никола Тесла”. Испод портрета, у правој линији исписан је текст „ELECTRICAL VISIONARY”, а на ободу је полукружно исписан текст „POWERING THE FUTURE”. Између тих натписа приказан је стилизовани знак муње. </p>
				<p>5. Изглед наличја нумизматичког новца из тачке 1. ове одлуке је следећи: у централном делу је Теслин генератор наизменичне струје, изнад кога је исписан текст „ALTERNATING CURRENT”, а изнад тог текста је Велики грб Републике Србије. Испод Теслиног генератора наизмeничне струје, у првом реду је исписан текст „LIGHTING THE DISTANCE”, а у другом ознака године ковања „2018”. У горњој половини, изнад мотива из централног дела, слева надесно, латиницом и ћирилицом полукружно је исписан текст „РЕПУБЛИКА СРБИЈА”. У доњој половини, испод мотива из централног дела, полукружно је исписан текст „1 oz. 999 SILVER”, а у продужетку, одвојене тачком, латиницом и ћирилицом су исписане речи „НБС” – међусобно раздвојене цртицом. Десно од тог натписа, одвојено тачком, исписана је ознака номиналне вредности „100” а лево и десно од ње латиницом и ћирилицом је исписан текст „ДИНАРА”. Натписи исписани полукружно на горњој и доњој половини наличја одвојени су тачкама.</p>
				<p>6. По ободу нумизматичког новца из тачке 1. ове одлуке налазе се вертикалне заобљене канауре пречника 0,2 mm. </p>
				<p>7. Нумизматички новац из тачке 1. ове одлуке Народна банка Србије продаје по цени коју одреди.</p>
				<p>8. Ова одлука ступа на снагу даном објављивања у „Службеном гласнику Републике Србије”.</p>
				<p class="potpis">О. број 1</p>
				<p class="potpis">У Београду, 5. фебруара 2018. године</p>
				<p class="potpis">Гувернер</p>
				<p class="potpis">Народне банке Србије, </p>
				<p class="potpis">др <span class="bold">Јоргованка Табаковић,</span> с.р.</p>
	</div>


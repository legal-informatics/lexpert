


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p class="redakcijskipreciscentekst">Редакцијски пречишћен текст</p>
				<p>&nbsp;</p>
				<p>&nbsp;</p>
				<p>На основу члана 5. став 1, а у вези са чланом 79. став 1. Закона о јавним предузећима („Службени гласник РС”, број 15/16) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси </p>
				<p class="odluka-zakon">ОДЛУКУ</p>
				<p class="odluka-zakon">о усклађивању пословања Јавног предузећа „Службени гласник” Београд са Законом о јавним предузећима </p>
				<p class="centar">"Службени гласник РС", бр. 77 од 14. септембра 
				2016, 9 од 10. фебруара 2017.</p>
				<p class="bold"><strong>1. Уводне одредбе</strong></p>
				<p class="clan">Члан 1.</p>
				<p>Јавно предузеће „Службени гласник” Београд (у даљем тексту: Јавно предузеће) основано је Законом о објављивању закона и других прописа и општих аката и о издавању „Службеног гласника Републике Србије” („Службени гласник РС”, број 72/91 и „Службени лист СРЈ”, број 11/93 – СУС и „Службени гласник РС”, број 30/10), ради обављања делатности издавања „Службеног гласника Републике Србије”, издавања образаца чији су облик и садржина утврђени републичким прописима, као и публикација које су од интереса за рад републичких органа.</p>
				<p class="clan">Члан 2.</p>
				<p>Оснивање Јавног предузећа уписано је у судски регистар Окружног привредног суда у Београду, регистарски уложак 1-23854-00, решење ФИ 462/92 од 17. јануара 1992. године, а преведено је у Регистар привредних субјеката у Агенцији за привредне регистре решењем БД 76306/2005 од 15. јула 2005. године.</p>
				<p class="clan">Члан 3.</p>
				<p>Оснивач Јавног предузећа је Република Србија, а права оснивача врши Влада (у даљем тексту: Оснивач). </p>
				<p>Седиште Оснивача је у Београду, Немањина број 11, а матични број Оснивача је 07020171.</p>
				<p class="clan">Члан 4.</p>
				<p>Јавно предузеће послује под пословним именом: Јавно предузеће „Службени гласник”.</p>
				<p>Скраћено пословно име Јавног предузећа је: ЈП „Службени гласник”.</p>
				<p>Седиште Јавног предузећа је у Београду, Јована Ристића број 1.</p>
				<p class="clan">Члан 5.</p>
				<p>Јавно предузеће има својство правног лица и права, обавезе и одговорности утврђене законом и овом одлуком.</p>
				<p>Јавно предузеће за своје обавезе одговара целокупном својом имовином.</p>
				<p>Јавно предузеће има печат и штамбиљ, чији се изглед и садржина утврђују статутом Јавног предузећа (у даљем тексту: Статут).</p>
				<p class="bold">2. Делатности Јавног предузећа</p>
				<p class="clan">Члан 6.</p>
				<p>Претежна делатност Јавног предузећа јесте: </p>
				<p>– Шифра делатности: 5814.</p>
				<p>– Назив делатности: Издавање часописа и периодичних издања.</p>
				<p>Делатности Јавног предузећа од општег интереса су издавање и уређивање „Службеног гласника Републике Србије”, „Службеног гласника Републике Србије – Међународни уговори” и „Службеног гласника Републике Србије – Просветни гласник”, у штампаном и електронском издању (у даљем тексту: Службени гласник), вођење Правно-информационог система Републике Србије и објављивање огласа чија је обавеза објављивања у Службеном гласнику одређена законом или другим прописом, у складу са законом.</p>
				<p class="clan">Члан 7.</p>
				<p>Јавно предузеће обавља и делатности: издавање и штампање образаца чија је садржина одређена прописима Републике Србије; издавање књига у штампаном и електронском облику; издавање и штампање научне и стручне и уџбеничке литературе, енциклопедијских издања, речника и приручника, часописа, билтена и других периодичних публикација и научно-популарне литературе; издавање и штампање образаца чија садржина није одређена прописима Републике Србије, брошура, календара, роковника, агенди, телефонских подсетника, адресара, цртаћих и скицен блокова, регистратора, досијеа, проспеката и сличних производа од издавачких услуга, у штампаној и електронској форми; свих врста графичких услуга (са штампом и без штампе) за рачун трећих лица; продаје на велико и мало производа Јавног предузећа; продаја на мало књига, канцеларијског материјала и прибора; продаја на велико папира, канцеларијског материјала и прибора; спољно-трговински промет књигa и папира; услуге превођења; друге делатности које су одређене Статутом, у складу са законом.</p>
				<p class="bold">3. Права, обавезе и одговорности Оснивача према Јавном предузећу и Јавног предузећа према Оснивачу</p>
				<p class="clan">Члан 8.</p>
				<p>Оснивач даје сагласност на следеће акте Јавног предузећа: </p>
				<p>1) дугорочни и средњорочни план пословне стратегије и развоја Јавног предузећа;</p>
				<p>2) годишњи програм пословања Јавног предузећа;</p>
				<p>3) расподелу добити Јавног предузећа и начин покрића губитка Јавног предузећа;</p>
				<p>4) Статут;</p>
				<p>5) статусне промене,<span class="v2-clan-left-1"> </span>&nbsp;промене седишта и пословног имена Јавног предузећа;</p>
				<p>6) улагање капитала Јавног предузећа и оснивање других правних субјеката;</p>
				<p>7) процену вредности капитала Јавног предузећа и исказивање капитала Јавног предузећа у акцијама;</p>
				<p>8) програм својинске трансформације Јавног предузећа и одлуку о својинској трансформацији Јавног предузећа;</p>
				<p>9) отуђење непокретних ствари на којима Јавно предузеће има право својине које није стекло преношењем из јавне својине у својину Јавног предузећа; </p>
				<p>10) отуђење непокретних ствари које су из јавне својине пренесене у својину Јавног предузећа;</p>
				<p>11) давање гаранција, авала, јемстава, залога и других средстава обезбеђења за послове који не улазе у обављање делатности од општег интереса;</p>
				<p>12) цене продаје Службеног гласника, висину претплате на Службени гласник, висину накнаде за приступ Правно-информационом систему Републике Србије кад се за приступ плаћа накнада, висину накнаде за објављивање аката који се обавезно објављују у Службеном гласнику, али уз плаћање накнаде и висину накнаде за објављивање аката правних и физичких лица који се објављују у Службеном гласнику иако њихово објављивање није обавезно;</p>
				<p>13) исплату стимулације директору и извршном директору.</p>
				<p>Акт на који Оснивач даје сагласност сматра се усвојеним кад Оснивач на њега да сагласност.</p>
				<p>На акте којима се одлучује о статусним променама, оснивању других правних субјеката и улагању капитала Оснивач даје претходну сагласност.</p>
				<p><span class="v2-clan-left-1">О промени правне форме одлучује 
				Оснивач.</span></p>
				<p><span class="hide-change">*Службени гласник РС, број 9/2017</span></p>
				<p class="clan">Члан 9.</p>
				<p>Годишњи програм пословања Јавног предузећа доноси се и доставља Оснивачу ради давања сагласности најкасније у року од 15 дана од дана усвајања акта о буџету Републике Србије.</p>
				<p>Садржина годишњег програма пословања и последице његовог недоношења, предвиђени су законом којим се уређује правни положај јавних предузећа.</p>
				<p>Јавно предузеће дужно је да дугорочне и средњoрочне планове пословне стратегије и развоја и годишњи програм пословања усклади са законима и програмским и планским актима Оснивача.</p>
				<p class="clan">Члан 10.</p>
				<p>Јавно предузеће дужно је да министарству надлежном за послове привреде доставља тромесечне извештаје о реализацији годишњег програма пословања, на обрасцу извештаја који пропише министар надлежан за послове привреде, у складу са законом. </p>
				<p class="clan">Члан 11.</p>
				<p>Ако се усвојени годишњи програм пословања Јавног предузећа не спроводи у делу који се односи на зараде или запошљавање, министарство надлежно за послове финансија и министарство надлежно за послове рада и запошљавања неће извршити оверу образаца које Влада прописује за контролу обрачуна и исплате зарада у јавним предузећима, у складу са законом.</p>
				<p class="clan">Члан 12.</p>
				<p>У случају поремећаја у пословању Јавног предузећа, Оснивач предузима мере којима се обезбеђује несметано обављање делатности од општег интереса Јавног предузећа, а нарочито:</p>
				<p>1) промену унутрашње организације Јавног предузећа; </p>
				<p>2) разрешење Директора и именовање привременог директора; </p>
				<p>3) ограничење права располагања појединим средствима у својини Јавног предузећа и у јавној својини.</p>
				<p>За време ратног стања Оснивач може у Јавном предузећу утврдити организацију која је потребна за обављање делатности од општег интереса Јавног предузећа.</p>
				<p class="clan">Члан 13.</p>
				<p>Запослени у Јавном предузећу имају право на штрајк које остварују у складу са законом којим се уређује штрајк.</p>
				<p class="clan">Члан 14.</p>
				<p>У буџету Републике Србије Јавном предузећу се обезбеђује део потребних средстава за објављивање закона и других прописа и аката који се обавезно објављују у Службеном гласнику, као и за вођење Правно-информационог система Републике Србије, у складу са законом.</p>
				<p>Јавно предузеће дужно је да предложи посебан програм који садржи намену и динамику коришћења средстава која су обезбеђена у буџету Републике Србије.</p>
				<p>Посебан програм се сматра донетим када на њега сагласност да Оснивач.</p>
				<p class="bold">4. Услови и начин утврђивања и распоређивања добити и начин покрића губитака и сношење ризика</p>
				<p class="clan">Члан 15.</p>
				<p>Јавно предузеће послује по тржишним условима.</p>
				<p>Добит и губитак Јавног предузећа утврђује се и расподељује у складу са законом.</p>
				<p>Одлуку о расподели добити Јавног предузећа доноси Надзорни одбор, уз сагласност Оснивача, и њоме се одређује део средстава који се уплаћује у буџет Републике Србије, у складу са законом. </p>
				<p>Одлуку о начину покрића губитка Јавног предузећа доноси Надзорни одбор, уз сагласност Оснивача.</p>
				<p class="bold">5. Комисија за ревизију</p>
				<p class="clan">Члан 16.</p>
				<p>Јавно предузеће има Комисију за ревизију, коју именује Надзорни одбор.</p>
				<p>Комисија за ревизију има председника и два члана, с тим што се за председника именује независни члан Надзорног одбора. Чланови Комисије за ревизију морају испуњавати услове прописане законом којим се уређује правни положај јавних предузећа.</p>
				<p>Комисија за ревизију:</p>
				<p>1) припрема, предлаже и проверава спровођење рачуноводствених политика и политика управљања ризицима;</p>
				<p>2) испитује примену рачуноводствених стандарда приликом припреме финансијских извештаја и оцењује садржину финансијских извештаја;</p>
				<p>3) испитује да ли су испуњени услови за израду консолидованих финансијских извештаја;</p>
				<p>4) учествује у поступку избора ревизора који врши ревизију финансијских извештаја и предлаже кандидата за ревизора, у складу са законом;</p>
				<p>5) даје образложени предлог за отказ уговора са ревизором и врши проверу независности и објективности ревизора, у складу са законом којим се уређује ревизија;</p>
				<p>6) врши надзор над поступком ревизије, укључујући и одређивање кључних питања која треба да буду предмет ревизије;</p>
				<p>7) обавља друге послове које јој повери Надзорни одбор.</p>
				<p>Најмање једном годишње Комисија за ревизију подноси извештаје Надзорном одбору о питањима из свог делокруга.</p>
				<p class="bold">6. Услови и начин задуживања Јавног предузећа</p>
				<p class="clan">Члан 17.</p>
				<p>Јавно предузеће може да се задужује под условима који су предвиђени законом којим се уређује јавни дуг.</p>
				<p class="bold">7. Заступање Јавног предузећа</p>
				<p class="clan">Члан 18.</p>
				<p>Јавно предузеће у пословима унутрашњег и спољнотрговинског промета заступа и представља Директор, без ограничења.</p>
				<p>Директор може, у оквиру својих овлашћења, дати другом лицу писмено пуномоћје за заступање Јавног предузећа.</p>
				<p>Директор може, уз сагласност Надзорног одбора, дати и опозвати прокуру, у складу са законом.</p>
				<p class="bold">8. Износ основног капитала, опис и врста неновчаног улога</p>
				<p class="clan">Члан 19.</p>
				<p>Јавно предузеће послује средствима Јавног предузећа „Службени гласник” Београд.</p>
				<p>Укупан уписани основни капитал Јавног предузећа на дан 31. октобра 2013. године износи 1.314.432.000,00 динара (словима: једна милијарда триста четрнаест милиона четристо тридесет две хиљаде динара) и чини га неновчани улог.</p>
				<p>Основни капитал унет је у целости.</p>
				<p>Основни капитал из става 2. овог члана удео је Оснивача, као јединог члана са 100% учешћа у основном капиталу Јавног предузећа.</p>
				<p class="bold">9. Имовина Јавног предузећа и отуђење имовине Јавног предузећа</p>
				<p class="clan">Члан 20.</p>
				<p>Имовину Јавног предузећа чине право својине Јавног предузећа на покретним и непокретним стварима, новчана средства, хартије од вредности и друга имовинска права, која су пренета у својину Јавног предузећа у складу са законом, укључујући и право коришћења на стварима у јавној својини.</p>
				<p>Јавно предузеће управља и располаже својом имовином у складу са законом, овом одлуком и Статутом.</p>
				<p class="bold">10. Органи Јавног предузећа</p>
				<p class="clan">Члан 21.</p>
				<p>Органи Јавног предузећа су Надзорни одбор и Директор.</p>
				<p class="italik">Надзорни одбор</p>
				<p class="clan">Члан 22.</p>
				<p>Надзорни одбор има пет чланова, које именује Влада.</p>
				<p>За председника и члана Надзорног одбора именује се лице које испуњава услове предвиђене законом којим се уређује правни положај јавних предузећа.</p>
				<p>Надзорни одбор чине један члан који је представник запослених у Јавном предузећу, један члан који мора бити независан члан Надзорног одбора Јавног предузећа и три члана који се именују из реда функционера или државних службеника на положају, и то по један из министарства надлежног за послове државне управе, из Генералног секретаријата Владе, односно из Републичког секретаријата за законодавство.</p>
				<p>Мандат председника и чланова Надзорног одбора је четири године.</p>
				<p class="clan">Члан 23.</p>
				<p>Надзорни одбор:</p>
				<p>1) доноси дугорочне и средњорочне планове пословне стратегије и развоја Јавног предузећа и одговоран је за њихово спровођење;</p>
				<p>2) доноси годишњи програм пословања, усклађен са дугорочним и средњорочним плановима пословне стратегије и развоја;</p>
				<p>3) усваја тромесечни извештај о степену усклађености планираних и реализованих активности и извештај о степену реализације годишњег програма пословања;</p>
				<p>4) усваја финансијске извештаје Јавног предузећа; </p>
				<p>5) доноси одлуке о расподели добити Јавног предузећа и о начину покрића губитка Јавног предузећа;</p>
				<p>6) доноси Статут;</p>
				<p>7) одлучује о статусним променама, оснивању других правних субјеката,<span class="v2-clan-left-1">
				</span>&nbsp;промени седишта и пословног имена Јавног предузећа;</p>
				<p><span class="v2-clan-left-1">8) доноси одлуку о улагању 
				капитала Јавног предузећа;</span></p>
				<p>9) доноси програм својинске трансформације Јавног предузећа и одлуку о својинској трансформацији Јавног предузећа;</p>
				<p>10 доноси акт о процени вредности капитала Јавног предузећа и о исказивању капитала у акцијама;</p>
				<p>11) доноси одлуку о отуђењу непокретне ствари на којој Јавно предузеће има право својине које није стекло преношењем из јавне својине у својину Јавног предузећа; </p>
				<p>12) доноси одлуку о отуђењу непокретне ствари која је из јавне својине пренесена у својину Јавног предузећа;</p>
				<p>13) доноси одлуку о давању гаранција, авала, јемстава, залога и других средстава обезбеђења за послове који не улазе у обављање делатности од општег интереса; </p>
				<p>14) доноси одлуку о цени продаје Службеног гласника, висини претплате на Службени гласник, висини накнаде за приступ Правно-информационом систему Републике Србије кад се за приступ плаћа накнада, висину накнаде за објављивање аката који се обавезно објављују у Службеном гласнику, али уз плаћање накнаде и висину накнаде за објављивање аката правних и физичких лица који се објављују у Службеном гласнику иако њихово објављивање није обавезно;</p>
				<p>15) доноси одлуку којом се саглашава са давањем или одузимањем прокуре;</p>
				<p>16) успоставља рачуноводствене политике Јавног предузећа и политике управљања ризицима;</p>
				<p>17) надзире рад Директора;</p>
				<p>18) закључује уговор о раду на одређено време са Директором; </p>
				<p>19) именује чланове Комисије за ревизију и поверава јој послове који нису предвиђени овом одлуком;</p>
				<p>20) доноси одлуку о исплати стимулације Директору и извршним 
				директорима<span class="v2-clan-left-1">;</span></p>
				<p><span class="v2-clan-left-1">21) предлаже Оснивачу доношење 
				одлуке о промени правне форме Јавног предузећа.</span></p>
				<p>Надзорни одбор обавља и друге послове који су као делокруг Надзорног одбора предвиђени законом и Статутом.</p>
				<p><span class="hide-change">*Службени гласник РС, број 9/2017</span></p>
				<p class="clan">Члан 24.</p>
				<p>Надзорни одбор одлучује већином гласова својих чланова.</p>
				<p class="clan">Члан 25.</p>
				<p>Надзорни одбор не може пренети право на одлучивање о питањима из своје надлежности на Директора или друго лице у Јавном предузећу.</p>
				<p class="clan">Члан 26.</p>
				<p>Председник и чланови Надзорног одбора имају право на накнаду за рад у Надзорном одбору.</p>
				<p>Висину накнаде, односно критеријуме и мерила за њено утврђивање одређује Оснивач.</p>
				<p class="italik">Директор</p>
				<p class="clan">Члан 27.</p>
				<p>Директора именује Оснивач на четири године, на основу спроведеног јавног конкурса.</p>
				<p>Јавни конкурс за именовање Директора спроводи се у поступку прописаном законом којим се уређује правни положај јавних предузећа.</p>
				<p class="clan">Члан 28.</p>
				<p>За Директора може бити именовано лице које испуњава услове предвиђене законом којим се уређује правни положај јавних предузећа.</p>
				<p>Директор је јавни функционер у смислу закона којим се уређује борба против корупције.</p>
				<p class="clan">Члан 29.</p>
				<p>Директор:</p>
				<p>1) представља и заступа Јавно предузеће; </p>
				<p>2) организује рад Јавног предузећа и руководи процесом рада;</p>
				<p>3) води пословање Јавног предузећа;</p>
				<p>4) одговара за законитост рада Јавног предузећа;</p>
				<p>5) предлаже финансијске извештаје Јавног предузећа;</p>
				<p>6) предлаже дугорочни и средњорочни план пословне стратегије и развоја Јавног предузећа и одговоран је за њихово спровођење;</p>
				<p>7) предлаже годишњи програм пословања и одговоран је за његово спровођење;</p>
				<p>8) извршава одлуке Надзорног одбора;</p>
				<p>9) бира извршне директоре и закључује са њима уговоре о раду, у складу са законом којим се уређују радни односи;</p>
				<p>10) бира представнике Јавног предузећа у скупштини друштва капитала чији је једини власник Јавно предузеће;</p>
				<p>11) доноси акт о систематизацији послова у Јавном предузећу.</p>
				<p>Директор је главни и одговорни уредник Службеног гласника.</p>
				<p>Директор доноси опште и појединачне акте Јавног предузећа и обавља друге послове предвиђене законом и Статутом, под условом да ти акти и послови нису законом, овом одлуком или Статутом предвиђени као делокруг Надзорног одбора.</p>
				<p class="clan">Члан 30.</p>
				<p>Директор има право на зараду, а може имати и право на стимулацију, у складу са законом којим се уређује правни положај јавних предузећа.</p>
				<p class="clan">Члан 31.</p>
				<p>Мандат Директора престаје истеком времена на који је именован, оставком и разрешењем.</p>
				<p>Директор подноси оставку Оснивачу, у писаној форми.</p>
				<p>Директор може да повуче оставку све док је Оснивач не прими.</p>
				<p>Директор може бити разрешен из разлога предвиђених законом којим се уређује правни положај јавних предузећа.</p>
				<p class="clan">Члан 32.</p>
				<p>Предлог за разрешење Директора подноси министарство надлежно за послове привреде, а може га поднети и Надзорни одбор, преко тог министарства.</p>
				<p>Предлог за разрешење Директора мора бити образложен, са прецизно наведеним разлозима због којих се разрешење предлаже.</p>
				<p>На поступак у коме се одлучује да ли ће Директор бити разрешен или не, примењује се закон којим се уређује правни положај јавних предузећа.</p>
				<p class="clan">Члан 33.</p>
				<p>Директор може бити суспендован на начин и под условима предвиђеним законом којим се уређује правни положај јавних предузећа.</p>
				<p class="clan">Члан 34.</p>
				<p>Јавно предузеће може имати вршиоца дужности директора кога именује Оснивач у случајевима, под условима и на период који су предвиђени законом којим се уређује правни положај јавних предузећа. </p>
				<p>Вршилац дужности директора има сва права, обавезе и овлашћења Директора.</p>
				<p class="italik">Извршни директор</p>
				<p class="clan">Члан 35.</p>
				<p>Извршни директор обавља послове у оквиру овлашћења које му је одредио директор, у складу са овом одлуком и Статутом. </p>
				<p>Број извршних директора утврђује се Статутом, с тим што их не може бити више од седам.</p>
				<p>За извршног директора именује се лице које испуњава услове предвиђене законом којим се уређује правни положај јавних предузећа, као и услове предвиђене систематизацијом послова.</p>
				<p class="bold">11. Заштита животне средине</p>
				<p class="clan">Члан 36.</p>
				<p>Јавно предузеће дужно је да примењује све законе и друге прописе којима се уређује заштита животне средине.</p>
				<p class="bold">12. Јавност у раду Јавног предузећа</p>
				<p class="clan">Члан 37.</p>
				<p>Јавно предузеће дужно је да на својој интернет страници објави:</p>
				<p>1) радне биографије чланова Надзорног одбора, директора и извршних директора;</p>
				<p>2) организациону структуру;</p>
				<p>3) годишњи програм пословања, као и све његове измене и допуне;</p>
				<p>4) тромесечне извештаје о реализацији годишњег програма пословања;</p>
				<p>5) годишњи финансијски извештај са мишљењем ревизора;</p>
				<p>6) друге информације од значаја за јавност.</p>
				<p class="bold">13. Општи акти Јавног предузећа</p>
				<p class="clan">Члан 38.</p>
				<p>Општи акти Јавног предузећа су Статут, одлуке, правилници и други акти којима се на општи начин уређују одређена питања.</p>
				<p>Статут је основни општи акт Јавног предузећа.</p>
				<p>Остали општи акти Јавног предузећа не смеју бити у супротности са одредбама Статута.</p>
				<p class="clan">Члан 39.</p>
				<p>Статутом се подробније уређују: пословно име и седиште Јавног предузећа; обављање делатности Јавног предузећа које нису предвиђене овом одлуком; заступање Јавног предузећа; начин распоређивања добити и покриће губитка Јавног предузећа; резерве; делокруг Надзорног одбора и Директора; начин на који се у Надзорни одбор именује представник запослених у Јавном предузећу; број извршних директора и њихова овлашћења; општи акти Јавног предузећа, надлежност за њихово доношење и начин њиховог ступања на снагу; изглед и садржина печата и штамбиља Јавног предузећа; заштита животне средине и друга питања значајна за рад и пословање Јавног предузећа и за остваривање права, обавеза и одговорности запослених у Јавном предузећу.</p>
				<p class="bold">14. Прелазне и завршне одредбе</p>
				<p class="clan">Члан 40.</p>
				<p>Јавно предузеће наставља са радом у складу са овом одлуком, Законом о објављивању закона и других прописа и аката („Службени гласник РС”, број 45/13) и Законом о јавним предузећима („Службени гласник РС”, број 15/16).</p>
				<p>Јавно предузеће ускладиће Статут са овом одлуком у року од 90 дана од дана доношења ове одлуке.</p>
				<p class="clan">Члан 41.</p>
				<p>Ову одлуку објавити у „Службеном гласнику Републике Србије”.</p>
				<p class="potpis">05 број 023-8459/2016</p>
				<p class="potpis">У Београду, 13. септембра 2016. године</p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Александар Вучић,</span> с.р.</p>
	</div>




<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: center;
}
</style>


	<div class="story">
			<p class="Basic-Paragraph">На основу члана 46. ст. 1. и 5. Закона о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС, 98/13 – УС, 132/14, 145/14, 83/18, 31/19 и 37/19 – др. закон) и члана 43. став 1. Закона о Влади („Службени гласник РС”, бр. 55/05, 71/05 исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влада доноси</p>
			<p class="odluka-zakon">ОДЛУКУ</p>
			<p class="odluka-zakon">о изради измена и допуна Просторног плана подручја инфраструктурног коридора аутопута Е-75 Суботица – Београд (Батајница)</p>
			<p class="centar">"Службени гласник РС", број 76 од 25. октобра 
			2019.</p>
			<p class="Basic-Paragraph">1. Приступа се изради измена и допуна Просторног плана подручја инфраструктурног коридора аутопута Е-75 Суботица – Београд (Батајница) (у даљем тексту: измене и допуне Просторног плана). </p>
			<p class="Basic-Paragraph">2. Оквирна граница измена и допуна Просторног плана обухвата делове делове територија градова Суботица, Нови Сад и Београд, као и општина Кањижа, Бачка Топола, Србобран, Врбас, Темерин и Мали Иђош, и то: </p>
			<p class="Basic-Paragraph">1) у граду Суботици делове катастарских општина Бачки Виногради, Палић, Биково, Жедник, Чантавир, Стари град и Доњи град;</p>
			<p class="Basic-Paragraph">2) у граду Новом Саду деловe катастарских општина Ченеј, Кисач, Руменка, Нови Сад 4, Нови Сад 1, Нови Сад 3, Каћ, Ковиљ и Будисава; </p>
			<p class="Basic-Paragraph">3) у граду Београду, градској општини Земун део катастарске општине Батајница; </p>
			<p class="Basic-Paragraph">4) у општини Кањижа део катастарске општине Хоргош;</p>
			<p class="Basic-Paragraph">5) у општини Бачка Топола делове катастарских општина Мали Београд и Бачка Топола; </p>
			<p class="Basic-Paragraph">6) у општини Мали Иђош делове катастарских општина Мали Иђош, Ловћенац и Фекетић; </p>
			<p class="Basic-Paragraph">7) у општини Србобран део катастарске општине Србобран; </p>
			<p class="Basic-Paragraph">8) у општини Врбас делове катастарских општина Врбас, Бачко Добро Поље и Змајево;</p>
			<p class="Basic-Paragraph">9) у општини Темерин део катастарске општине Сириг;</p>
			<p class="Basic-Paragraph">10) у општини Инђија делове катастарских општина Бешка, Крчедин и Нови Карловци;</p>
			<p class="Basic-Paragraph">11) у општини Стара Пазова делове катастарских општина Стара Пазова, Стари Бановци, Нова Пазова и Нови Бановци.</p>
			<p class="Basic-Paragraph">Оквирна граница обухвата измена и допуна Просторног плана дата је у Прилогу – Графички приказ оквирне границе обухвата измена и допуна Просторног плана, који је одштампан уз ову одлуку и чини њен саставни део. </p>
			<p class="Basic-Paragraph">Коначна граница обухвата измена и допуна Просторног плана биће дефинисана Нацртом измена и допуна Просторног плана.</p>
			<p class="Basic-Paragraph">3. Услови и смернице планских документа вишег реда и развојних стратегија за израду измена и допуна Просторног плана, садржани су у: </p>
			<p class="Basic-Paragraph">1) Закону о Просторном плану Републике Србије од 2010. до 2020. године („Службени гласник РС”, број 88/10), којим је утврђено „завршетак изградње друге половине аутопута у дужини од 107 km: Хоргош – Нови Сад (Коридор Xb)” и „комплетирање аутопутске обилазнице око Суботице (Y крак аутопута Е-75) (гранични прелаз Келебија – петља Суботица југ)”; </p>
			<p class="Basic-Paragraph">2) Одлуци о доношењу Регионалног просторног плана Аутономне покрајине Војводине („Службени лист АПВ”, број 22/11), којом се међу приоритетима развоја путног саобраћаја наводи и прилагођавање европским стандардима и квалитетније управљање кроз планирање, пројектовање и извођење, експлоатацију и одржавање путне инфраструктуре.</p>
			<p class="Basic-Paragraph">Израда измена и допуна Просторног плана заснива се на планској, студијској, техничкој и другој документацији, резултатима досадашњих истраживања и важећим документима у Републици Србији.</p>
			<p class="Basic-Paragraph">4. Планирање, уређење, заштита и коришћење простора заснива се на принципима уређења и коришћења простора утврђеним чланом 3. Закона о планирању и изградњи.</p>
			<p class="Basic-Paragraph">5. Визија и циљеви планирања, коришћења, уређења и заштите планског подручја је обезбеђење услова за реализацију националних интереса у области саобраћајне инфраструктуре и одрживи развој планског подручја у складу са развојним потенцијалима. </p>
			<p class="Basic-Paragraph">6. Концептуални оквир планирања, коришћења, уређења и заштите планског подручја заснива се на успостављању планског основа за изградњу пратећих садржаја у коридору државног пута IА реда број 1 (аутопут Е-75) Суботица–Београд, и то посебно:</p>
			<p class="Basic-Paragraph">1) база за одржавање путева на три нове локације у оквиру постојећих петљи „Суботица југ”, „Врбас” и „Ковиљ”;</p>
			<p class="Basic-Paragraph">2) два планирана паркиралишта.</p>
			<p class="Basic-Paragraph">Измене и допуне Просторног плана ће садржати детаљну разраду, као и правила уређења, грађења и коришћења подручја чиме ће се створиће одговарајући плански основ у смислу директног спровођења издавањем локацијских услова у складу са законом.   </p>
			<p class="Basic-Paragraph">7. Рок за израду Нацрта измена и допуна Просторног плана је 12 месеци од дана ступања на снагу ове одлуке.</p>
			<p class="Basic-Paragraph">Измене и допуне Просторног плана се обављају по скраћеном поступку.</p>
			<p class="Basic-Paragraph">8. Средства за израду измена и допуна Просторног плана обезбеђује ЈП „Путеви Србије”. </p>
			<p class="Basic-Paragraph">9. Носилац израде измена и допуна Просторног плана је министарство надлежно за послове просторног планирања, у складу са чланом 47. став 1. Закона о планирању и изградњи.</p>
			<p class="Basic-Paragraph">Носилац израде измена и допуна Просторног плана дужан је да обезбеди прибављање мишљења, услова и сагласности надлежних органа и организација прописаних законом, као и да обезбеди сарадњу и усаглашавање ставова са свим релевантним субјектима планирања.</p>
			<p class="Basic-Paragraph">10. Органи, посебне организације и имаоци јавних овлашћења, дужни су да на захтев носиоца израдe измена и допуна Просторног плана, у року утврђеном Законом о планирању и изградњи, за део планског документа који се мења и допуњује, доставе све услове и расположиве податке без накнаде. </p>
			<p class="Basic-Paragraph">На захтев министарства надлежног за послове просторног планирања и урбанизма, надлежни орган, односно организација уступају постојеће копије топографског и катастарског плана, односно дигиталне записе, односно катастар подземних инсталација, односно ортофото снимке, без накнаде у року утврђеном Законом о планирању и изградњи.</p>
			<p class="Basic-Paragraph">11. Нацрт измена и допуна Просторног плана биће изложен на јавни увид у трајању од 15 дана у седиштима јединица локалне самоуправе које су у обухвату измена и допуна Просторног плана.</p>
			<p class="Basic-Paragraph">12. Одлука о неприступању изради стратешке процене утицаја измена и допуна Просторног плана подручја инфраструктурног коридора ауто-пута Е-75 Суботица – Београд (Батајница) на животну средину („Службени гласник РС”, број 58/19), чини саставни део ове одлуке.</p>
			<p class="Basic-Paragraph">13. Број примерака измена и допуна Просторног плана биће утврђен посебним актом Владе којим се утврђују измене и допуне Просторног плана. </p>
			<p class="Basic-Paragraph">14. Одлука о изради измена и допуна Просторног плана подручја инфраструктурног коридора аутопута Е-75 Суботица – Београд (Батајница) се објављује у Централном регистру планских докумената.</p>
			<p class="Basic-Paragraph">15. Ова одлука ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 350-10672/2019</p>
			<p class="potpis">У Београду, 24. октобра 2019. године </p>
			<p class="potpis"><span class="bold">Влада</span></p>
			<p class="potpis">Потпредседник Владе,</p>
			<p class="potpis">др <span class="bold">Небојша Стефановић, </span>с.р.</p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/subotica-BGD.png&amp;doctype=reg&amp;abc=cba&amp;eli=true&amp;eliActId=429219&amp;regactid=429219" alt=""></p>
	</div>


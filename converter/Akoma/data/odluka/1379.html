

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влада доноси </p>
			<p class="odluka-zakon">ОДЛУКУ</p>
			<p class="odluka-zakon">о образовању Радне групе за праћење реализације Програма за решавање проблематичних кредита за период 2018–2020. године</p>
			<p class="centar">„Службени гласник РС“, број 27 од 12. априла 2019.</p>
			<p class="Basic-Paragraph">1. Образује се Радна група за праћење реализације Програма за решавање проблематичних кредита за период 2018–2020. године (у даљем тексту: Радна група).</p>
			<p class="Basic-Paragraph">2. Задатак Радне групе је да прати реализацију Програма за решавање проблематичних кредита за период 2018–2020. године („Службени гласник РС”, број 105/18 – у даљем тексту: Програм). Конкретни циљеви Програма и Акционог плана за спровођење Програма јесу уклањање препрека идентификованих у систему које спречавају правовремено решавање проблематичних потраживања и успостављање система који ће спречити акумулацију проблематичних кредита и појаву негативних ефеката на кредитну активност, угрожавајући потенцијални економски раст. У складу са тим, Програм предвиђа измене и допуне постојећих или доношење нових прописа, као и конкретне пројекте и активности које за циљ имају превенцију и решавање проблематичних кредита.  </p>
			<p class="Basic-Paragraph">Задатак Радне групе је и да сходно потребама и околностима, предлаже прилагођавање Програма, како би надлежни органи и институције спровели Програм.</p>
			<p class="Basic-Paragraph">3. У Радну групу именују се:</p>
			<p class="Basic-Paragraph">1) за председникa:</p>
			<p class="Basic-Paragraph">– Филип Шановић, вршилац дужности помоћника министра финансија у Сектору за финансијски систем у Министарству финансија;</p>
			<p class="Basic-Paragraph">2) за заменика председника:</p>
			<p class="Basic-Paragraph">– Милена Ковачевић, виши саветник и руководилац Групе за банкарство, осигурање и лизинг у Сектору за финансијски систем у Министарству финансија;</p>
			<p class="Basic-Paragraph">3) за чланове:</p>
			<p class="Basic-Paragraph">– Јован Ћосић, вршилац дужности помоћника министра правде у Сектору за нормативне послове у Министарству правде,</p>
			<p class="Basic-Paragraph">– Драган Угрчић, помоћник министра привреде у Сектору за приватизацију и стечај у Министарству привреде,</p>
			<p class="Basic-Paragraph">– Владимир Петровић, директор Одељења за макропруденцијалну супервизију у Сектору за финансијску стабилност у Народној банци Србије,</p>
			<p class="Basic-Paragraph">– Ивана Селаковић, шеф Одсека за развој супервизије, Одељење за развој у Сектору за контролу пословања банака у Народној банци Србије,</p>
			<p class="Basic-Paragraph">– Огњен Поповић, дипломирани економиста,</p>
			<p class="Basic-Paragraph">– Небојша Анђелковић, члан Одбора директора Агенције за осигурање депозита,</p>
			<p class="Basic-Paragraph">– Јована Радосављевић, вршилац дужности заменика директора Сектора за спровођење стечаја и ликвидације финансијских институција у Агенцији за осигурање депозита,</p>
			<p class="Basic-Paragraph">– Бојана Јакшић Ковачевић, начелник Одељења правних и имовинских послова у Републичком геодетском заводу,</p>
			<p class="Basic-Paragraph">– Јелена Тодић, супервизор у Агенцији за лиценцирање стечајних управника,</p>
			<p class="Basic-Paragraph">– Јелена Арсић, саветник у Министарству привреде.</p>
			<p class="Basic-Paragraph">4. Радна група ће активно сарађивати са представницима свих заинтересованих страна, као и са представницима међународних финансијских институција (Светском банком, Међународним монетарним фондом, Европском банком за обнову и развој и др.) у циљу потпуне идентификације препрека и проналажења најадекватнијих законских решења.</p>
			<p class="Basic-Paragraph">5. Ради обављања задатака из тачке 2. ове одлуке, Радна група може ангажовати стручне институције из области финансија, као и истакнуте финансијске стручњаке.</p>
			<p class="Basic-Paragraph">6. Радна група може од органа државне управе тражити достављање података, докумената и извештаја који су од значаја за обављање задатака Радне групе.</p>
			<p class="Basic-Paragraph">7. Радна група је дужна да два пута годишње припрема извештаје за Владу и Народну банку Србије, на крају првог и трећег квартала сваке године, закључно са даном окончања рада Радне групе.</p>
			<p class="Basic-Paragraph">8. Стручне и административно-техничке послове за потребе Радне групе обављаће Министарство финансија, Сектор за финансијски систем.</p>
			<p class="Basic-Paragraph">9. Рок за извршење задатака Радне групе из тачке 2. ове одлуке је 31. децембар 2020. године.</p>
			<p class="Basic-Paragraph">10. За рад у Радној групи председнику, заменику председника и члановима не исплаћује се накнада.</p>
			<p class="Basic-Paragraph">11. Даном ступања на снагу ове одлуке престаје да важи Одлука о образовању Радне групе за израду Стрaтeгиje за решавање проблематичних кредита („Службени гласник РС”, бр. 42/15 и 13/16).</p>
			<p class="Basic-Paragraph">12. Ова одлука ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 02-3616/2019 </p>
			<p class="potpis">У Београду, 11. априла 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
	</div>


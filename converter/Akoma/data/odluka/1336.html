


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 46. став 5. Закона о Народној скупштини („Службени гласник РС”, број 09/10), члана 65. и члана 295. став 2. Пословника Народне скупштине („Службени гласник РС”, бр. 52/10 и 13/11), 
	</p>
	<p>Административни одбор Народне скупштине, на седници одржаној 8. фебруара 2012. године, донео је</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ОДЛУКУ</p>
	<p class="naslov" style="line-height: 150%; margin-top: 0">о трајној легитимацији</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 11 од 14. 
	фебруара 2012.</span></p>
	<p class="naslov" style="line-height: 150%; margin-top: 0">&nbsp;</p>
	<p>1. Овом одлуком уређују се изглед, садржина и образац трајне легитимације, као и начин издавања и вођења евиденције о издатим трајним легитимацијама у Народној скупштини.</p>
	<p>2. Народном посланику коме је престао мандат издаје се трајна легитимација, на захтев.</p>
	<p>Захтев за издавање трајне легитимације се подноси генералном секретару Народне скупштине (у даљем тексту: генерални секретар).</p>
	<p>3. Трајна легитимација се израђује у виду књижице, правоугаоног облика, димензија 6 cm х 9,5 cm, у тврдом кожном повезу тамно црвене боје и садржи довољан број страна за уношење података предвиђених овом одлуком.</p>
	<p>Трајна легитимација се издаје на обрасцу који је саставни део ове одлуке.</p>
	<p>4. На корицу трајне легитимације утискује се Мали грб Републике Србије.</p>
	<p>5. Трајна легитимација на првој страни садржи: у заглављу натписе „Република Србија” и „Народна скупштина”; ознаку броја трајне легитимације; назив: „Трајна легитимација”; место за име и презиме народног посланика коме је престао мандат; дан, месец и годину издавања трајне легитимације; рок важења трајне легитимације и у продужетку текст: „трајно”; натпис: „председник Народне скупштине” и место за потпис председника Народне скупштине.</p>
	<p>На другој страни је место за фотографију народног посланика коме је престао мандат, формата 4 cm х 5 cm, која се оверава сувим жигом Народне скупштине и место за својеручни потпис народног посланика коме је престао мандат.</p>
	<p>На трећој страни наводе се права народног посланика коме је престао мандат, у тексту који гласи:</p>
	<p>„Народни посланик коме је престао мандат има право на приступ архиви и документима о раду Народне скупштине којима је имао приступ и док је био народни посланик.</p>
	<p>Народни посланик коме је престао мандат има право да присуствује државним свечаностима у Народној скупштини, у складу са протоколом.</p>
	<p>Народни посланик коме је престао мандат има право приступа библиотеци Народне скупштине и Клубу посланика.”</p>
	<p>(Члан 46. ст. 2 – 4. Закона о Народној скупштини „Службени гласник РС”, број 9/10).</p>
	<p>6. Подаци из тачке 5. став 1. ове одлуке уносе се у трајну легитимацију ћириличким писмом.</p>
	<p>Име и презиме народног посланика коме је престао мандат, припадника националне мањине, уписује се, на његов захтев, у трајну легитимацију двојезично, на српском језику и ћириличким писмом и на језику и по правопису националне мањине чији је припадник народни посланик коме је престао мандат, према редоследу који он одреди.</p>
	<p>7. Ако народни посланик коме је престао мандат изгуби трајну легитимацију или му она на други начин нестане, дужан је да губитак, односно нестанак трајне легитимације, пријави генералном секретару. 
	</p>
	<p>О пријави из става 1. ове тачке саставља се службена белешка, а трајна легитимација се оглашава неважећом у „Службеном гласнику Републике Србије”.</p>
	<p>Трошкови оглашавања трајне легитимације неважећом покривају се средствима из скупштинског буџета. 
	</p>
	<p>О изгубљеној, односно несталој трајној легитимацији, народном посланику коме је престао мандат се издаје потврда коју користи до издавања друге трајне легитимације. 
	</p>
	<p>Потврду потписује генерални секретар или лице које он овласти.</p>
	<p>8. На основу огласа да је изгубљена, односно нестала трајна легитимација оглашена неважећом, народном посланику коме је престао мандат се издаје друга трајна легитимација на коју се ставља ознака „дупликат”.</p>
	<p>9. Захтеви за издање трајних легитимација народних посланика којима је престао мандат, уносе се у посебан списак (у даљем тексту: Списак захтева).</p>
	<p>10. О издатим трајним легитимацијама води се евиденција. </p>
	<p>Евиденција из става 1. ове тачке садржи:</p>
	<p>– редни број из Списка захтева;</p>
	<p>– име и презиме лица коме је издата трајна легитимација;</p>
	<p>– место становања и адресу лица коме је издата трајна легитимација;</p>
	<p>– дан, месец и годину издавања трајне легитимације;</p>
	<p>– потпис лица коме је издата трајна легитимација;</p>
	<p>– примедбу. </p>
	<p>Трајна легитимација носи редни број из Списка захтева, који се одређује према датуму подношења захтева.</p>
	<p>У рубрику „примедба” уноси се напомена о издатом дупликату трајне легитимације.</p>
	<p>11. О издавању трајних легитимација и о вођењу евиденције о издатим трајним легитимацијама стара се генерални секретар, односно лице које он овласти. 
	</p>
	<p>Послове издавања и вођења евиденције о издатим трајним легитимацијама обавља Служба Народне скупштине.</p>
	<p>12. Ова одлука ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">28 број 02-414/12</p>
	<p class="potpis" style="line-height: 150%; margin-top: 0">У Београду, 8. фебруара 2012. године</p>
	<p class="potpis" style="line-height: 150%; margin-top: 0">
	<span class="bold">Административни одбор <br>Народне скупштине Републике Србије</span></p>
	<p class="potpis" style="line-height: 150%; margin-top: 0">Председник,</p>
	<p class="potpis" style="line-height: 150%; margin-top: 0">
	<span class="bold">Ненад Константиновић, </span>с.р.</p>
	<p class="potpis">&nbsp;</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/trajna-legitimacija_opt.jpeg&amp;doctype=reg&amp;abc=cba&amp;eli=true&amp;eliActId=422128&amp;regactid=422128" alt="trajna-legitimacija.tiff"></p>


<meta http-equiv="content-type" content="text/html;charset=utf-8"><link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
<style type="text/css">
.auto-style1 {
	text-align: right;
}
</style>


<div>

<p>На основу члана 107. ст. 4. и 5. Закона о ваздушној пловидби ("Службени лист 
СФРЈ", бр. 33/73), Савезно извршно веће</p>
	<p class="odluka-zakon">ОДЛУКУ</p>

<p class="odluka-zakon">О ОБРАЗОВАЊУ
ЗАЈЕДНИЧКЕ СЛУЖБЕ ЗА ВОЂЕЊЕ ЦИВИЛНИХ И ВОЈНИХ ВАЗДУХОПЛОВА </p>

<p class="centar">"Службени лист
СФРЈ", број 65 од 20. децембра 1974.</p>

<p>1.
У Савезној управи за цивилну ваздушну пловидбу образује се заједничка служба за
вођење цивилних и војних ваздухоплова (у даљем тексту: заједничка служба). </p>

<p>Заједничка
служба врши послове вођења и контроле цивилних и војних ваздухоплова у
ваздушном простору Југославије, послове постављања и одржавања техничких
средстава и уређаја за вођење цивилних и војних ваздухоплова, као и послове
пружања помоћи Ратном ваздухопловству и противваздушној одбрани у
идентификацији циљева у ваздуху и контроле ваздушног простора Југославије. </p>

<p>2.
У обласним центрима, терминалима и аеродромима обједињује се вођење цивилних и
војних ваздухоплова. </p>

<p>3.
Директор Савезне управе за цивилну ваздушну пловидбу, у споразуму са савезним
секретаром за народну одбрану, донеће ближе прописе о начину вођења цивилних и
војних ваздухоплова. </p>

<p>До
дана ступања на снагу прописа из става 1. ове тачке, војна лица на радним местима
у заједничкој служби контроле летења вршиће вођење војних ваздухоплова, а
грађанска лица на радним местима у заједничкој служби контроле летења – вођење
цивилних ваздухоплова – по важећим прописима. </p>

<p>4.
Директор Савезне управе за цивилну ваздушну пловидбу, у споразуму са савезним
секретаром за народну одбрану, преузеће на рад у заједничку службу војна лица
запослена на пословима војне контроле летења у року од једне године од дана
ступања на снагу ове одлуке. </p>

<p>Савезни
секретар за народну одбрану, у споразуму са директором Савезне управе за
цивилну ваздушну пловидбу, пренеће на Савезну управу за цивилну ваздушну
пловидбу материјална средства војне контроле летења, као и финансијска средства
предвиђена финансијским планом Савезног секретаријата за народну одбрану за
1975. годину за потребе војне контроле летења. </p>

<p>5.
Војна лица која буду преузета на рад у Савезну управу за цивилну ваздушну
пловидбу за рад на вођењу ваздухоплова, задржавају права која им припадају по
важећим прописима. </p>

<p>6.
Ова одлука ступа на снагу осмог дана од дана објављивања у „Службеном листу
СФРЈ”.</p>

<p>&nbsp;</p>
	<p class="auto-style1">Е п бр 820</p>
	<p class="auto-style1">12. децембра 1974. године</p>
	<p class="auto-style1">Београд</p>
	<p class="auto-style1"><strong>Савезно извршно веће</strong></p>
	<p class="auto-style1">Председник</p>
	<p class="auto-style1"><strong>Џемал Биједић</strong>, с р</p>

</div>


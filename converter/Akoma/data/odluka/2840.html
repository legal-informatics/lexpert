


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 163. став 6. Закона о осигурању („Службени гласник РС”, број 139/14) и члана 15. став 1. Закона о Народној банци Србије („Службени гласник РС”, бр. 72/03, 55/04, 85/05 – др. закон, 44/10, 76/12, 106/12 и 14/15),</p>
				<p>Извршни одбор Народне банке Србије доноси</p>
				<p>&nbsp;</p>
				<p class="odluka-zakon">ОДЛУКУ</p>
				<p class="naslov">о садржини мишљења овлашћеног актуара</p>
				<p class="auto-style1">"Службени гласник РС", број 38 од 29. априла 
				2015.</p>
				<p class="naslov">&nbsp;</p>
				<p class="clan">I. УВОДНЕ ОДРЕДБЕ</p>
				<p>1. Овом одлуком ближе се прописује садржина мишљења овлашћеног актуара.</p>
				<p>2. Овлашћени актуар кога је именовало друштво за осигурање, односно друштво за реосигурање (у даљем тексту: друштво) даје мишљење о:</p>
				<p>1) начину утврђивања премија;</p>
				<p>2) начину утврђивања техничких резерви;</p>
				<p>3) актима пословне политике;</p>
				<p>4) финансијским извештајима и годишњем извештају о пословању друштва;</p>
				<p>5) извештају о спровођењу политике саосигурања и реосигурања;</p>
				<p>6) преносу портфеља;</p>
				<p>7) елаборату о очекиваним резултатима пословања друштва у складу с чланом 43. Закона о осигурању.</p>
				<p>3. Овлашћени актуар у мишљењу, поред информација прописаних овом одлуком, може навести и додатне информације и образложења које сматра значајним. </p>
				<p>4. Мишљење овлашћеног актуара мора садржати име овлашћеног актуара, број и датум добијања овлашћења за обављање актуарских послова и потпис овлашћеног актуара.</p>
				<p class="clan">II. МИШЉЕЊЕ ОВЛАШЋЕНОГ АКТУАРА О НАЧИНУ УТВРЂИВАЊА ПРЕМИЈА</p>
				<p>5. Овлашћени актуар тромесечно даје мишљење о томе да ли је премија утврђена у складу са актуарском струком и прописима и да ли обезбеђује трајно испуњење свих обавеза друштва из уговора о осигурању, односно реосигурању (у даљем тексту: уговор).</p>
				<p>6. Овлашћени актуар наводи информацију о износима и промени износа премије, најмање по врстама осигурања, укупно и у самопридржају.</p>
				<p>7. Овлашћени актуар наводи права уговарача осигурања, осигураника и корисника осигурања, гарантована или не, покривене ризике и искључења за значајне производе неживотних, односно животних осигурања, као и промене тих података које сматра значајним.</p>
				<p>Значајни производи осигурања из става 1. ове тачке јесу производи осигурања који у периоду од почетка године до краја тромесечја представљају најмање 5% премије неживотних, односно 5% животних осигурања друштва.</p>
				<p>8. Овлашћени актуар наводи преглед рација штета и комбинованог рација (збир рација штета и рација трошкова) најмање по врстама неживотних осигурања, укупно и у самопридржају, као и мишљење о разлозима промена и неповољних вредности тих рација које сматра значајним.</p>
				<p>9. Овлашћени актуар даје мишљење о томе да ли ће премија нових производа осигурања за које сматра да су значајни, на основу разумних актуарских претпоставки, бити довољна за испуњење свих обавеза из уговора, као и опис начина израчунавања премије нових производа осигурања са информацијом о статистичким подацима на основу којих је та премија израчуната.</p>
				<p class="clan">III. МИШЉЕЊЕ ОВЛАШЋЕНОГ АКТУАРА О НАЧИНУ УТВРЂИВАЊА ТЕХНИЧКИХ РЕЗЕРВИ</p>
				<p>10. Овлашћени актуар тромесечно даје мишљење о томе да ли су техничке резерве утврђене у складу са актуарском струком и прописима и да ли обезбеђују трајно испуњење свих обавеза друштва из уговора.</p>
				<p>11. Овлашћени актуар наводи информацију о износима и промени износа следећих техничких резерви, најмање по врстама осигурања:</p>
				<p>1) резерви за преносне премије;</p>
				<p>2) резерви за неистекле ризике;</p>
				<p>3) резерви за бонусе и попусте;</p>
				<p>4) резервисаних штета;</p>
				<p>5) математичке резерве;</p>
				<p>6) резерве за осигурања код којих су осигураници прихватили да учествују у инвестиционом ризику;</p>
				<p>7) резерви за изравнање ризика;</p>
				<p>8) других техничких резерви.</p>
				<p>Овлашћени актуар даје мишљење о разлозима промена износа појединачних техничких резерви из става 1. ове тачке које сматра значајним.</p>
				<p>12. Овлашћени актуар даје мишљење о томе да ли су појединачне техничке резерве из тачке 11. став 1. ове одлуке обрачунате у складу с правилником друштва којим се уређује њихов обрачун.</p>
				<p>13. Овлашћени актуар у делу мишљења које се односи на обрачун резерви за неистекле ризике даје мишљење о очекиваним износима штета, трошкова и потраживања за премију који су коришћени у том обрачуну.</p>
				<p>14. Овлашћени актуар у делу мишљења које се односи на обрачун резервисаних штета наводи и информацију о износима и промени износа резерви за настале пријављене а нерешене штете, резерви за рентне штете, резерви за настале непријављене штете (резерве за настале штете које нису пријављене до краја текућег периода, резерве за недовољно пријављене, односно недовољно резервисане штете и резерве за штете које би могле бити реактивиране у наредном периоду) и резерви за трошкове у вези с решавањем и исплатом штета, најмање по врстама осигурања.</p>
				<p>Oвлашћени актуар даје мишљење о утицају наплаћених регресних потраживања и дисконтовања на обрачун резервисаних штета, најмање по врстама осигурања.</p>
				<p>15. Овлашћени актуар у делу мишљења које се односи на обрачун математичке резерве наводи и информацију о износима укупне математичке резерве и промени тих износа – за групна осигурања, за учешће у добити, за будуће трошкове и за капитализована осигурања, најмање по тарифама осигурања.</p>
				<p>16. Овлашћени актуар у делу мишљења које се односи на обрачун резерве за осигурања код којих су осигураници прихватили да учествују у инвестиционом ризику наводи и информацију о јединицама инвестиционих фондова за које су везане накнаде из уговора, вредности тих јединица, као и мишљење о томе да ли те резерве одговарају вредности тих јединица, и то најмање по тарифама осигурања.</p>
				<p>Овлашћени актуар наводи и информацију о износу посебне математичке резерве за гарантована права осигураника и корисника осигурања и промени тог износа, са објашњењем тих гарантованих права, као и о износу техничке резерве за покриће обавеза према осигураницима и корисницима тонтина и промени тог износа.</p>
				<p>17. Овлашћени актуар у делу мишљења које се односи на обрачун других техничких резерви наводи и објашњење обавеза и ризика за које се те резерве формирају.</p>
				<p class="clan">IV. МИШЉЕЊЕ ОВЛАШЋЕНОГ АКТУАРА О АКТИМА ПОСЛОВНЕ ПОЛИТИКЕ</p>
				<p>18. Овлашћени актуар даје мишљење о предлозима аката пословне политике и о предлозима измена и/или допуна тих аката.</p>
				<p>Акти пословне политике из става 1. ове тачке обухватају:</p>
				<p>1) опште и посебне услове осигурања;</p>
				<p>2) тарифе премија;</p>
				<p>3) техничке основе осигурања;</p>
				<p>4) одлуку којом се уређују критеријуми за утврђивање, начин утврђивања и табела максималног самопридржаја, као и укупан износ самопридржаја;</p>
				<p>5) правилник којим се уређују услови и начин саосигурања и реосигурања;</p>
				<p>6) правилнике којима се уређују формирање и начин обрачунавања техничких резерви из тачке 11. став 1. ове одлуке.</p>
				<p>Овлашћени актуар у мишљењу о предложеним појединачним aктима пословне политике из става 1. ове тачке оцењује да ли су они утврђени у складу са актуарском струком и прописима.</p>
				<p>19. У вези с предложеним општим и посебним условима осигурања, овлашћени актуар наводи информацију о правима уговарача, осигураника и корисника осигурања, покривеним ризицима и искључењима, и даје мишљење о томе да ли ће при утврђивању премије бити узети у обзир сви покривени ризици и искључења.</p>
				<p>20. На предложене тарифе премија, овлашћени актуар даје мишљење о томе да ли ће премија нових производа осигурања, на основу разумних актуарских претпоставки, бити довољна за испуњење свих обавеза из уговора, као и опис начина израчунавања премије нових производа осигурања, са информацијом о статистичким подацима на основу којих је та премија израчуната.</p>
				<p>21. На предложене техничке основе осигурања, овлашћени актуар даје мишљење о томе да ли су примењене релевантне актуарске и статистичке методе и реалне претпоставке. </p>
				<p>Овлашћени актуар у мишљењу о предложеним техничким основама осигурања сходно примењује одредбе тачке 20. и тачке 24. став 2. одредбе под 5) и 6) ове одлуке.</p>
				<p>22. На предложену одлуку којом се уређују критеријуми за утврђивање, начин утврђивања и табела максималног самопридржаја, као и укупан износ самопридржаја, овлашћени актуар даје мишљење о адекватности самопридржаја друштва, најмање по врстама осигурања и укупно, као и информацију о очекиваној максимално могућој штети, најмање по врстама осигурања.</p>
				<p>23. На предложени правилник којим се уређују услови и начин саосигурања и реосигурања, овлашћени актуар даје мишљење о адекватности начина утврђивања ризичности друштава од којих се прихватају ризици и којима се ризици преносе у саосигурање и реосигурање и о утицају прихватања и преноса ризика у саосигурање и реосигурање на адекватност капитала друштва.</p>
				<p>24. У вези с предложеним правилницима којима се уређују формирање и начин обрачунавања техничких резерви из тачке 11. став 1. одредбе од 1) до 6) и одредба под 8) ове одлуке – овлашћени актуар наводи опис методе обрачуна појединачних техничких резерви, као и мишљење о томе да ли је примењена метода обрачуна појединачних техничких резерви адекватна, са образложењем разлога примене те методе и информацијом о претпоставкама коришћеним у обрачуну.</p>
				<p>Мишљење из става 1. ове тачке садржи:</p>
				<p>1) за резерве за преносне премије – информацију о основици за обрачун тих резерви;</p>
				<p>2) за резерве за неистекле ризике – опис начина процене очекиваних износа штета, трошкова и потраживања за премију које ће се користити у обрачуну;</p>
				<p>3) за резерве за бонусе и попусте – опис права осигураника и корисника осигурања у вези с бонусима и попустима;</p>
				<p>4) за резервисане штете – мишљење о оправданости умањења решених штета које се користе у обрачуну резервисаних штета за наплаћена регресна потраживања, мишљење о оправданости дисконтовања резервисаних штета и адекватности годишње каматне стопе која ће се примењивати, као и опис методе обрачуна резерве за настале пријављене а нерешене штете, резерве за рентне штете, резерве за настале непријављене штете и резерве за трошкове у вези с решавањем и исплатом штета;</p>
				<p>5) за математичку резерву – мишљење о адекватности примењене каматне стопе, таблица вероватноће, апроксимације пола и старости осигураника, стопе цилмеризације, статистичких метода и апроксимација и других значајних фактора, као и опис методе обрачуна математичке резерве, а нарочито математичке резерве за групна осигурања, за учешће у добити, за будуће трошкове и за капитализована осигурања; </p>
				<p>6) за резерве за осигурања код којих су осигураници прихватили да учествују у инвестиционом ризику – мишљење о томе да ли је обрачун тих резерви утврђен тако да њихова вредност одговара вредности инвестиционих јединица, као и мишљење о томе да ли је обрачун посебне математичке резерве за гарантована права осигураника и корисника осигурања утврђен тако да су наведена права обезбеђена, са описом тих права, и да ли је обрачун техничке резерве за покриће обавеза према осигураницима и корисницима тонтина утврђен тако да обезбеђује покриће тих обавеза;</p>
				<p>7) за другe техничкe резервe – опис очекиване будуће обавезе и ризикa за чије се покриће те резерве формирају.</p>
				<p>25. Овлашћени актуар у мишљењу о предлозима измена и/или допуна аката пословне политике сходно примењује одредбе тач. од 18. до 24. ове одлуке, а даје и мишљење о оправданости предложених измена и/или допуна. </p>
				<p>Овлашћени актуар у мишљењу о предлозима измена и/или допуна тарифа премија наводи и информацију о очекиваном утицају предложених измена на рацио штета и комбиновани рацио, најмање по врстама осигурања, укупно и у самопридржају. </p>
				<p>Овлашћени актуар у мишљењу о предлозима измена и/или допуна аката пословне политике из тачке 18. став 2. одредба под 6) ове одлуке наводи и информацију о утицају тих измена и/или допуна на износ појединачних техничких резерви.</p>
				<p class="clan">V. МИШЉЕЊЕ ОВЛАШЋЕНОГ АКТУАРА О ФИНАНСИЈСКИМ ИЗВЕШТАЈИМА И ГОДИШЊЕМ ИЗВЕШТАЈУ О ПОСЛОВАЊУ ДРУШТВА</p>
				<p>26. Овлашћени актуар на финансијске извештаје и годишњи извештај о пословању друштва даје мишљење о следећим питањима:</p>
				<p>1) да ли је премија утврђена у складу са актуарском струком и прописима и да ли ће бити довољна за трајно испуњење свих обавеза друштва из уговора;</p>
				<p>2) да ли су техничке резерве утврђене у складу са актуарском струком и прописима и да ли ће бити довољне за трајно испуњење свих обавеза друштва из уговора.</p>
				<p>Мишљење из става 1. ове тачке садржи посебан део из тачке 27. ове одлуке и општи део из тач. од 28. до 36. ове одлуке.</p>
				<p>Коначна оцена мишљења из става 1. ове тачке може бити позитивно мишљење, мишљење с резервом и негативно мишљење.</p>
				<p>27. Овлашћени актуар наводи податке о називу и седишту друштва, коначну оцену мишљења, као и разлоге на основу којих је та оцена дата.</p>
				<p>28. Овлашћени актуар наводи информацију о најзначајнијим ризицима које друштво преузима у осигурање, мишљење о примени аката пословне политике из тачке 18. став 2. ове одлуке, о усаглашености тарифа премија са спремношћу друштва за преузимање ризика, о утицају измена производа осигурања у току године и планираних измена у наредној години на спремност друштва за преузимање ризика и на структуру портфеља, као и информацију о структури портфеља и промени те структуре.</p>
				<p>Овлашћени актуар наводи опис актуарских метода и претпоставки на основу којих је дао мишљење о довољности премије.</p>
				<p>Овлашћени актуар наводи препоруке и мере које је предложио управи друштва у случају да је утврђена недовољност премије, као и информацију о спровођењу тих препорука и мера од управе друштва.</p>
				<p>29. Овлашћени актуар даје мишљење о томе да ли друштво располаже одговарајућим подацима за обрачун техничких резерви на нивоу портфеља и најмање по врстама осигурања, о примерености, комплетности и тачности података који се користе при обрачуну техничких резерви, као и о конзистентности података (интерних и екстерних) који се користе при том обрачуну.</p>
				<p>30. Овлашћени актуар даје мишљење o томе да ли су појединачне техничке резерве из тачке 11. став 1. ове одлуке обрачунате у складу са актуарском струком и прописима и да ли су методе примењене при обрачуну појединачних техничких резерви из тачке 11. став 1. одредбе од 1) до 6) и одредба под 8) ове одлуке адекватне, са образложењем разлога примене тих метода и информацијом о претпоставкама коришћеним у обрачунима, као и о изменама коришћених метода и претпоставки.</p>
				<p>31. У вези са обрачуном резерви за преносне премије, овлашћени актуар даје и информацију о очекиваном просечном броју месеци трајања осигуравајућег покрића након обрачуна резерви за преносне премије, најмање по врстама осигурања.</p>
				<p>32. У вези са обрачуном резервисаних штета, овлашћени актуар даје и мишљење о обрачуну резерви за настале пријављене а нерешене штете, резерви за рентне штете, резерви за настале непријављене штете и резерви за трошкове у вези с решавањем и исплатом штета, и то на начин из тачке 30. ове одлуке.</p>
				<p>Овлашћени актуар даје и мишљење о оправданости умањења решених штета које се користе у обрачуну резервисаних штета , и то за наплаћена регресна потраживања, као и о томе да ли је примењена метода умањења адекватна, са образложењем разлога примене наведене методе и информацијом о претпоставкама коришћеним у обрачуну и изменама те методе и тих претпоставки.</p>
				<p>Овлашћени актуар даје мишљење о оправданости дисконтовања резервисаних штета, о адекватности примењене методе дисконтовања и адекватности годишње каматне стопе која ће се примењивати, са информацијом о:</p>
				<p>1) очекиваном просечном броју година за решавање штета након обрачуна резервисаних штета, најмање по врстама осигурања;</p>
				<p>2) факторима који би могли да утичу на повећање трошкова у вези с решавањем и исплатом штета;</p>
				<p>3) примењеном моделу учесталости решавања штета;</p>
				<p>4) просечној стопи приноса на средства резервисаних штета у претходних пет година и у претходној години, као и о примењеној каматној стопи.</p>
				<p>33. У вези са обрачуном математичке резерве, овлашћени актуар даје и мишљење о обрачуну математичке резерве за групна осигурања, за учешће у добити, за будуће трошкове и за капитализована осигурања, као и о обрачуну додатне математичке резерве за ризике који се односе на групу осигураника или све осигуранике (генералне ризике који нису индивидуализовани), на начин из тачке 30. ове одлуке.</p>
				<p>Овлашћени актуар даје и мишљење о томе да ли се у обрачуну математичке резерве примењују статистичке методе и апроксимације и да ли се притом добијају приближно исти резултати као код појединачног израчунавања за сваки уговор.</p>
				<p>Овлашћени актуар даје и мишљење о томе да ли је математичка резерва за групна осигурања покривена изворима средстава и средствима само ових групних осигурања, као и мишљење о оправданости примене и адекватности апроксимације пола и старости осигураника.</p>
				<p>Овлашћени актуар даје и мишљење о томе да ли је износ математичке резерве најмање једнак износу загарантоване откупне вредности.</p>
				<p>Овлашћени актуар даје и мишљење о адекватности каматне стопе која се користи у обрачуну математичке резерве, као и следеће информације:</p>
				<p>1) о томе да ли каматна стопа која се користи у обрачуну математичке резерве није виша од највише каматне утврђене Одлуком о техничким резервама;</p>
				<p>2) о томе да ли друштво образује додатну математичку резерву или се очекује да ће та резерва бити потребна за покриће обавеза по основу уговорене гарантоване каматне стопе;</p>
				<p>3) о износу уговорених гарантованих каматних стопа по производима осигурања, тарифама и валутама, са износом математичке резерве за сваку од тих каматних стопа, као и о износу математичком резервом пондерисане, уговором гарантоване каматне стопе на нивоу портфеља по валутама;</p>
				<p>4) о каматној стопи приноса на средства математичке резерве у претходној години по валутама, са износом средстава математичке резерве по валутама.</p>
				<p>Овлашћени актуар даје и мишљење о томе да ли су каматне стопе и таблице вероватноће које се примењују у обрачуну математичке резерве једнаке каматној стопи и таблицама вероватноће из тарифног система друштва, као и мишљење о адекватности таблица вероватноће које се примењују при обрачуну математичке резерве, са информацијом о свим примењеним таблицама вероватноће.</p>
				<p>Овлашћени актуар даје и мишљење о томе да ли стопа цилмеризације за обрачун математичке резерве није већа од 3,5% уговорене осигуране суме и да ли тако утврђена математичка резерва није нижа од износа који обезбеђује исплату осигуране суме.</p>
				<p>Овлашћени актуар даје и мишљење о рочној усклађености математичке резерве и средстава математичке резерве применом метода модификованог трајања (<span class="italik">modified duration</span>) са информацијом о модификованом трајању израженом у годинама математичке резерве и модификованом трајању средстава математичке резерве, наводећи износ средстава математичке резерве за које је утврђено модификовано трајање.</p>
				<p>34. У вези са обрачуном резерви за осигурање код којих су осигураници прихватили да учествују у инвестиционом ризику, овлашћени актуар даје и мишљење о обрачуну посебне математичке резерве за гарантована права осигураника и корисника осигурања и техничке резерве за покриће обавеза према осигураницима корисницима тонтина, на начин из тачке 30. ове одлуке.</p>
				<p>Овлашћени актуар даје и мишљење о томе да ли су средства уложена узимајући у обзир интерес осигураника који су прихватили да учествују у инвестиционом ризику, узимајући у обзир факторе ликвидности у вези са улагањем тих средстава. </p>
				<p>35. Овлашћени актуар даје мишљење о резултатима поређења износа појединачних техничких резерви и претпоставки и података коришћених у њиховом обрачуну са обавезама из уговора, односно искуством, најмање по врстама осигурања.</p>
				<p>Овлашћени актуар наводи и информацију о томе да ли је поређењем појединачних техничких резерви, најмање по врстама осигурања, утврђено систематско одступање, као и о поступању друштва у случају утврђеног систематског одступања.</p>
				<p>Овлашћени актуар наводи препоруке и мере које је предложио управи друштва у случају да је утврђено систематско одступање, као и информацију о спровођењу тих препорука и мера од управе друштва.</p>
				<p>36. Овлашћени актуар даје мишљење о резултатима провере довољности, односно адекватности износа појединачних техничких резерви, најмање по врстама осигурања.</p>
				<p>Овлашћени актуар наводи информацију о томе да ли је провером довољности, односно адекватности појединачних техничких резерви, најмање по врстама осигурања, утврђена недовољност, односно неадекватност техничких резерви, као и о поступању друштва у случају утврђене недовољности, односно неадекватности.</p>
				<p>Овлашћени актуар наводи препоруке и мере које је предложио управи друштва у случају да је утврђена недовољност, односно неадекватност техничких резерви, као и информацију о спровођењу предложених препорука и предложених мера од управе друштва.</p>
				<p class="clan">VI. МИШЉЕЊЕ ОВЛАШЋЕНОГ АКТУАРА О ИЗВЕШТАЈУ О СПРОВОЂЕЊУ ПОЛИТИКЕ САОСИГУРАЊА И РЕОСИГУРАЊА</p>
				<p>37. Овлашћени актуар тромесечно даје мишљење о томе да ли је друштво извршило саосигурање и реосигурање у складу са својом одлуком којом се уређују критеријуми за утврђивање, начин утврђивања и табела максималног самопридржаја, као и укупан износ самопридржаја, и својим правилником којим се уређују услови и начин саосигурања и реосигурања.</p>
				<p>Овлашћени актуар даје мишљење о утицају саосигурања и реосигурања на рацио штета и комбиновани рацио најмање по врстама осигурања.</p>
				<p>Овлашћени актуар наводи информацију о свим закљученим уговорима о саосигурању и реосигурању и посебно о уговорима закљученим у том тромесечју, с мишљењем о њиховој оправданости, као и о истеклим и раскинутим уговорима.</p>
				<p>38. Овлашћени актуар на годишњи извештај о спровођењу политике саосигурања и реосигурања даје мишљење о томе да ли је та политика адекватна ризицима којима је друштво изложено.</p>
				<p>Овлашћени актуар даје мишљење о адекватности самопридржаја друштва, са информацијом о износу самопридржаја најмање по врстама осигурања и промени самопридржаја током године, са информацијом о очекиваној максимално могућој штети најмање по врстама осигурања. </p>
				<p>Овлашћени актуар даје мишљење о утицају самопридржаја на спремност друштва за преузимање ризика, утицају преноса ризика у саосигурање и реосигурање на утврђивање износа техничких резерви друштва у самопридржају и утицај прихватања, односно преноса ризика у саосигурање и реосигурање на адекватност капитала друштва.</p>
				<p>Овлашћени актуар даје мишљење о ризичности друштава од којих се прихватају ризици и друштава којима се ризици преносе у саосигурање и реосигурање, са информацијама о концентрацији изложености појединачним друштвима (мерено износом премије, односно штета прихваћених, односно пренетих у саосигурање и реосигурање), о земљи седишта, постојању повезаности и кредитној способности тих друштава, те промени њихове кредитне способности током године.</p>
				<p>Овлашћени актуар наводи и информације о временској неусклађености исплате штета и наплате потраживања од саосигуравача и реосигуравача, о изложености катастрофалним ризицима, о кумулирању изложености ризицима и могућности исцрпљивања саосигуравајућег и реосигуравајућег покрића, с мишљењем о њиховом утицају на адекватност политике саосигурања и реосигурања.</p>
				<p class="clan">VII. МИШЉЕЊЕ ОВЛАШЋЕНОГ АКТУАРА О ПРЕНОСУ ПОРТФЕЉА</p>
				<p>39. Овлашћени актуар друштва које преноси портфељ даје мишљење о томе да ли су, за уговоре који су предмет преноса портфеља, техничке резерве утврђене у складу са актуарском струком и прописима и да ли обезбеђују трајно испуњење свих обавеза, с пројекцијом техничких резерви на дан преноса портфеља.</p>
				<p>Овлашћени актуар друштва које преноси портфељ даје мишљење о утицају преноса портфеља на пословање тог друштва.</p>
				<p>Овлашћени актуар даје мишљење о томе да ли, за уговоре који остају у портфељу, техничке резерве друштва које преноси портфељ обезбеђују трајно испуњење свих преосталих обавеза и након преноса портфеља.</p>
				<p>40. Овлашћени актуар друштва које преузима портфељ даје мишљење о томе да ли су, за уговоре који су предмет преноса портфеља, техничке резерве утврђене у складу са актуарском струком и прописима и да ли обезбеђују трајно испуњење свих обавеза, с пројекцијом техничких резерви на дан преноса портфеља.</p>
				<p>Овлашћени актуар друштва које преузима портфељ даје мишљење о утицају преноса портфеља на пословање тог друштва, с пројекцијом потенцијалне обавезе на дан преноса портфеља за део наплаћене премије који одговара остатку трајања осигурања и математичке резерве, за осигуранике који раскину уговор. </p>
				<p>Овлашћени актуар даје мишљење о томе да ли техничке резерве друштва које преузима портфељ обезбеђују трајно испуњење свих обавеза по свим уговорима и након преноса портфеља.</p>
				<p class="clan">VIII. МИШЉЕЊЕ ОВЛАШЋЕНОГ АКТУАРА О ЕЛАБОРАТУ О ОЧЕКИВАНИМ РЕЗУЛТАТИМА ПОСЛОВАЊА ДРУШТВА</p>
				<p>41. Овлашћени актуар на елаборат о очекиваним резултатима пословања друштва за трогодишњи период даје мишљење о томе да ли су тарифе премија утврђене у складу са актуарском струком и прописима и да ли очекивана премија, на основу разумних актуарских претпоставки, обезбеђује трајно испуњење свих обавеза друштва из уговора.</p>
				<p>42. Овлашћени актуар даје пројекцију очекиваних прихода од премија и расхода по основу штета за трогодишњи период најмање по врстама осигурања.</p>
				<p>43. Овлашћени актуар наводи информације и претпоставке на основу којих је дао мишљење, а које садрже најмање опис начина израчунавања премије са информацијом о статистичким подацима на основу којих је израчуната премија.</p>
				<p class="clan">IX. ЗАВРШНЕ ОДРЕДБЕ</p>
				<p>44. Даном ступања на снагу ове одлуке престаје да важи Одлука о садржини мишљења овлашћеног актуара („Службени гласник РС”, број 19/05).</p>
				<p>45. Ова одлука објављује се у „Службеном гласнику Републике Србије” и ступа на снагу 27. јуна 2015. године.</p>
				<p>&nbsp;</p>
				<p class="potpis">ИО НБС број 28</p>
				<p class="auto-style2">У Београду, 27. априла 2015. године</p>
				<p class="auto-style2">Председавајућа</p>
				<p class="auto-style2">Извршног одбора Народне банке Србије</p>
				<p class="auto-style2">гувернер</p>
				<p class="auto-style2">Народне банке Србије,</p>
				<p class="auto-style2">др <span class="bold">Јоргованка Табаковић, </span>с.р.</p>
	</div>


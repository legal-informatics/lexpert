

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 51. став 2. и члана 54. став 2. Закона о високом образовању („Службени гласник РСˮ, бр. 88/17, 27/18 – др. закон и 73/18) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влада доноси</p>
			<p class="odluka-zakon">ОДЛУКУ&nbsp;</p>
			<p class="odluka-zakon">о спајању уз припајање Високе школе техничких струковних студија Чачак Факултету техничких наука Универзитета у Крагујевцу</p>
			<p class="centar">"Службени гласник РС", број 71 од 4. октобра 2019.</p>
			<p class="Basic-Paragraph">1. Овом одлуком врши се статусна промена – спајање уз припајање Високе школе техничких струковних студија Чачак, са седиштем у Чачку, Светог Саве 65, Факултету техничких наука Универзитета у Крагујевцу, са седиштем у Чачку, Светог Саве 65.</p>
			<p class="Basic-Paragraph">2. Факултет техничких наука Универзитета у Крагујевцу преузима имовину, права и обавезе Високе школе техничких струковних студија Чачак, са билансним стањем на дан 1. септембра 2019. године.</p>
			<p class="Basic-Paragraph">3. Факултет техничких наука Универзитета у Крагујевцу преузима запослене на Високој школи техничких струковних студија Чачак као и матичне књиге студената, архиву и другу евиденцију Високе школе техничких струковних студија Чачак.</p>
			<p class="Basic-Paragraph">4. Висока школа техничких струковних студија Чачак престаје са радом даном брисања из регистра код надлежног суда.</p>
			<p class="Basic-Paragraph">5. Факултет техничких наука Универзитета у Крагујевцу ускладиће статут и друге опште акте, као и организацију и рад, са овом одлуком у року од 60 дана од дана ступања на снагу ове одлуке.</p>
			<p class="Basic-Paragraph">6. Студенти Високе школе техничких струковних студија Чачак уписани на студијске програме закључно са школском 2019/2020. годином настављају студије на Факултету техничких наука Универзитета у Крагујевцу по започетом наставном плану и програму, условима и правилима студија, у складу са законом.</p>
			<p class="Basic-Paragraph">7. До добијања решења о измени дозволе за рад Факултета техничких наука Универзитета у Крагујевцу, Висока школа техничких струковних студија Чачак наставља извођење акредитованих студијских програма, у складу са важећом дозволом за рад.</p>
			<p class="Basic-Paragraph">8. Ова одлука ступа на снагу осмог дана од дана објављивања у „Службеном гласнику Републике Србијеˮ.</p>
			<p class="potpis">05 број 022-9790/2019</p>
			<p class="potpis">У Београду, 3. октобра 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
	</div>


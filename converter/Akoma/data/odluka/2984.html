


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p class="broj">&nbsp;</p>
				<p>На основу члана 9. ст. 1. и 5. Закона о стратешкој процени утицаја на животну средину („Службени гласник РС”, бр. 135/04 и 88/10),</p>
				<p>Републичка агенција за просторно планирање доноси</p>
				<p class="odluka-zakon">&nbsp;</p>
				<p class="naslov">ОДЛУКУ</p>
				<p class="naslov" style="margin-top: 0">о изради Стратешке процене утицаја измена и допуна Просторног плана подручја посебне намене транснационалног гасовода „Јужни ток” на животну средину</p>
				<p class="clan" style="margin-top: 0">"Службени гласник РС", број 113 од 22. октобра 
				2014.</p>
				<p class="naslov">&nbsp;</p>
				<p>1. Приступа се изради Стратешке процене утицаја измена и допуна Просторног плана подручја посебне намене транснационалног гасовода „Јужни ток” на животну средину (у даљем тексту: Стратешка процена).</p>
				<p>2. Разлози за израду Стратешке процене дефинисани су на основу територијалног обухвата и могућих утицаја измена и допуна Просторног плана подручја посебне намене транснационалног гасовода „Јужни ток” (у даљем тексту: измене и допуне Просторног плана) на животну средину, на следећи начин:</p>
				<p>– значај измена и допуна Просторног плана на заштиту животне средине и одрживи развој произилази из потребе да се заштити животна средина, природне вредности и обезбеди одрживи развој на подручју измене и допуне Просторног плана;</p>
				<p>– могући утицај на ваздух, воде, земљиште, биљни и животињски свет, инфраструктурне, индустријске и друге објекте, друге створене вредности, као и потребе да се приликом планирања просторног развоја сагледају питања могућег утицаја на околни простор;</p>
				<p>– потреба да се у планирању просторног развоја подручја обухваћеног изменама и допунама Просторног плана сагледају стратешка питања заштите животне средине, у складу са критеријумима из члана 6. Закона о стратешкој процени утицаја на животну средину, предложе мере које је потребно предузети како би се евентуални значајни утицаји на животну средину спречили, отклонили или смањили на минимум;</p>
				<p>– чињеница да измене и допуне Просторног плана представљају оквир за реализацију изградње планираног транснационалног гасовода „Јужни ток” за транспорт, складиштење и дистрибуцију гаса.</p>
				<p>3. Стратешка процена се ради за оквирно подручје измене и допуне Просторног плана које обухвата делове подручја општина: Жабаљ, Бечеј, Ада, Сента, Кањижа, Србобран и Темерин.</p>
				<p>На територији општине Жабаљ обухвата КО: Госпођинци и Чуруг.</p>
				<p>На територији општине Бечеј обухвата КО: Бачко Градиште, Бечеј, Бачко Петрово Село и Радичевић.</p>
				<p>На територији општине Ада обухвата КО: Ада, Мол, Утрине и Оборњача.</p>
				<p>На територија општине Сента обухвата КО: Сента и Торњош. </p>
				<p>На територији општине Кањижа обухвата КО: Трешњевац, Велебит, Кањижа, Мартонош, Хоргош, Ором и Мале Пијаце.</p>
				<p>На територији општине Србобран обухвата КО: Србобран, Надаљ I и Турија.</p>
				<p>На територији општине Темерин обухвата КО: Темерин.</p>
				<p>У фази израде Нацрта измена и допуна Просторног плана, биће утврђена коначна граница измена и допуна Просторног плана. </p>
				<p>4. Израда Стратешке процене је заснована на студијско-аналитичкој документацији из области просторног планирања, заштите животне средине, заштите природе и другој релевантној документацији.</p>
				<p>5. Стратешком проценом биће разматрана питања заштите ваздуха, вода, земљишта, живог света, природе и природних добара, као и друга питања за која се у току израде утврди да захтевају одговарајућу обраду.</p>
				<p>Стратешком проценом неће бити разматрана питања везана за јонизујуће зрачење, јер на подручју измене и допуне Просторног плана нема загађивача који емитују такав негативан утицај.</p>
				<p>6. Извештај о стратешкој процени, као документ којим се описују, вреднују и процењују могући значајни утицаји на животну средину до којих може доћи имплементацијом измена и допуна Просторног плана и одређују мере за смањење негативних утицаја на животну средину, садржи:</p>
				<p>– полазне основе Стратешке процене: обухват, предмет и циљеви измена и допуна Просторног плана, захтеви заштите животне средине из релевантних планских и других докумената; </p>
				<p>– опште и посебне циљеве Стратешке процене и индикаторе;</p>
				<p>– процену могућих утицаја на животну средину: приказ стања животне средине на подручју измена и допуна Просторног плана, варијанте развоја планског подручја укључујући сценарио нултог развоја и варијанте развоја и заштите планског подручја повољне са аспекта заштите животне средине, процену утицаја варијантних решења на животну средину, опис мера за спречавање и ограничавање негативних и увећање позитивних утицаја на животну средину, поређење варијантних решења и приказ разлога за избор најповољнијег, процену утицаја планских решења на животну средину, опис мера за спречавање и ограничавање негативних и увећање позитивних утицаја на животну средину, начин на који су при процени узети у обзир елементи животне средине и карактеристике утицаја;</p>
				<p>– смернице за израду стратешких процена на нижим хијерархијским нивоима;</p>
				<p>– програм праћења стања животне средине у току спровођења измена и допуна Просторног плана;</p>
				<p>– приказ коришћене методологије;</p>
				<p>– приказ начина одлучивања, опис разлога одлучујућих за избор измена и допуна Просторног плана са аспекта разматраних варијантних решења и приказ начина на који су питања животне средине укључена у измене и допуне Просторног плана; </p>
				<p>– учешће заинтересованих страна у поступку израде и разматрања Извештаја о стратешкој процени; </p>
				<p>– извод из Стратешке процене (закључак – нетехнички резиме) </p>
				<p>– и друге податке од значаја за стратешку процену.</p>
				<p>7. Носилац израде Стратешке процене је Републичка агенција за просторно планирање. </p>
				<p>Стратешка процена се обавља у складу са европским и међународним принципима теорије и добре праксе у изради стратешке процене утицаја на животну средину за исту врсту планских докумената. Стручни тим за израду Стратешке процене биће састављен од стручњака одговарајућег профила.</p>
				<p>8. Министарства, посебне организације, јавна предузећа и установе надлежне за послове пољопривреде, шумарства и водопривреде, саобраћаја, телекомуникација, енергетике, економије и регионалног развоја, туризма, заштите животне средине и просторног планирања, заштите споменика културе, заштите природе као и други заинтересовани органи и организације, доставиће у року од 30 дана од дана ступања на снагу ове одлуке све расположиве податке, услове и документацију од значаја за израду Стратешке процене из делокруга свог рада носиоцу израде Стратешке процене.</p>
				<p>9. Рок за израду Стратешке процене је 6 (шест) месеци од дана ступања на снагу Одлуке о изради измена и допуна Просторног плана.</p>
				<p>10. Учешће јавности у разматрању Извештаја о стратешкој процени обезбеђује се у оквиру јавног увида о Нацрту измена и допуна Просторног плана, у трајању од 30 дана, у зградама скупштина општина које су у обухвату измена и допуна Просторног плана.</p>
				<p>11. Средства за израду Извештаја о стратешкој процени утицаја обезбедиће Привредно друштво „SOUTH STREAM”, друштво са ограниченом одговорношћу из Новог Сада.</p>
				<p>12. Одлука о изради Стратешке процене је саставни део Одлуке о изради измена и допуна Просторног плана.</p>
				<p>13. Ову одлуку објавити у „Службеном гласнику Републике Србије”.</p>
				<p>14. Ова одлука ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 350-452-11/2014-01</p>
				<p class="potpis">У Београду, 20. октобра 2014. године</p>
				<p class="potpis"><span class="bold">Републичка агенција за просторно планирање</span></p>
				<p class="potpis">Директор,</p>
				<p class="potpis">мр <span class="bold">Драган Дунчић,</span> с.р.</p>
	</div>


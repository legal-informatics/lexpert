


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p>На основу чл. 11. и 139–244. Закона о привредним друштвима („Службени гласник РС”, бр. 36/11 и 99/11) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12), 
	</p>
	<p>Влада доноси </p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ОДЛУКУ</p>
	<p class="naslov" style="margin-top: 0">о оснивању Друштва с ограниченом одговорношћу „Нано центар Србија” у Београду</p>
	<p class="naslov" style="margin-top: 0"><span style="font-weight: 400">
	"Службени гласник РС", број 75 од 25. августа 2013.</span></p>
	<p class="naslov">&nbsp;</p>
	<p class="clan">I. ОСНОВНЕ ОДРЕДБЕ</p>
	<p class="clan">Члан 1.</p>
	<p>Оснива се Друштво с ограниченом одговорношћу „Нано центар Србија” у Београду, као једнодомно друштво с ограниченом одговорношћу, које пружа услуге коришћења научноистраживачке опреме у државној својини и врши организовано и систематско подстицање и усвајање нових знања и развоја стваралачког образовања, у складу са циљевима научноистраживачке делатности и Стратегијом научног и технолошког развоја Републике Србије за период од 2010. до 2015. године („Службени гласник РС”, број 13/10) и које послује у складу са прописима, којима се уређује правни положај привредних друштава (у даљем тексту: Друштво). 
	</p>
	<p class="clan">Члан 2.</p>
	<p>Друштво се оснива на неодређено време.</p>
	<p>Друштво има својство правног лица.</p>
	<p>Друштво послује средствима у државној својини.</p>
	<p>Друштво у правном промету са трећим лицима има сва овлашћења и иступа у своје име и за свој рачун.</p>
	<p class="clan">II. ПОСЛОВНО ИМЕ И СЕДИШТЕ ДРУШТВА</p>
	<p class="clan">Члан 3. </p>
	<p>Друштво послује под следећим пословним именом: Друштво с ограниченом одговорношћу „Нано центар Србија”. 
	</p>
	<p>Скраћено пословно име Друштва гласи: „Нано центар Србија” д.о.о.</p>
	<p class="clan">Члан 4. </p>
	<p>Седиште Друштва је у Београду, Немањина бр. 22–26.</p>
	<p class="clan">III. ПЕЧАТ И ШТАМБИЉ ДРУШТВА</p>
	<p class="clan">Члан 5.</p>
	<p>Друштво има печат и штамбиљ.</p>
	<p>Печат Друштва је округлог облика, пречника 32 mm, на коме је исписано пословно име Друштва и седиште Друштва на српском језику, ћириличким писмом.</p>
	<p>Штамбиљ Друштва је правоугаоног облика, дужине 55 mm и ширине 25 mm, на коме је исписано пословно име Друштва и седиште Друштва на српском језику, ћириличким писмом.</p>
	<p>Директор Друштва доноси одлуку којом се утврђује начин употребе и чувања печата и штамбиља Друштва.</p>
	<p class="clan">IV. ПОДАЦИ О ОСНИВАЧУ</p>
	<p class="clan">Члан 6.</p>
	<p>Оснивач Друштва је Република Србија, за коју на основу законског овлашћења оснивачка права врши Влада, Немањина 11 (у даљем тексту: Оснивач). 
	</p>
	<p class="clan">V. ДЕЛАТНОСТ ДРУШТВА</p>
	<p class="clan">Члан 7.</p>
	<p>Претежна делатност Друштва је:</p>
	<p>72.19 Истраживање и развој у осталим природним и техничко-технолошким наукама.</p>
	<p>Oстале делатности Друштва су:</p>
	<p>63.99 Информационе услужне делатности</p>
	<p>74.90 Остале стручне, научне и техничке делатности </p>
	<p>77.39 Изнајмљивање и лизинг осталих машина и опреме</p>
	<p>82.11 Комбиноване канцеларијско-административне услуге</p>
	<p>82.30 Организовање састанака и сајмова</p>
	<p>82.99 Остале услужне активности подршке пословању.</p>
	<p>Друштво може да обавља и друге делатности, укључујући послове спољнотрговинског промета и услуга у спољнотрговинском промету из оквира своје делатности, у складу са законом и овом одлуком.</p>
	<p class="clan">Члан 8.</p>
	<p>Друштво у оквиру обављања својих делатности стиче средства из:</p>
	<p>1) прихода остварених обављањем делатности;</p>
	<p>2) финансијских кредита;</p>
	<p>3) донација и помоћи;</p>
	<p>4) буџета Републике Србије;</p>
	<p>5) других извора у складу са законом.</p>
	<p class="clan">VI. ОСНОВНИ КАПИТАЛ</p>
	<p class="clan">Члан 9.</p>
	<p>Укупан уписани новчани капитал Друштва износи 1.000 динара (словима: хиљаду динара).</p>
	<p>Укупан уплаћени новчани капитал Друштва износи 1.000 динара (словима: хиљаду динара).</p>
	<p>Трошкове оснивања Друштва сноси Оснивач.</p>
	<p class="clan">VII. РАСПОДЕЛА ДОБИТИ</p>
	<p class="clan">Члан 10.</p>
	<p>Добит Друштва, утврђена у складу са законом може се расподелити за повећање основног капитала, резерве или друге намене у складу са законом и овом одлуком.</p>
	<p>Одлуку о расподели добити доноси Скупштина Друштва, уз сагласност Оснивача.</p>
	<p class="clan">VIII. ЗАСТУПАЊЕ ДРУШТВА</p>
	<p class="clan">Члан 11.</p>
	<p>Друштво у пословима унутрашњег и спољнотрговинског промета заступа директор Друштва без ограничења. 
	</p>
	<p>Директор може у оквиру својих овлашћења дати другом лицу писано пуномоћје за заступање Друштва.</p>
	<p class="clan">IX. ОРГАНИ ДРУШТВА</p>
	<p class="clan">Члан 12.</p>
	<p>Управљање друштвом је организовано као једнодомно. Органи Друштва су скупштина и директор. 
	</p>
	<p>Овлашћења и делокруг рада органа из става 1. овог члана утврђују се у складу са Законом о привредним друштвима.</p>
	<p class="clan">X. СКУПШТИНА ДРУШТВА</p>
	<p class="clan">Члан 13.</p>
	<p>Овлашћења Скупштине Друштва врши Оснивач, преко овлашћених представника. 
	</p>
	<p>Представнике у Скупштини Друштва одређује Оснивач.</p>
	<p class="clan">Члан 14.</p>
	<p>Скупштина Друштва:</p>
	<p>1) надзире рад директора и усваја извештаје директора;</p>
	<p>2) усваја финансијске извештаје;</p>
	<p>3) доноси годишњи програм рада и финансијског пословања Друштва;</p>
	<p>4) именује интерног ревизора и утврђује накнаду за његов рад;</p>
	<p>5) одлучује о повећању и смањењу основног капитала Друштва;</p>
	<p>6) одлучује о расподели добити;</p>
	<p>7) одлучује о промени делатности;</p>
	<p>8) одлучује о утврђивању зараде директора; </p>
	<p>9) одлучује о статусним променама, промени правне форме и престанку Друштва;</p>
	<p>10) одлучује о промени пословног имена и седишта Друштва;</p>
	<p>11) одлучује о давању одобрења на правне послове директора и других повезаних лица са Друштвом;</p>
	<p>12) одлучује о стицању, продаји, давању у закуп, залагању или другом располагању имовином велике вредности, у складу са законом којим се уређује правни положај привредних друштава;</p>
	<p>13) одлучује о измени оснивачког акта;</p>
	<p>14) одлучује о образовању огранка Друштва и давању пословног пуномоћја огранцима;</p>
	<p>15) одлучује о другим питањима из делокруга Скупштине у складу са законом и овом одлуком.</p>
	<p>Одлуке из става 1. тач. 2), 3), 5), 6), 7), 9), 10) и 13) овог члана Скупштина Друштва доноси уз сагласност Оснивача.</p>
	<p class="clan">Члан 15.</p>
	<p>Скупштина доноси Пословник о свом раду.</p>
	<p>Скупштина доноси одлуке обичном већином гласова присутних чланова.</p>
	<p>Скупштина одлучује већином од две трећине од укупног броја гласова свих чланова друштва о: 
	</p>
	<p>1) повећању или смањењу основног капитала;</p>
	<p>2) статусним променама и променама правне форме;</p>
	<p>3) доношењу одлуке о ликвидацији друштва или подношењу предлога за покретање стечаја;</p>
	<p>4) расподели добити и начину покрића губитка.</p>
	<p class="clan">XI. ДИРЕКТОР ДРУШТВА</p>
	<p class="clan">Члан 16.</p>
	<p>Директора именује и разрешава Оснивач, на предлог министра надлежног за научноистраживачку делатност. 
	</p>
	<p class="clan">Члан 17.</p>
	<p>Директор Друштва:</p>
	<p>1) заступа Друштво;</p>
	<p>2) организује и води пословање Друштва, у складу са законом и овом одлуком; 
	</p>
	<p>3) сазива седнице Скупштине Друштва; </p>
	<p>4) предлаже доношење одлука из делокруга Скупштине Друштва;</p>
	<p>5) спроводи одлуке Скупштине Друштва; </p>
	<p>6) закључује уговоре о кредиту; </p>
	<p>7) одлучује о правима, обавезама и одговорностима запослених у Друштву, у складу са законом којим се уређују радни односи;</p>
	<p>8) доноси акт о организацији и систематизацији послова и друга општа акта Друштва, у складу са законом и овом одлуком;</p>
	<p>9) обавља друге послове који нису у надлежности Скупштине Друштва, у складу са законом и овом одлуком.</p>
	<p class="clan">XII. ИНТЕРНИ РЕВИЗОР</p>
	<p class="clan">Члан 18.</p>
	<p>Друштво има интерног ревизора кога бира и разрешава Скупштина Друштва, у складу са законом.</p>
	<p>Интерни ревизор:</p>
	<p>1) контролише веродостојност и комплетност финансијских извештаја Друштва;</p>
	<p>2) контролише усклађеност пословања Друштва са законом, другим прописима и актима Друштва;</p>
	<p>3) врши надзор над спровођењем рачуноводствених политика и финансијским извештавањем;</p>
	<p>4) проверава спровођење политика управљања ризицима;</p>
	<p>5) прати усклађеност организације и деловања Друштва са кодексом корпоративног управљања;</p>
	<p>6) вреднује политике и процесе у друштву и предлаже њихово унапређење;</p>
	<p>7) обавља и друге послове у складу са законом.</p>
	<p class="clan">Члан 19.</p>
	<p>Интерни ревизор Друштва извештава Скупштину Друштва о:</p>
	<p>1) веродостојности и потпуности финансијских извештаја Друштва;</p>
	<p>2) основаности предлога за расподелу добити;</p>
	<p>3) другим питањима од значаја за оцену законитости и целисходности поступања у спровођењу пословне политике и пословања Друштва.</p>
	<p>Интерни ревизор подноси извештај по питањима из става 1. овог члана најмање једанпут годишње приликом разматрања годишњег финансијског извештаја, а по потреби и у току године када то затражи Скупштина Друштва или Оснивач.</p>
	<p>У извршавању своје дужности интерни ревизор може прегледати сва документа Друштва, проверавати њихову веродостојност и податке који се у њима налазе, захтевати извештаје и објашњења директора и запослених и прегледати стање имовине Друштва.</p>
	<p>Интерни ревизор обавља и друге послове у складу са законом којим се уређује рачуноводство и ревизија и овом одлуком. 
	</p>
	<p class="clan">XIII. АКТИ И ДОКУМЕНТИ ДРУШТВА</p>
	<p class="clan">Члан 20.</p>
	<p>У Друштву се води књига удела, са подацима и на начин прописан законом којим се уређује правни положај привредних друштава.</p>
	<p class="clan">Члан 21.</p>
	<p>У Друштву се води књига одлука. </p>
	<p>У књигу одлука уносе се одлуке које доноси Скупштина Друштва.</p>
	<p class="clan">Члан 22.</p>
	<p>Акти Друштва су правилници и одлуке којима се, у складу са законом, уређују одређена питања.</p>
	<p>Измене и допуне правилника и одлука врше се на начин и по поступку који су одређени за њихово доношење.</p>
	<p class="clan">Члан 23.</p>
	<p>Друштво води пословне књиге и саставља и подноси рачуноводствене исправе и финансијске извештаје у складу са законом којим се уређује рачуноводство и ревизија.</p>
	<p class="clan">Члан 24.</p>
	<p>Друштво је дужно да држи и чува сва акта и документа Друштва у складу са законом којим се уређује правни положај привредних друштава.</p>
	<p class="clan">XIV. ЗАШТИТА ЖИВОТНЕ СРЕДИНЕ</p>
	<p class="clan">Члан 25.</p>
	<p>Друштво је, при обављању делатности, дужно да се стара о заштити животне средине, у складу са законом.</p>
	<p class="clan">XV. ВРЕМЕ ТРАЈАЊА ДРУШТВА</p>
	<p class="clan">Члан 26.</p>
	<p>Одлуку о престанку Друштва доноси Оснивач.</p>
	<p>Друштво престаје у случајевима предвиђеним законом.</p>
	<p class="clan">XVI. ПРЕЛАЗНЕ И ЗАВРШНЕ ОДРЕДБЕ</p>
	<p class="clan">Члан 27.</p>
	<p>До избора директора Друштва, дужност директора обављаће у својству вршиоца дужности директора Друштва, др Радомир Жикић, из Београда, Булевар Зорана Ђинђића бр. 123б/11, ЈМБГ:1305968751025, који ће извршити и судску оверу ове одлуке у складу са законом.</p>
	<p class="clan">Члан 28.</p>
	<p>Друштво почиње са радом даном регистрације у Регистар привредних субјеката, у складу са законом којим се уређује регистрација привредних субјеката. 
	</p>
	<p class="clan">Члан 29.</p>
	<p>Ову одлуку објавити у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">05 број 023-7075/2013</p>
	<p class="potpis" style="margin-top: 0">У Београду, 25. августа 2013. године 
	</p>
	<p class="potpis" style="margin-top: 0"><span class="bold">Влада</span></p>
	<p class="potpis" style="margin-top: 0">Председник,</p>
	<p class="potpis" style="margin-top: 0"><span class="bold">Ивица Дачић, 
	</span>с.р.</p>


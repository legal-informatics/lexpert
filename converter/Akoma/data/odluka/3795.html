


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 15. став 1. Закона о Народној банци Србије („Службени гласник РС”, бр. 72/2003, 55/2004 и 44/2010) и члана 31. ст. 7. и 8. Закона о добровољним пензијским фондовима и пензијским плановима („Службени гласник РС”, бр. 85/2005 и 31/2011),</p>
	<p>Извршни oдбор Народне банке Србије доноси</p>
	<p>&nbsp;</p>
	<p class="odluka-zakon" style="text-align: 0; line-height: 150%; margin-top: 0; margin-bottom: 0">ОДЛУКУ</p>
	<p class="naslov" style="text-align: 0; line-height: 150%; margin-top: 0">о ближим условима и максималним висинама улагања имовине добровољног пензијског фонда, као и начину улагања те имовине у иностранству</p>
	<p class="naslov" style="text-align: 0; line-height: 150%; margin-top: 0"><span style="font-weight: 400">"Службени гласник РС", број 
	43 од 14. јуна 2011.</span></p>
	<p class="naslov">&nbsp;</p>
	<p>1. Овом одлуком утврђују се ближи услови и максималне висине улагања имовине добровољног пензијског фонда (у даљем тексту: фонд), као и начин улагања имовине фонда у иностранству.</p>
	<p>2. Имовина фонда може се без ограничења улагати у дужничке хартије од вредности које издају Народна банка Србије и Република Србија, као и у дужничке хартије од вредности које издају аутономне покрајине и јединице локалне самоуправе у Републици Србији и друга правна лица уз гаранцију Републике Србије.</p>
	<p>3. Имовина фонда може се улагати до следећих износа: </p>
	<p>1) укупно до 50% имовине фонда у:</p>
	<p>– дужничке хартије од вредности које издају аутономне покрајине и јединице локалне самоуправе у Републици Србији, изузев хартија из тачке 2. ове одлуке,</p>
	<p>– дужничке хартије од вредности које у Републици Србији издају међународне финансијске институције чији је Република Србија члан, 
	</p>
	<p>– дужничке хартије од вредности које у иностранству издају међународне финансијске институције,</p>
	<p>– дужничке хартије од вредности које издају стране државе или страна правна лица с минималним кредитним рејтингом „А”, који су агенције за процену бонитета Standard&amp;Poor’s и Fitch-IBCA утврдиле с најмање „А”, односно Moody’s с најмање „А2”,</p>
	<p>– хипотекарне обвезнице које се издају на територији Републике Србије,</p>
	<p>– дужничке хартије од вредности које издају правна лица са седиштем у Републици Србији којима се тргује на организованом тржишту у Републици Србији, изузев хартија из тачке 2. ове одлуке,</p>
	<p>– краткорочне дужничке хартије од вредности које издају или за које гарантују банке са седиштем у Републици Србији у складу са законом којим се уређује тржиште капитала;</p>
	<p>2) укупно до 40% имовине фонда у:</p>
	<p>– акције које издају правна лица са седиштем у Републици Србији којима се тргује на организованом тржишту у Републици Србији,</p>
	<p>– акције страних правних лица које су листиране и којима се тргује на берзанским тржиштима држава чланица Европске уније, односно OECD-а; 
	</p>
	<p>3) укупно до 35% имовине фонда – у новчане депозите у банкама са седиштем у Републици Србији основаним у складу са законом којим се уређују банке;</p>
	<p>4) укупно до 5% имовине фонда – у инвестиционе јединице отворених инвестиционих фондова којима управљају друштва за управљање инвестиционим фондовима (у даљем тексту: друштво за управљање) са седиштем у Републици Србији, односно у државама чланицама Европске уније и OECD-а;</p>
	<p>5) укупно до 10% имовине фонда у:</p>
	<p>– депозитне потврде које издају банке са седиштем у Републици Србији,</p>
	<p>– депозитне потврде које издају банке са седиштем у државама чланицама Европске уније, односно OECD-а на основу депонованих хартија од вредности из члана 31. став 1, тач. 3, 4. и 7. Закона о добровољним пензијским фондовима и пензијским плановима (у даљем тексту: Закон);</p>
	<p>6) укупно до 5% имовине фонда – у непокретности на територији Републике Србије.</p>
	<p>Укупно улагање имовине фонда у иностранству по свим основама не може прећи износ од 10% имовине фонда.</p>
	<p>4. Дужничке хартије од вредности које издају аутономне покрајине и јединице локалне самоуправе у Републици Србији без гаранције Републике Србије, а у које се улаже имовина фонда – морају испуњавати следеће услове:</p>
	<p>– да је номинална вредност емисије ових хартија најмање 500.000.000 динара;</p>
	<p>– да се тим хартијама тргује на организованом тржишту, односно да је у проспекту или у обавештењу о издавању хартија од вредности јасно изражена намера подношења захтева за укључивање на организовано тржиште ако се емитују примарном емисијом;</p>
	<p>– да су аутономне покрајине, односно јединице локалне самоуправе у Републици Србији отворила рачун са искључивом наменом за отплату дуга по основу тих хартија на коме се у сваком тренутку налази износ потребан за измиривање обавеза по основу ових хартија за период од наредних годину дана;</p>
	<p>– да је кредитни рејтинг тих хартија који су агенције за процену бонитета Standard&amp;Poor’s и Fitch-IBCA, односно Moody’s утврдиле најмање на нивоу кредитног рејтинга Републике Србије.</p>
	<p>Изузетно од става 1. ове тачке, имовина фонда може се уложити у дужничке хартије од вредности које издају аутономне покрајине и јединице локалне самоуправе у Републици Србији које не испуњавају услов из алинеје друге тог става, односно ако немају утврђен рејтинг агенције за процену бонитета из става 1, алинеја четврта, ове тачке, и то укупно до 5% имовине фонда. 
	</p>
	<p>5. Имовина фонда може се улагати у дужничке хартије од вредности које издају стране државе и дужничке хартије од вредности које међународне финансијске институције издају у иностранству – ако те хартије имају кредитни рејтинг који су агенције за процену бонитета Standard&amp;Poor’s и Fitch-IBCA утврдиле с најмање „А”, односно Moody’s с најмање „А2”.</p>
	<p>6. Имовина фонда може се улагати у дужничке хартије од вредности које издају правна лица са седиштем у иностранству под условом да се овим хартијама тргује на берзанском тржишту у тим државама и да је њихов кредитни рејтинг који су агенције за процену бонитета Standard and Poor’s и Fitch-IBCA утврдиле с најмање „А”, односно Moody’s с најмање „А2”.</p>
	<p>7. Хипотекарне обвезнице које се издају на територији Републике Србије, а у које се улаже имовина фонда – морају испуњавати следеће услове:</p>
	<p>– да је њихов издавалац банка;</p>
	<p>– да је номинална вредност емисије тих обвезница најмање 500.000.000 динара;</p>
	<p>– да је однос између тржишне вредности заложене непокретности на коју су ове обвезнице издате и самих обвезница најмање 1,5 : 1.</p>
	<p>8. Дужничке хартије од вредности које издају правна лица са седиштем у Републици Србији, изузев хартија из тачке 2. ове одлуке, које испуњавају услов да се њима тргује на организованом тржишту у Републици Србији, односно да је у проспекту јасно изражена намера подношења захтева за укључивање на организовано тржиште ако се емитују примарном емисијом – морају испуњавати и услов да је њихов кредитни рејтинг рангиран на начин утврђен у тачки 4. став 1, алинеја четврта, ове одлуке.</p>
	<p>Изузетно од става 1. ове тачке, имовина фонда може се уложити у дужничке хартије од вредности које издају правна лица са седиштем у Републици Србији чији рејтинг нису утврдиле агенције за процену бонитета из тачке 5. ове одлуке, и то укупно до 5% имовине фонда. 
	</p>
	<p>9. Акције правних лица са седиштем у Републици Србији у које се улаже имовина фонда морају испуњавати следеће услове:</p>
	<p>– да се њима тргује методом континуираног трговања на берзи;</p>
	<p>– да је минимално време пословања издаваоца тих акција две године; </p>
	<p>– да је њихова тржишна капитализација у слободном промету, израчуната у складу са актима берзе, најмање 100.000.000 динара.</p>
	<p>10. Имовина фонда може се уложити у акције страних правних лица које су листиране и којима се тргује на берзанским тржиштима држава чланица Европске уније, односно OECD-а под следећим условима:</p>
	<p>– да је седиште ових правних лица у тим државама;</p>
	<p>– да су ове акције најмање годину дана увршћене у службену котацију берзе (листинг) у тим државама; 
	</p>
	<p>– да тржишна капитализација тих акција износи најмање 300.000.000 евра.</p>
	<p>11. У новчане депозите код једне банке или више међусобно повезаних банака може се улагати највише 5% имовине фонда.</p>
	<p>Имовина фонда не може се улагати у новчане депозите код кастоди банке и код банке која је оснивач друштва за управљање фондом, односно код банке која је директно повезано лице са оснивачем тог друштва.</p>
	<p>12. Отворени инвестициони фонд којим управља друштво за управљање са седиштем у Републици Србији, а у чије инвестиционе јединице фонд може да улаже своју имовину – мора испуњавати следеће услове:</p>
	<p>– да нето имовина отвореног инвестиционог фонда износи најмање једну милијарду динара;</p>
	<p>– да отвореним инвестиционим фондом не управља друштво за управљање које је лице из члана 33. тачка 5. Закона; 
	</p>
	<p>– да инвестициона политика отвореног инвестиционог фонда искључиво предвиђа улагања која задовољавају услове за улагање прописане инвестиционом политиком фонда чија се имовина улаже.</p>
	<p>13. Отворени инвестициони фондови којима управљају друштва за управљање са седиштем у државама чланицама Европске уније, односно OECD-а, а у чије инвестиционе јединице фонд може да улаже своју имовину, морају испуњавати следеће услове:</p>
	<p>– да нето имовина отвореног инвестиционог фонда износи најмање 100.000.000 евра;</p>
	<p>– услове из тачке 12, алинеје друга и трећа, ове одлуке;</p>
	<p>– да друштво за управљање, односно отворени инвестициони фонд којим управља друштво за управљање није регистрован у офшор зонама.</p>
	<p>14. Депозитне потврде које издају банке са седиштем у Републици Србији, а у које се улаже имовина фонда – морају да гласе на акције, а те акције морају да испуњавају услове прописане овом одлуком. 
	</p>
	<p>15. Депозитне потврде које издају банке са седиштем у државама чланицама Европске уније, односно OECD-а, а у које се улаже имовина фонда – морају да гласе на хартије од вредности које испуњавају услове прописане тач. 5, 6. и 10. ове одлуке.</p>
	<p>16. Имовина фонда може се уложити у непокретности на територији Републике Србије, у складу са Законом, искључиво ради давања тих непокретности у закуп и остваривања прихода по том основу.</p>
	<p>17. Улагањем у инвестиционе јединице отвореног инвестиционог фонда из тач. 12. и 13. ове одлуке фонд може стећи највише 10% нето имовине отвореног инвестиционог фонда.</p>
	<p>У инвестиционе јединице једног или више отворених инвестиционих фондова из тач. 12. и 13. ове одлуке којима управља исто друштво за управљање може се улагати највише 2% имовине фонда. 
	</p>
	<p>18. Имовина фонда не може се улагати у финансијске деривате.</p>
	<p>19. Имовином фонда не могу се заузимати непокривене кратке позиције (short selling).</p>
	<p>20. Имовина фонда не може се давати у зајам, нити друштво за управљање, за рачун фонда, може позајмљивати средства од других лица.</p>
	<p>21. Друштво за управљање фондом редовно, приликом сваке значајне промене услова инвестирања, а најмање једном у три године, врши ревизију своје инвестиционе политике. 
	</p>
	<p>При утврђивању начина спровођења начела улагања имовине фонда у инвестиционој политици тог фонда у складу с чланом 30. став 3. тачка 1. Закона, друштво за управљање фондом нарочито наводи: циљеве улагања имовине фонда које том политиком намерава да оствари; врсте и висине улагања средстава у портфолију; квантитативно одређен ниво кредитног и тржишног ризика који је спремно да преузме за сваку врсту улагања и за портфолио у целини, као и ризика ликвидности фонда; методе које је користило при одређивању нивоа поменутих ризика; опис поступка доношења инвестиционих одлука.</p>
	<p>Циљеви улагања имовине фонда из става 2. ове тачке треба да буду јасно и разумљиво одређени, исказани у апсолутним или релативним износима у односу на реперне вредности (benchmark), као и временски одређени.</p>
	<p>22. Друштво за управљање фондом дужно је да своје постојеће акте донете у складу са Одлуком о максималним висинама улагања имовине добровољног пензијског фонда, као и условима и начину улагања те имовине у иностранству („Службени гласник РС”, бр. 63/2007, 67/2007, 111/2009 и 34/2010) усклади са одредбама ове одлуке до 1. октобра 2011. године. 
	</p>
	<p>23. Друштво за управљање фондом дужно је да портфолио фонда којим управља усклади са одредбама ове одлуке до 1. новембра 2011. године, осим с тачком 11. став 2. те одлуке, с којом је дужно да овај портфолио усклади до 31. децембра 2011. године.</p>
	<p>24. Даном почетка примене ове одлуке престаје да важи Одлука о максималним висинама улагања имовине добровољног пензијског фонда, као и условима и начину улагања те имовине у иностранству („Службени гласник РС”, бр. 63/2007, 67/2007, 111/2009 и 34/2010), осим тачке 4. те одлуке, која престаје да важи даном ступања на снагу ове одлуке.</p>
	<p>25. Ова одлука ступа на снагу осмог дана од дана објављивања у „Службеном гласнику РС” и примењује се од 1. октобра 2011. године, осим тачке 3. став 1. одредбе под 3), 4) и 6), тачке. 4. и тач. од 11. до 17. те одлуке, које се примењују од дана ступања на снагу ове одлуке.</p>
	<p>&nbsp;</p>
	<p class="potpis" style="line-height: 150%; margin-top: 0">ИО НБС број 30</p>
	<p class="potpis" style="line-height: 150%; margin-top: 0">У Београду, 10. јуна 2011. године</p>
	<p class="potpis" style="line-height: 150%; margin-top: 0">Председавајући</p>
	<p class="potpis" style="line-height: 150%; margin-top: 0">Извршног одбора Народне банке Србије</p>
	<p class="potpis" style="line-height: 150%; margin-top: 0">гувернер</p>
	<p class="potpis" style="line-height: 150%; margin-top: 0">Народне банке Србије,</p>
	<p class="potpis" style="line-height: 150%; margin-top: 0">др <span class="bold">Дејан Шошкић, </span>с.р.</p>


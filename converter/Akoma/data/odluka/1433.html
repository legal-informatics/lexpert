


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p>На основу члана 33. ст. 2. и 3. и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p class="odluka-zakon">ОДЛУКУ</p>
				<p class="naslov">о образовању Радне групе за успостављање националне базе података за борбу против тероризма</p>
				<p class="auto-style1">"Службени гласник РС", број 80 од 29. 
				августа 2017.</p>
				<p>1. Oбразује се Радна група за успостављање националне базе података за борбу против тероризма (у даљем тексту: Радна група).</p>
				<p>2. Задатак Радне групе је да, на основу анализе компаративних законских решења и добре европске праксе за успостављање јединствене националне базе података у вези са тероризмом и унапређењем капацитета за ефикасну размену информација, као и одређеног модела за успостављање јединствене националне базе података и размену информација у вези са тероризмом:</p>
				<p>– изради предлог нормативног оквира који представља основ за успостављање националне базе података за борбу против тероризма;</p>
				<p>– успостави националну базу података за борбу против тероризма која обезбеђује ефикасну размену података и информација између надлежних државних органа.</p>
				<p>3. У Радну групу именују се:</p>
				<p>1) за председника:</p>
				<p>Мирослав Панић, саветник директора Безбедносно-информативне агенције;</p>
				<p>2) за заменика председника:</p>
				<p>Дејан Симић, заменик начелника Управе за супротстављање тероризму и међународном организованом криминалу у Безбедносно-информативној агенцији;</p>
				<p>3) за чланове:</p>
				<p>– Гордана Јанићијевић, заменик Републичког јавног тужиоца;</p>
				<p>– Јовица Јовановић, заменик Тужиоца за организовани криминал;</p>
				<p>– Игор Кецојевић, саветник директора Безбедносно-информативне агенције;</p>
				<p>– Александар Јовановић, заменик начелника Одељења за борбу против тероризма у Министарству унутрашњих послова;</p>
				<p>– мајор Мирослав Божовић, припадник Војнобезбедносне агенције у Министарству одбране;</p>
				<p>– Сања Дашић, виши саветник у Канцеларији Савета за националну безбедност и заштиту тајних података;</p>
				<p>– Златко Петровић, виши саветник у Министарству правде;</p>
				<p>– Ђорђије Вујичић, саветник у Управи за спречавање прања новца у Министарству финансија;</p>
				<p>4) за секретара:</p>
				<p>Емина Радосављевић, заменик шефа кабинета у Безбедносно-информативној агенцији.</p>
				<p>4. Радна група се образује на период до успостављања и отпочињања функционисања националне базе података за борбу против тероризма.</p>
				<p>5. У раду Радне групе, ради пружања стручне помоћи, могу учествовати представници других државних органа, организација и институција.</p>
				<p>6. Стручну и административно-техничку потпору раду Радне групе пружа Безбедносно-информативна агенција.</p>
				<p>7. За свој рад председник, заменик председника, чланови и секретар Радне групе, као и представници других државних органа, организација и институција, не примају накнаду за рад.</p>
				<p>8. Радна група о свом раду подноси извештај о раду надлежном одбору сваких 60 дана, а Влади сваких 90 дана.</p>
				<p>9. Ова одлука ступа на снагу осмог дана од дана објављивања у „Службеном гласнику Републике Србије”. </p>
				<p class="potpis">05 број 02-8014/2017</p>
				<p class="potpis">У Београду, 25. августа 2017. године</p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Ана Брнабић,</span> с.р. </p>
	</div>


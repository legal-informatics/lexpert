

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: center;
}
</style>


	<div class="story">
			<p class="Basic-Paragraph">На основу члана 46. став 1. Закона о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС, 98/13 – УС, 132/14, 145/14, 83/18, 31/19 и 37/19 – др. закон) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влада доноси</p>
			<p class="odluka-zakon">ОДЛУКУ</p>
			<p class="odluka-zakon">о изради Просторног плана подручја посебне намене „Липовица II” </p>
			<p class="centar">„Службени гласник РС“, број 42 од 14. јуна 2019.</p>
			<p class="Basic-Paragraph">1. Приступа се изради Просторног плана подручја посебне намене „Липовица II” (у даљем тексту: Просторни план).</p>
			<p class="Basic-Paragraph">2. Оквирна граница Просторног плана обухвата делове територије града Београда, градске општине Барајево, катастарске општине Барајево, и то: целу катастарску парцелу 5132/31 и део катастарске парцеле 5132/1. Оквирна граница обухвата Просторног плана дата је у Прилогу – Графички приказ оквирне границе обухвата Просторног плана, који је одштампан уз ову одлуку и чини њен саставни део. </p>
			<p class="Basic-Paragraph">Коначна граница обухвата Просторног плана биће дефинисана Нацртом просторног плана.</p>
			<p class="Basic-Paragraph">3. Услови и смернице планских документа вишег реда и развојних стратегија за израду Просторног плана, садржани су у: </p>
			<p class="Basic-Paragraph">1) Закону о Просторном плану Републике Србије од 2010. до 2020. године („Службени гласник РС”, број 88/10), којим се као приоритет дефинише безбедност живота и рада, безбедност у саобраћају, техничко и стручно јачање капацитета;</p>
			<p class="Basic-Paragraph">2) Стратегији полиције у заједници („Службени гласник РС”, број 43/13), којом је као први стратешки циљ дефинисано „успостављање савремених стандарда у раду полиције”, пре свега кроз развој полицијске обуке.</p>
			<p class="Basic-Paragraph">Израда Просторног плана заснива се на планској, студијској, техничкој и другој документацији, резултатима досадашњих истраживања и важећим документима у Републици Србији. </p>
			<p class="Basic-Paragraph">4. Планирање, уређење, заштита и коришћење простора заснива се на принципима уређења и коришћења простора утврђеним чланом 3. Закона о планирању и изградњи, као и другим важећим прописима Републике Србије.</p>
			<p class="Basic-Paragraph">5. Визија и дугорочни циљ планирања, коришћења, уређења и заштите планског подручја је реализација Пројекта изградње центра за специјалистичку обуку и усавршавање припадника полиције на локацији Липовица II у Београду у условима одрживог развоја планског подручја. </p>
			<p class="Basic-Paragraph">6. Концептуални оквир планирања, коришћења, уређења и заштите планског подручја заснива се на реализацији плана изградње центра за специјалистичку обуку и усавршавање припадника полиције на локацији Липовица II у Београду, који ће бити од стратешког значаја за ефикасну реализацију стручног оспособљавања и усавршавања полицијских службеника, као и за достизање стандарда по којима се спроводи полицијска обука у европским земљама. Будући центар ће обухватити наставне, смештајне, спортске и помоћне објекте, тактичку кућу и полигоне за извођење практичног дела обуке. Закључком Владе 05 број 351-11010/2018 од 16. новембра 2018. године, Пројекат изградње центра за специјалистичку обуку и усавршавање припадника полиције, на локацији Липовица II, на територији градске општине Барајево у Београду, утврђен је за пројекат од значаја за Републику Србију.</p>
			<p class="Basic-Paragraph">Просторни план ће садржати детаљну разраду, као и правила уређења, грађења и коришћења подручја.</p>
			<p class="Basic-Paragraph">7. Рок за израду Нацрта просторног плана је 12 месеци од дана ступања на снагу ове одлуке.</p>
			<p class="Basic-Paragraph">8. Средстава за израду Просторног плана обезбеђује Министарство унутрашњих послова.</p>
			<p class="Basic-Paragraph">9. Носилац израде Просторног плана је министарство надлежно за послове просторног планирања, у складу са чланом 47. став 1. Закона о планирању и изградњи.</p>
			<p class="Basic-Paragraph">Носилац израде Просторног плана дужан је да обезбеди прибављање мишљења, услова и сагласности надлежних органа и организација прописаних законом, као и да обезбеди сарадњу и усаглашавање ставова са свим релевантним субјектима планирања.</p>
			<p class="Basic-Paragraph">10. Органи, посебне организације, имаоци јавних овлашћења и друге институције, дужни су да на захтев носиоца израдe Просторног плана, у року утврђеном Законом о планирању и изградњи, доставе услове и све расположиве податке, без накнаде. </p>
			<p class="Basic-Paragraph">На захтев министарства надлежног за послове просторног планирања и урбанизма, надлежни органи, односно организације уступају постојеће копије топографског и катастарског плана, односно дигиталне записе, односно катастар подземних инсталација, односно ортофото снимке, без накнаде, у року утврђеном Законом о планирању и изградњи.</p>
			<p class="Basic-Paragraph">11. Нацрт Просторног плана биће изложен на јавни увид у трајању од 30 дана у седишту јединице локалне самоуправе која је у обухвату Просторног плана.</p>
			<p class="Basic-Paragraph">12. Одлука о изради Стратешке процене утицаја Просторног плана подручја посебне намене „Липовица II” на животну средину („Службени гласник РС”, број 23/19), чини саставни део ове одлуке.</p>
			<p class="Basic-Paragraph">13. Број примерака Просторног плана биће утврђен посебним актом Владе којим се утврђује Просторни план. </p>
			<p class="Basic-Paragraph">14. Одлука се објављује у Централном регистру планских докумената.</p>
			<p class="Basic-Paragraph">15. Ова одлука ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 350-5619/2019</p>
			<p class="potpis">У Београду, 13. јуна 2019. године</p>
			<p class="potpis"><span class="bold">Влада </span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
			<div>
				<div id="_idContainer000" class="auto-style1">
					<img src="http://www.pravno-informacioni-sistem.rs/SlGlasnikPortal/slike/Lipovica.png&amp;doctype=reg&amp;abc=cba&amp;eli=true&amp;eliActId=428574&amp;regactid=428574" alt="">
				</div>
			</div>
	</div>


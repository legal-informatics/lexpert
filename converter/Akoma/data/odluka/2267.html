


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	color: #008000;
}
</style>


	<div class="story">
				<p class="redakcijskipreciscentekst">Редакцијски пречишћен текст</p>
				<p>&nbsp;</p>
				<p>&nbsp;</p>
				<p>На основу члана 26. став 3. Закона о рачуноводству („Службени гласник РС”, број 62/13) и члана 18. став 1. тачка 3. Закона о Народној банци Србије („Службени гласник РС”, бр. 72/03, 55/04, 85/05 – др. закон, 44/10, 76/12, 106/12, 14/15 и 40/15 – одлука УС),</p>
				<p>Гувернер Народне банке Србије доноси</p>
				<p class="odluka-zakon">ОДЛУКУ</p>
				<p class="odluka-zakon">о обрасцима и садржини позиција у обрасцима финансијских извештаја за банке</p>
				<p class="centar">"Службени гласник РС", бр. 101 од 10. новембра 
				2017, 38 од 18. маја 2018, 103 од 26. децембра 2018.</p>
				<p class="clan">I. УВОДНЕ ОДРЕДБЕ</p>
				<p>1. Овом одлуком се за банке прописују обрасци финансијских извештаја и садржина позиција у обрасцима <span class="italik">Биланс стања, Биланс успеха, Извештај о осталом резултату, Извештај о променама на капиталу </span>и<span class="italik"> Извештај о токовима готовине</span>.</p>
				<p>Матично правно лице доставља све обрасце из става 1. ове тачке и на њима ставља назнаку „консолидовани”, а правно лице које је постало матично у извештајној години на свим обрасцима ставља ознаку „новоконсолидовани”.</p>
				<p>Обрасци из става 1. ове тачке су, као прилози 1, 2, 3, 4 и 5, одштампани уз ову одлуку и њен су саставни део.</p>
				<p>2. При попуњавању образаца из тачке 1. ове одлуке, подаци се уносе на одређене позиције у колонама за текућу и претходну годину с група рачуна и рачуна прописаних одлуком којом се уређују Контни оквир и садржина рачуна у Контном оквиру за банке.</p>
				<p>Банка уноси податке на одређене позиције у колони која означава почетно стање претходне године (колона 7 обрасца <span class="italik">Биланс стања</span>) у случајевима предвиђеним МРС 1, односно када:</p>
				<p>– ретроспективно примењује рачуноводствену политику;</p>
				<p>– ретроспективно преправља ставке у својим финансијским извештајима;</p>
				<p>– рекласификује ставке у својим финансијским извештајима;</p>
				<p>– врши ретроспективну примену, ретроспективно преправљање или рекласификације који имају материјално значајан ефекат на информације у обрасцу <span class="italik">Биланс стања</span> на почетку претходног периода.</p>
				<p>У обрасце из тачке 1. ове одлуке износи се уписују у хиљадама динара.</p>
				<p>У образац <span class="italik">Биланс стања</span> уписују се нето износи (салдо на рачуну умањен за припадајући део рачуна исправке вредности).</p>
				<p>3. Банка код које је настала статусна промена или је над њом отворен поступак стечаја, односно ликвидације, у одобреном финансијском извештају приказује обједињене податке за цео извештајни период, у нето износу, након пребијања резултата пре и после промене, и на свим обрасцима ставља назнаку „СТАТУСНА ПРОМЕНА”, „СТЕЧАЈ” или „ЛИКВИДАЦИЈА”.</p>
				<p>Банка која је настала оснивањем, после статусне промене, односно продаје у стечају – податке приказује као новооснована банка, с тим што се на свим обрасцима ставља назнака „НОВО ОСНИВАЊЕ” или „ПРОДАЈА”.</p>
				<p class="v2-clan-left-1">3а. Банка којој се припаја друга банка 
				своје финансијске извештаје саставља са стањем на уговорени 
				датум припајања, односно са стањем на датум уписа припајања у 
				регистар привредних друштава ако се та два датума разликују.</p>
				<p class="v2-clan-left-1">Финансијске извештаје из става 1. ове 
				тачке, са извештајем спољног ревизора о обављеној ревизији тих 
				извештаја, банка доставља Народној банци Србије у року од 60 
				дана од дана уписа припајања из тог става у регистар привредних 
				друштава.</p>
				<p class="v2-clan-left-1">Банка којој се припаја друга банка 
				дужна је да у билансу успеха за период од почетка године до 
				уговореног датума припајања, односно до датума уписа припајања у 
				регистар привредних друштава ако се та два датума разликују – 
				обухвати и обелодани све ефекте стицања имовине и преузетих 
				обавеза друге банке, укључујући и приходе од повољне куповине, 
				без обзира на то када је стекла власништво у тој банци.</p>
				<p class="hide-change">*Службени гласник РС, број 103/2018</p>
				<p class="clan">II. САДРЖИНА ПОЗИЦИЈА У ОБРАСЦУ <span class="italik">БИЛАНС СТАЊА</span></p>
				<p>4. У образац <span class="italik">Биланс стања </span>банка уноси податке у колоне 5, 6 и 7, према садржини прописаној за сваку од позиција тог обрасца.</p>
				<p>5. Под ознаком АОП 0001 – Готовина и средства код централне банке, исказују се готовина у динарима и страној валути, односно готовина на жиро и текућим рачунима, готовина у благајни и остала новчана средства у динарима и страној валути, злато и остали племенити метали, депоновани вишкови ликвидних средстава банке код Народне банке Србије и средства обавезне резерве у страној валути издвојена на посебним рачунима код Народне банке Србије 
				<span class="v2-clan-left-1">(групе 00 без 002, 05 без 050, 052 
				и дела 059, 07, рачуни 010, 025, 060, 085, 196 и 296 и делови 
				рачуна 009, 019, 029, 069, 089, 199 и 299)</span>.</p>
				<p class="hide-change">*Службени гласник РС, број 38/2018</p>
				<p>6. Под ознаком АОП 0002 – Заложена финансијска средства, исказују се сва финансијска средства која су дата као залога и за која постоји право поновне залоге или продаје а која су као таква евидентирана у оквиру ванбилансне евиденције (рачун 919). Заложена финансијска средства исказују се у билансу стања као посебна позиција активе, уз истовремено умањење одговарајућих позиција финансијских средстава у активи (на класама 0, 1 и 2) за вредност финансијског средства које је дато за обезбеђење обавеза банке. </p>
				<p>7. Под ознаком АОП 0003 – Потраживања по основу деривата, исказују се потраживања по основу деривата, изузев деривата намењених заштити од ризика, у динарима и страној валути, која укључују и све ефекте промене вредности тих деривата евидентиране у оквиру прихода и расхода од промене вредности деривата (рачуни 125 и 225).</p>
				<p>8. Под ознаком АОП 0004 – Хартије од вредности, исказују се хартије од вредности које се вреднују по фер вредности кроз биланс успеха у динарима и страној валути, хартије од вредности у динарима и страној валути које се вреднују по фер вредности кроз остали резултат, хартије од вредности у динарима и страној валути које се вреднују по амортизованој вредности (рачуни 120, 122, 124, 220, 222, 224, 129 и 229).</p>
				<p>9. Под ознаком АОП 0005 – Кредити и потраживања од банака и других финансијских организација, исказују се кредити и остала потраживања од банака у динарима и страној валути који су као такви приказани у обрасцу прописаном одлуком којом се уређују прикупљање, обрада и достављање података о стању и структури рачуна из контног оквира (у даљем тексту: образац ССКР) – Секторска структура – шифра 1 (без шифре 17), шифра 70 и делови шифара 71 и 74, као и готовина на девизним рачунима банке. У оквиру ове позиције исказују се и сва потраживања по основу камата, накнада и провизија, укључујући и активна временска разграничења која се односе на разграничена потраживања по наведеним основима, у вези с кредитима и потраживањима од банака, а која су као таква приказана у оквиру обрасца ССКР (Секторска структура – шифра 1 (без шифре 17), шифра 70 и делови шифара 71 и 74) (002, група 01 без 010 и дела 019, група 06 без 060 и дела 069, групе 10, 11, 16, 20, 21 и 26, потраживања за камату, накнаду и провизију с рачуна 020, 028, 080 и 088, 190, 191, 290 и 291, 493 и 593 као одбитна ставка, рачуни 050 и 052 и делови рачуна 009, 029, 059, 089, 199 и 299).</p>
				<p>10. Под ознаком АОП 0006 – Кредити и потраживања од комитената, исказују се кредити и остала потраживања од осталих комитената у динарима и страној валути који су као такви приказани у оквиру обрасца ССКР (Секторска структура – шифра 17 и све остале шифре, осим шифре 70 и делова шифара 71 и 74). У оквиру ове позиције исказују се и сва потраживања по основу камата, накнада и провизија, укључујући и активна временска разграничења која се односе на разграничена потраживања по основу камата, накнада и провизија, у вези с кредитима и потраживањима од комитената, а која су као таква приказана у оквиру обрасца ССКР – Секторска структура – шифра 17 и све остале шифре осим шифре 70 и делова шифара 71 и 74 (група 01 без 010 и дела 019, група 06 без 060 и дела 069, групе 10, 11, 16, 20, 21 и 26, потраживања за камату, накнаду и провизију с рачуна 020, 028, 080 и 088, 190, 191, 290 и 291, 493 и 593 као одбитна ставка и делови рачуна 029, 089, 199, 299).</p>
				<p>11. Под ознаком АОП 0007 – Промене фер вредности ставки које су предмет заштите од ризика, исказују се промене фер вредности кредита, депозита и осталих ставки заштите од ризика по основу макро хеџинга у динарима и страној валути, које укључују све ефекте промене фер вредности који су евидентирани у оквиру прихода и расхода (рачуни 123 и 223).</p>
				<p>12. Под ознаком АОП 0008 – Потраживања по основу деривата намењених заштити од ризика, исказују се потраживања у динарима и страној валути по основу наведених деривата, који се могу односити на заштиту од ризика и групе финансијских инструмената и појединачних финансијских инструмената (рачуни 126 и 226).</p>
				<p>13. Под ознаком АОП 0009 – Инвестиције у придружена друштва и заједничке подухвате, исказују се наведене инвестиције у динарима и страној валути (рачуни 130, 131, 230 и 231, као и део рачуна 139 и 239).</p>
				<p>14. Под ознаком АОП 0010 – Инвестиције у зависна друштва, исказују се учешћа у капиталу зависних друштава у динарима и страној валути (рачуни 132 и 232, као и део рачуна 139 и 239).</p>
				<p>15. Под ознаком АОП 0011 – Нематеријална имовина, исказују се улагања у одредиво немонетарно средство без физичког садржаја које служи за пружање услуга, за изнајмљивање другим лицима или се користи у административне сврхе (група рачуна 33).</p>
				<p>16. Под ознаком АОП 0012 – Некретнине, постројења и опрема, исказују се земљиште, грађевински објекти, опрема, остала основна средства, основна средства у припреми, основна средства узета у лизинг и улагања у туђа основна средства (група рачуна 34).</p>
				<p>17. Под ознаком АОП 0013 – Инвестиционе некретнине, исказују се некретнине (земљиште или зграда, или део зграде, или и једно и друго) које власник (или корисник основног средства узетог у лизинг) држи ради остваривања прихода од издавања некретнина или ради увећања вредности капитала, или и једног и другог, али не ради употребе за сопствене потребе или продаје у оквиру редовног пословања (група рачуна 35).</p>
				<p>18. Под ознаком АОП 0014 – Текућа пореска средства, исказују се текућа пореска средства по основу више плаћеног пореза на добит из текућег и претходних периода (рачун 034 и део 039).</p>
				<p>19. Под ознаком АОП 0015 – Одложена пореска средства, исказују се одложена пореска средства пренета из претходне године и пореска средства креирана у току године (група рачуна 37).</p>
				<p>20. Под ознаком АОП 0016 – Стална средства намењена продаји и средства пословања које се обуставља, исказују се стална средства намењена продаји и средства пословања које се обуставља (група рачуна 36).</p>
				<p>21. Под ознаком АОП 0017 – Остала средства, исказују се остала потраживања и активна временска разграничења – у динарима и страној валути, залихе и порез на додату вредност (група рачуна 03 без рачуна 034, група рачуна 09, рачуни 021, 022, 024, 027, 081, 082, 084, 087, 134, 192, 194, 195, 234, 292, 294 и 295, групе рачуна 30 и 38 и делови рачуна 029, 039, 089, 139, 199, 239 и 299). </p>
				<p>22. Под ознаком АОП 0018 – Укупно актива, исказује се укупна актива банке.</p>
				<p>23. Под ознаком АОП 0401 – Обавезе по основу деривата, исказују се обавезе по основу деривата, изузев деривата намењених заштити од ризика, у динарима и страној валути, које укључују и све ефекте промене вредности ових деривата евидентиране у оквиру прихода и расхода (рачуни 411 и 511). </p>
				<p>24. Под ознаком АОП 0402 – Депозити и остале финансијске обавезе према банкама, другим финансијским организацијама и централној банци, исказују се обавезе према банкама по основу депозита, кредита и осталих обавеза у динарима и страној валути које су као такве приказане у оквиру обрасца ССКР – Секторска структура – шифра 1 (без шифре 17), шифра 70 и делови шифара 71 и 74 (групе рачуна 40 и 50). У оквиру ове позиције исказују се и све обавезе по основу камата, накнада и провизија, укључујући и пасивна временска разграничења која се односе на разграничене обавезе по наведеним основима у вези са обавезама према банкама, а које су као такве приказане у оквиру обрасца ССКР – Секторска структура – шифре 1 (без шифре 17) и шифра 70 и делови шифара 71 и 74 (рачуни 420, 421, 520, 521, 490 и 590, део рачуна 193 и 293 као одбитне ставке).</p>
				<p>25. Под ознаком АОП 0403 – Депозити и остале финансијске обавезе према другим комитентима, исказују се обавезе према комитентима по основу депозита, кредита и осталих обавеза у динарима и страној валути које су као такве приказане у оквиру обрасца ССКР – Секторска структура – шифра 17 и све остале шифре, осим шифре 70 и делова шифара 71 и 74 (групе рачуна 40 и 50). У оквиру ове позиције исказују се и све обавезе по основу камата, накнада и провизија, укључујући и пасивна временска разграничења која се односе на разграничене обавезе по наведеним основима у вези са обавезама према комитентима, а које су као такве приказане у оквиру ССКР – Секторска структура – шифра 17 и све остале шифре, осим шифре 70 и делова шифара 71 и 74 (рачуни 420, 421, 520, 521, 490 и 590, део рачуна 193 и 293 као одбитне ставке).</p>
				<p>26. Под ознаком АОП 0404 – Обавезе по основу деривата намењених заштити од ризика, исказују се обавезе у динарима и страној валути по основу наведених деривата, који се могу односити на заштиту од ризика и групе финансијских инструмената и појединачних финансијских инструмената (рачуни 417 и 517). </p>
				<p>27. Под ознаком АОП 0405 – Промене фер вредности ставки које су предмет заштите од ризика, исказују се промене фер вредности обавеза по основу кредита, депозита и осталих ставки заштите од ризика по основу макро хеџинга у динарима и страној валути, које укључују све ефекте промене фер вредности који су евидентирани у оквиру прихода и расхода (рачуни 418 и 518).</p>
				<p>28. Под ознаком АОП 0406 – Обавезе по основу хартија од вредности, исказују се обавезе по хартијама од вредности које је издала банка (обвезнице, благајнички записи, цертификати и сл.), обавезе по основу хибридних хартија од вредности, обавезе по хартијама од вредности и остале финансијске обавезе које се вреднују по фер вредности кроз биланс успеха, изузев деривата, и откупљене сопствене хартије од вредности пре њиховог доспећа, осим сопствених акција, у динарима и страној валути. У оквиру ове позиције исказују се и све обавезе по основу камата, накнада и провизија, укључујући и пасивна временска разграничења која се односе на разграничене обавезе по наведеним основима у вези са издатим хартијама од вредности (рачуни 410, 412, 415, 423, 496, 510, 512, 515, 523 и 596, као и рачуни 127 и 227 као одбитне ставке). </p>
				<p>29. Под ознаком АОП 0407 – Субординиране обавезе, приказују се субординиране обавезе у динарима и страној валути, односно прибављени депозити, кредити и дугорочне хартије од вредности који се, у случају ликвидације или стечаја банке, отплаћују тек након пуне исплате обавеза према осталим повериоцима. У оквиру ове позиције исказују се и све обавезе по основу камата, накнада и провизија, укључујући и пасивна временска разграничења која се односе на разграничене обавезе по тим основима у вези са субординираним обавезама (рачуни 424, 425, 482, 497, 524, 525, 582 и 597, као и делови рачуна 193 и 293 као одбитне ставке).</p>
				<p>30. Под ознаком АОП 0408 – Резервисања, исказују се резервисања извршена у складу са МРС 37, резервисања у вези с примањима запослених у складу са МРС 19, резервисања за губитке по ванбилансној активи и остала резервисања (рачуни 450, 451, 452, 453 и 454).</p>
				<p>31. Под ознаком АОП 0409 – Обавезе по основу средстава намењених продаји и средстава пословања које се обуставља, исказују се обавезе по основу сталних средстава намењених продаји и средстава пословања које се обуставља (група рачуна 46).</p>
				<p>32. Под ознаком АОП 0410 – Текуће пореске обавезе, исказују се обавезе за порез на добит (рачун 455).</p>
				<p>33. Под ознаком АОП 0411 – Одложене пореске обавезе, исказују се одложене пореске обавезе пренете из претходне године и пореске обавезе креиране у току године (група рачуна 47).</p>
				<p>34. Под ознаком АОП 0412 – Остале обавезе, исказују се остале обавезе у динарима и страној валути, обавезе по основу зарада и накнада зарада, обавезе за порез на додату вредност и друге порезе и доприносе. У оквиру ове позиције исказују се и све обавезе по основу камата, накнада и провизија у вези са осталим обавезама (група рачуна 43, 44 и 53, рачуни 426, 427, 526, 527, 456, 457, 491, 492, 494, 495, 591, 592, 594 и 595).</p>
				<p>35. Под ознаком АОП 0413 – Укупно обавезе, исказују се укупне обавезе банке.</p>
				<p>36. Под ознаком АОП 0414 – Акцијски капитал, исказују се акцијски капитал банке, емисиона премија и уписани а неуплаћени акцијски капитал, као и остали трајни извори средстава (група рачуна 80).</p>
				<p>37. Под ознаком АОП 0415 – Сопствене акције, исказује се износ стечених сопствених акција (рачун 128).</p>
				<p>38. Под ознаком АОП 0416 – Добитак, исказују се нераспоређени добитак у текућој години и добитак у ранијим годинама (група рачуна 83).</p>
				<p>39. Под ознаком АОП 0417 – Губитак, исказују се губитак у текућој години, губитак из ранијих година и губитак изнад нивоа капитала (група рачуна 84).</p>
				<p>40. Под ознаком АОП 0418 – Резерве, исказују се резерве из добити и остале формиране резерве, укључујући и ревалоризационе резерве (групе рачуна 81 и 82 када њихов збир даје потражни салдо).</p>
				<p>41. Под ознаком АОП 0419 – Нереализовани губици, исказују се нереализовани губици по основу компоненти осталог резултата (групе рачуна 81 и 82 када њихов збир даје дуговни салдо).</p>
				<p>42. Под ознаком АОП 0420 – Учешћа без права контроле, исказује се капитал у зависном правном лицу који се не може приписати матичном правном лицу – ни непосредно ни посредно.</p>
				<p>43. Под ознаком АОП 0421 – Укупно капитал, исказује се укупан капитал банке.</p>
				<p>44. Под ознаком АОП 0422 – Укупaн недостатак капитала, исказује се негативан капитал банке.</p>
				<p>45. Под ознаком АОП 0423 – Укупно пасива, исказује се укупна пасива банке.</p>
				<p class="clan">III. САДРЖИНА ПОЗИЦИЈА У ОБРАСЦУ <span class="italik">БИЛАНС УСПЕХА</span></p>
				<p>46. У образац <span class="italik">Биланс успеха </span>банка уноси податке у колоне 5 и 6, према садржини група рачуна и рачуна означених у колони 1 тог обрасца.</p>
				<p>47. Под ознаком АОП 1001 – Приходи од камата, исказују се обрачунати приходи од редовних и затезних камата у текућем обрачунском периоду, независно од момента доспећа за наплату, који укључују и приходе од наплаћене евиденционе камате према врсти пласмана на који су обрачунати (група рачуна 70).</p>
				<p>48. Под ознаком АОП 1002 – Расходи камата, исказују се обрачунати расходи редовних и затезних камата у текућем обрачунском периоду, независно од момента доспећа за плаћање (група рачуна 60).</p>
				<p>49. Под ознаком АОП 1003 – Нето приход по основу камата, исказује се разлика између позиција АОП 1001 и 1002.</p>
				<p>50. Под ознаком АОП 1004 – Нето расход по основу камата, исказује се разлика између позиција АОП 1002 и 1001.</p>
				<p>51. Под ознаком АОП 1005 – Приходи од накнада и провизија, исказују се приходи од накнада и провизија обрачунати у текућем обрачунском периоду, независно од момента њихове наплате (група рачуна 71).</p>
				<p>52. Под ознаком АОП 1006 – Расходи накнада и провизија, исказују се обрачунати расходи накнада и провизија у текућем обрачунском периоду, независно од момента њиховог плаћања (група рачуна 61).</p>
				<p>53. Под ознаком АОП 1007 – Нето приход по основу накнада и провизија, исказује се разлика између позиција АОП 1005 и 1006.</p>
				<p>54. Под ознаком АОП 1008 – Нето расход по основу накнада и провизија, исказује се разлика између позиција АОП 1006 и 1005.</p>
				<p>55. Под ознаком АОП 1009 – Нето добитак по основу промене фер вредности финансијских инструмената, исказује се нето позитиван ефекат по основу ефеката промене вредности деривата, изузев деривата намењених заштити од ризика (рачуни 774 и 674), промене вредности финансијских средстава која се вреднују по фер вредности кроз биланс успеха (рачуни 776 и 676) и по основу промене вредности финансијских обавеза које се вреднују по фер вредности кроз биланс успеха. (рачуни 777 и 677). </p>
				<p>56. Под ознаком АОП 1010 – Нето губитак по основу промене фер вредности финансијских инструмената, исказује се нето негативан ефекат по основу ефеката промене вредности деривата, изузев деривата намењених заштити од ризика (рачуни 674 и 774), промене вредности финансијских средстава која се вреднују по фер вредности кроз биланс успеха (рачуни 676 и 776) и по основу промене вредности финансијских обавеза које се вреднују по фер вредности кроз биланс успеха (рачуни 677 и 777). </p>
				<p>57. Под ознаком АОП 1011 – Нето добитак по основу рекласификације финансијских инструмената, исказује се нето позитиван ефекат по основу рекласификације финансијских инструмената који се вреднују по фер вредности кроз остали резултат на вредновање по фер вредности кроз биланс успеха (рачуни 728 и 628) и по основу рекласификације финансијских инструмената који се вреднују по амортизованој вредности на вредновање по фер вредности кроз биланс успеха (рачуни 727 и 627).</p>
				<p>58. Под ознаком АОП 1012 – Нето губитак по основу рекласификације финансијских инструмената, исказује се нето негативан ефекат по основу рекласификације финансијских инструмената који се вреднују по фер вредности кроз остали резултат на вредновање по фер вредности кроз биланс успеха (рачуни 628 и 728) и по основу рекласификације финансијских инструмената који се вреднују по амортизованој вредности на вредновање по фер вредности кроз биланс успеха (рачуни 627 и 727). </p>
				<p>59. Под ознаком АОП 1013 – Нето добитак по основу престанка признавања финансијских инструмената који се вреднују по фер вредности, исказује се нето позитиван ефекат по основу престанка признавања финансијских инструмената који се вреднују по фер вредности кроз биланс успеха (рачуни 720 и 620, као и 721 и 621). </p>
				<p>60. Под ознаком АОП 1014 – Нето губитак по основу престанка признавања финансијских инструмената који се вреднују по фер вредности, исказује се нето негативан ефекат по основу престанка признавања финансијских инструмената који се вреднују по фер вредности кроз биланс успеха (рачуни 620 и 720, као и 621 и 721). </p>
				<p>61. Под ознаком АОП 1015 – Нето добитак по основу заштитe од ризика, исказује се позитиван ефекат промене вредности деривата намењених заштити од ризика (рачуни 775 и 675) и промене вредности ставки које су предмет заштите од ризика (рачуни 770 и 670). </p>
				<p>62. Под ознаком АОП 1016 – Нето губитак по основу заштитe од ризика, исказује се негативан ефекат промене вредности деривата намењених заштити од ризика (рачуни 675 и 775) и промене вредности ставки које су предмет заштите од ризика (рачуни 670 и 770). </p>
				<p>63. Под ознаком АОП 1017 – Нето приход од курсних разлика и ефеката уговорене валутне клаузуле, исказује се позитиван ефекат прихода и расхода од курсних разлика (групе рачуна 78 и 68).</p>
				<p>64. Под ознаком АОП 1018 – Нето расход од курсних разлика и ефеката уговорене валутне клаузуле, исказује се негативан ефекат прихода и расхода од курсних разлика (групе рачуна 68 и 78). </p>
				<p>65. Под ознаком АОП 1019 – Нето приход по основу умањења обезвређења финансијских средстава која се не вреднују по фер вредности кроз биланс успеха, исказује се нето позитиван ефекат по основу укидања индиректних отписа финансијских средстава која се вреднују по амортизованој вредности (рачуни 750 и 650), по основу укидања резервисања за ванбилансне позиције (рачуни 751 и 651), укидања умањења вредности финансијских средстава која се вреднују по фер вредности кроз остали резултат по основу промене кредитног ризика (рачуни 756 и 656) и по основу наплаћених отписаних потраживања (рачун 760 и 660) и по основу модификација финансијских инструмената (рачуни 729 и 629). </p>
				<p>66. Под ознаком АОП 1020 – Нето расход по основу обезвређења финансијских средстава која се не вреднују по фер вредности кроз биланс успеха, исказује се нето негативан ефекат по основу извршене исправке вредности финансијских средстава која се вреднују по амортизованој вредности (рачуни 650 и 750), по основу извршених резервисања за ванбилансне ставке (рачуни 651 и 751), извршене исправке вредности и умањења вредности финансијских средстава која се вреднују по фер вредности кроз остали резултат по основу промене кредитног ризика (рачуни 656 и 756) и по основу директних отписа кредита, пласмана и других потраживања (рачун 660 и 760), као и по основу модификација финансијских инструмената (рачуни 629 и 729).</p>
				<p>67. Под ознаком АОП 1021 – Нето добитак по основу престанка признавања финансијских инструмената који се вреднују по амортизованој вредности, исказује се позитиван ефекат по основу престанка признавања финансијских инструмената који се вреднују по амортизованој вредности (рачуни 726 и 626). </p>
				<p>68. Под ознаком АОП 1022 – Нето губитак по основу престанка признавања финансијских инструмената који се вреднују по амортизованој вредности, исказује се негативан ефекат по основу престанка признавања финансијских инструмената који се вреднују по амортизованој вредности (рачуни 626 и 726). </p>
				<p>69. Под ознаком АОП 1023 – Нето добитак по основу престанка признавања инвестиција у придружена друштва и заједничке подухвате, исказује се позитиван ефекат по основу продаје удела (учешћа) (рачуни 723 и 623). </p>
				<p>70. Под ознаком АОП 1024 – Нето губитак по основу престанка признавања инвестиција у придружена друштва и заједничке подухвате, исказује се негативан ефекат по основу продаје удела (учешћа) (рачуни 623 и 723). </p>
				<p>71. Под ознаком АОП 1025 – Остали пословни приходи, исказују се добици по основу осталих прихода оперативног пословања (група рачуна 74), приходи од дивиденди и остали приходи од учешћа (рачун 766).</p>
				<p>72. Под ознаком АОП 1026 – Укупан нето пословни приход, исказује се позитиван ефекат позиција АОП (1003 – 1004 + 1007 – 1008 + 1009 – 1010 + 1011 – 1012 + 1013 – 1014 + 1015 – 1016 + 1017 – 1018 + 1019 – 1020 + 1021 – 1022 + 1023 – 1024 + 1025).</p>
				<p>73. Под ознаком АОП 1027 – Укупан нето пословни расход, исказује се негативан ефекат позиција АОП (1003 – 1004 + 1007 – 1008 + 1009 – 1010 + 1011 – 1012 + 1013 – 1014 + 1015 – 1016 + 1017 – 1018 + 1019 – 1020 + 1021 – 1022 + 1023 – 1024 + 1025).</p>
				<p>74. Под ознаком АОП 1028 – Трошкови зарада, накнада зарада и остали лични расходи, исказују се трошкови обрачунатих нето зарада и накнада зарада, трошкови пореза и доприноса на зараде и накнаде зарада и трошкови накнада за привремене и повремене послове, независно од момента плаћања (група рачуна 63), као и повећања/смањења износа резервисања за пензије и друга резервисања (рачуни 655 и 755).</p>
				<p>75. Под ознаком АОП 1029 – Трошкови амортизације, исказују се трошкови амортизације нематеријалне имовине, основних средстава и инвестиционих некретнина (рачун 642).</p>
				<p>76. Под ознаком АОП 1030 – Остали приходи, исказују се смањење износа резервисања за покриће обавеза насталих као резултат прошлих догађаја и остала резервисања (рачуни 752 и 753), приходи од смањења обавеза по основу закона, вансудског поравнања и сл. (рачун 762), документовани добици од вишкова који се утврде комисијски или на други начин (рачун 767), приходи од наплаћених пенала, наплаћене накнаде штете, приходи од исправке материјално безначајних грешака у ранијим периодима и остали приходи (рачун 768), позитивни ефекти промене вредности основних средстава, инвестиционих некретнина и нематеријалне имовине (рачун 773) и позитиван ефекат продаје основних средстава и нематеријалне имовине (рачун 761). </p>
				<p>77. Под ознаком АОП 1031 – Остали расходи, исказују се расходи оперативног пословања, без трошкова амортизације (група рачуна 64 без 642), повећање износа резервисања за покриће обавеза насталих као резултат прошлих догађаја и остала резервисања (рачуни 652 и 653), неотписана вредност и додатни трошкови расходовања основних средстава и нематеријалне имовине (рачун 662), документовани губици по основу мањкова и штета који се утврде комисијски или на други начин (рачун 667), отпис застарелих залиха, казне, пенали и накнаде штете, расходи од исправке материјално безначајних износа грешака у ранијим периодима и остали расходи (рачун 668) и негативни ефекти промене вредности основних средстава, инвестиционих некретнина и нематеријалне имовине (рачун 673) и негативан ефекат продаје основних средстава и нематеријалне имовине (рачун 661). </p>
				<p>78. Под ознаком АОП 1032 – Добитак пре опорезивања, исказује се позитиван ефекат позиција АОП (1026 – 1027 – 1028 – 1029 + 1030 – 1031).</p>
				<p>79. Под ознаком АОП 1033 – Губитак пре опорезивања, исказује се негативан ефекат позиција АОП (1026 – 1027 – 1028 – 1029 + 1030 – 1031).</p>
				<p>80. Под ознаком АОП 1034 – Порез на добитак, исказује се порез на добитак периода (рачун 850). </p>
				<p>81. Под ознаком АОП 1035 – Добитак по основу одложених пореза, исказује се добитак од креираних одложених пореских средстава и смањења одложених пореских обавеза (рачун 861).</p>
				<p>82. Под ознаком АОП 1036 – Губитак по основу одложених пореза, исказује се губитак од смањења одложених пореских средстава и креирања одложених пореских обавеза (рачун 860).</p>
				<p>83. Под ознаком АОП 1037 – Добитак након опорезивања, исказује се позитиван ефекат позиција АОП (1032 – 1033 – 1034 + 1035 – 1036).</p>
				<p>84. Под ознаком АОП 1038 – Губитак након опорезивања, исказује се негативан ефекат позиција АОП (1032 – 1033 – 1034 + 1035 – 1036).</p>
				<p>85. Под ознаком АОП 1039 – Нето добитак пословања које се обуставља, исказује се позитиван ефекат по основу пословања које се обуставља (рачуни 769 и 669). </p>
				<p>86. Под ознаком АОП 1040 – Нето губитак пословања које се обуставља, исказује се негативан ефекат по основу пословања које се обуставља (рачуни 669 и 769).</p>
				<p>87. Под ознаком АОП 1041 – Резултат периода – Добитак, исказује се позитиван ефекат позиција АОП (1037 – 1038 + 1039 – 1040).</p>
				<p>88. Под ознаком АОП 1042 – Резултат периода – Губитак, исказује се негативан ефекат позиција АОП (1037 – 1038 + 1039 – 1040). </p>
				<p>89. Под ознаком АОП 1043 – Добитак који припада матичном ентитету, исказује се добитак периода који припада матичном ентитету.</p>
				<p>90. Под ознаком АОП 1044 – Добитак који припада власницима без права контроле, исказује се добитак периода који припада власницима без права контроле.</p>
				<p>91. Под ознаком АОП 1045 – Губитак који припада матичном ентитету, исказује се губитак периода који припада матичном ентитету.</p>
				<p>92. Под ознаком АОП 1046 – Губитак који припада власницима без права контроле, исказује се губитак периода који припада власницима без права контроле.</p>
				<p>93. Под ознакама АОП 1047 и 1048 уносе се подаци о основној и умањеној заради по акцији, који се израчунавају у динарима без пара.</p>
				<p>94. У колону 5 (Текућа година) уносе се подаци с рачуна на крају периода за који се обрачун саставља, а у колону 6 (Претходна година) – подаци обрачуна одговарајућег периода претходне године.</p>
				<p>95. Ако су подаци претходне године кориговани у складу с прописима, у колону 6 уносе се тако кориговани подаци.</p>
				<p class="clan">IV. САДРЖИНА ПОЗИЦИЈА У ОБРАСЦУ <br><span class="italik">ИЗВЕШТАЈ О ОСТАЛОМ РЕЗУЛТАТУ</span></p>
				<p>96. У обрасцу <span class="italik">Извештај о осталом резултату</span>, банка у колоне 5 и 6 уноси одговарајуће податке о променама којe се односе на извештајни период, према садржини група рачуна и рачуна означених у колони 1 тог обрасца.</p>
				<p>Подаци из става 1. ове тачке на позицијама АОП од 2003 до 2026 уносе се без ефеката обрачунатог пореза.</p>
				<p class="v2-clan-left-1">97. Под ознаком АОП 2001 – Добитак 
				периода, исказује се износ добитка периода који је исказан у 
				обрасцу Биланс успеха (АОП 1041), а под ознаком АОП 2002 – 
				Губитак периода – износ губитка периода који је исказан у том 
				обрасцу (АОП 1042).</p>
				<p class="hide-change">*Службени гласник РС, број 38/2018</p>
				<p>98. У оквиру дела <span class="italik">Извештаја о осталом резултату</span> који се односи на компоненте осталог резултата које не могу бити рекласификоване у добитак или губитак, исказују се позиције АОП од 2003 до 2014.</p>
				<p>99. Под ознаком АОП 2003 – Повећање ревалоризационих резерви по основу нематеријалне имовине и основних средстава, исказује се повећање ревалоризационих резерви по основу нематеријалне имовине и основних средстава (рачун 820).</p>
				<p>100. Под ознаком АОП 2004 – Смањење ревалоризационих резерви по основу нематеријалне имовине и основних средстава, исказује се смањење ревалоризационих резерви по основу нематеријалне имовине и основних средстава (рачун 820). </p>
				<p>101. Под ознаком АОП 2005 – Актуарски добици, исказују се актуарски добици по основу планова дефинисаних примања, а под ознаком АОП 2006 – Актуарски губици, исказују се актуарски губици по основу тих планова (рачун 822).</p>
				<p>102. Под ознаком АОП 2007 – Позитивни ефекти промене вредности власничких инструмената који се вреднују по фер вредности кроз остали резултат, исказују се позитивни ефекти промене вредности власничких инструмената које се вреднују по фер вредности кроз остали резултат у складу са МСФИ 9, а под ознаком АОП 2008 – Негативни ефекти промене вредности власничких инструмената који се вреднују по фер вредности кроз остали резултат, исказују се негативни ефекти тих промена (рачун 821).</p>
				<p>103. Под ознаком АОП 2009 – Нереализовани добици по основу инструмената намењених заштити од ризика власничких хартија од вредности који се вреднују по фер вредности кроз остали резултат, исказују се нереализовани добици по основу инструмената намењених заштити од ризика власничких хартија од вредности који се вреднују по фер вредности кроз остали резултат у складу са МСФИ 9, а под ознаком АОП 2010 – Нереализовани губици по основу инструмената намењених заштити од ризика власничких хартија од вредности који се вреднују по фер вредности кроз остали резултат, исказују се нереализовани губици по том основу (рачун 825).</p>
				<p>104. Под ознаком АОП 2011 – Нереализовани добици по основу финансијских обавеза банке вреднованих по фер вредности кроз биланс успеха које су последица промене кредитне способности банке, исказују се нереализовани добици по основу финансијских обавеза банке вреднованих по фер вредности кроз биланс успеха које су последица промене кредитне способности банке, а под ознаком АОП 2012 – Нереализовани губици по основу финансијских обавеза банке вреднованих по фер вредности кроз биланс успеха које су последица промене кредитне способности банке, исказују се нереализовани губици по том основу (рачун 825).</p>
				<p>105. Под ознаком АОП 2013 – Позитивни ефекти промена вредности по основу осталих компоненти осталог резултата које не могу бити рекласификоване у добитак или губитак, исказују се остали нереализовани добици који се исказују у оквиру осталог резултата у складу са захтевима МРС и МСФИ који не могу бити рекласификовани у добитак или губитак, а под ознаком АОП 2014 – Негативни ефекти промена вредности по основу других компоненти осталог резултата које не могу бити рекласификоване у добитак или губитак, исказују се остали нереализовани губици који се исказују у оквиру осталог резултата у складу са захтевима МРС и МСФИ који не могу бити рекласификовани у добитак или губитак (рачун 825).</p>
				<p>106. У оквиру дела <span class="italik">Извештаја о осталом резултату</span> који се односи на компоненте осталог резултата које могу бити рекласификоване у добитак или губитак, исказују се позиције АОП од 2015 до 2026.</p>
				<p>107. Под ознаком АОП 2015 – Позитивни ефекти промене вредности дужничких инструмената који се вреднују по фер вредности кроз остали резултат, исказују се позитивни ефекти промене вредности дужничких инструмената које се вреднују по фер вредности кроз остали резултат у складу са МСФИ 9, а под ознаком АОП 2016 – Негативни ефекти промене вредности дужничких инструмената који се вреднују по фер вредности кроз остали резултат, исказују се негативни ефекти тих промена (рачун 823).</p>
				<p>108. Под ознаком АОП 2017 – Добици по основу инструмената намењених заштити од ризика новчаних токова, исказују се добици по основу инструмената намењених заштити од ризика новчаних токова у складу МСФИ 9, а под ознаком АОП 2018 – Губици по основу инструмената намењених заштити од ризика новчаних токова, исказују се губици по том основу (рачун 824).</p>
				<p>109. Под ознаком АОП 2019 – Нереализовани добици по основу обрачунавања трансакција и салда у страним валутама и превођења резултата и финансијске позиције иностраног пословања, исказују се нереализовани добици по наведеном основу у складу са МРС 21, а под ознаком АОП 2020 – Нереализовани губици по основу обрачунавања трансакција и салда у страним валутама и превођења резултата и финансијске позиције иностраног пословања, исказују се нереализовани губици по том основу у складу са МРС 21 (рачун 826).</p>
				<p>110. Под ознаком АОП 2021 – Нереализовани добици по основу инструмената намењених заштити од ризика нето улагања у инострано пословање, исказују се нереализовани добици по наведеном основу, а под ознаком АОП 2022 – Нереализовани губици по основу инструмената намењених заштити од ризика нето улагања у инострано пословање, исказују се нереализовани губици по том основу (рачун 826).</p>
				<p>111. Под ознаком АОП 2023 – Нереализовани добици по основу других инструмената намењених заштити од ризика, исказују се нереализовани добици по основу инструмената намењених заштити од ризика који укључују део промена фер вредности временске вредности опција, терминских елемената форвард уговора или базне марже девизног курса финансијских инструмената, а под ознаком АОП 2024 – Нереализовани губици по основу других инструмената намењених заштити од ризика, исказују се нереализовани губици по том основу (рачун 826).</p>
				<p>112. Под ознаком АОП 2025 – Позитивни ефекти промена вредности по основу других компоненти осталог резултата које могу бити рекласификоване у добитак или губитак, исказују се остали нереализовани добици који се исказују у оквиру осталог резултата у складу са захтевима МРС и МСФИ који могу бити рекласификовани у добитак или губитак, а под ознаком АОП 2026 – Негативни ефекти промена вредности по основу других компоненти осталог резултата које могу бити рекласификоване у добитак или губитак, исказују се остали нереализовани губици који се исказују у оквиру осталог резултата у складу са захтевима МРС и МСФИ који могу бити рекласификовани у добитак или губитак (рачун 826).</p>
				<p>113. Под ознаком АОП 2027 – Добитак по основу пореза који се односи на остали резултат периода, исказују се позитивни ефекти пореза евидентираног на троцифреним рачунима групе 82, обрачунатог применом прописане стопе пореза на добит на све компоненте осталог резултата периода исказане на позицијама АОП од 2003 до 2026, а под ознаком АОП 2028 – Губитак по основу пореза који се односи на остали резултат периода, исказују се негативни ефекти пореза евидентираног на троцифреним рачунима групе 82, обрачунатог по том основу.</p>
				<p>114. Под ознаком АОП 2029 – Укупан позитиван остали резултат периода, исказује се укупан остали резултат периода ако је позитиван (АОП 2003 – АОП 2004 + АОП 2005 – АОП 2006 + АОП 2007 – АОП 2008 + АОП 2009 – АОП 2010 + АОП 2011 – АОП 2012 + АОП 2013 – АОП 2014 + АОП 2015 – АОП 2016 + АОП 2017 – АОП 2018 + АОП 2019 – АОП 2020 + АОП 2021 – АОП 2022 + АОП 2023 – АОП 2024 + АОП 2025 – АОП 2026 + АОП 2027 – АОП 2028 ≥ 0), а под ознаком АОП 2030 – Укупан негативни остали резултат периода, исказује се укупан остали резултат периода ако је негативан (АОП 2003 – АОП 2004 + АОП 2005 – АОП 2006 + АОП 2007 – АОП 2008 + АОП 2009 – АОП 2010 + АОП 2011 – АОП 2012 + АОП 2013 – АОП 2014 + АОП 2015 – АОП 2016 + АОП 2017 – АОП 2018 + АОП 2019 – АОП 2020 + АОП 2021 – АОП 2022 + АОП 2023 – АОП 2024 + АОП 2025 – АОП 2026 + АОП 2027 – АОП 2028 &lt; 0).</p>
				<p>115. Под ознаком АОП 2031 – Укупан позитиван резултат периода, исказује се укупан резултата периода ако је позитиван (АОП 2001 – АОП 2002 + АОП 2029 – АОП 2030 ≥ 0), а под ознаком АОП 2032 – Укупан негативан резултат периода, исказује се укупан резултат периода ако је негативан (АОП 2001 – АОП 2002 + АОП 2029 – АОП 2030 &lt; 0). </p>
				<p>116. Под ознаком АОП 2033 – Укупан позитиван резултат периода који припада матичном ентитету, исказује се укупан позитиван резултат периода који припада матичном ентитету, а под ознаком АОП 2034 – Укупан позитиван резултат периода који припада власницима без права контроле, исказује се укупан позитиван резултат периода који припада власницима без права контроле.</p>
				<p>117. Под ознаком АОП 2035 – Укупан негативан резултат периода који припада матичном ентитету, исказује се укупан негативан резултат периода који припада матичном ентитету, а под ознаком АОП 2036 – Укупан негативан резултат периода који припада власницима без права контроле, исказује се укупан негативан резултат периода који припада власницима без права контроле.</p>
				<p class="clan">V. САДРЖИНА ПОЗИЦИЈА У ОБРАСЦУ <br><span class="italik">ИЗВЕШТАЈ О ПРОМЕНАМА НА КАПИТАЛУ</span></p>
				<p>118. У образац <span class="italik">Извештај о променама на капиталу </span>банка уноси податке о стању и променама на капиталу у колоне од 2 до 12.</p>
				<p>119. Подаци из тачке 118. ове одлуке уносе се у колоне 6 и 7 као почетно стање (редни бр. 1. и 23) зависно од стања салда на рачунима групе 82. Када је кориговано почетно стање резерви исказано у колони 6 (редни бр. 6. и 28) а банка је остварила укупан негативан остали резултат периода већи од тог износа резерви (редни бр. 8. и 30) – тај резултат исказује се у колони 6 само до износа исказаног коригованог почетног стања 
				<span class="v2-clan-left-1">(АОП 4136 и АОП 4145)</span>, а остатак се исказује на одговарајућој позицији у колони 7 (АОП 4154 и АОП 4163). Када је кориговано почетно стање резерви исказано у колони 7 (редни бр. 6. и 28) а банка је остварила укупан позитиван остали резултат периода већи од тог износа резерви (редни бр. 7. и 29) – тај резултат исказује се у колони 7 само до износа исказаног коригованог почетног стања (АОП 4153 и АОП 4162), а остатак се исказује на одговарајућој позицији у колони 6 (АОП 4135 и АОП 4144).</p>
				<p class="hide-change">*Службени гласник РС, број 38/2018</p>
				<p>120. Под ознакама <span class="v2-clan-left-1">АОП од 4001 до 
				4296</span>, банка попуњава податке са одговарајућих група рачуна и рачуна назначених у колонама од 2 до 12 а на основу описа позиција датих у колони 1, редни бр. од 1. до 44.</p>
				<p class="hide-change">*Службени гласник РС, број 38/2018</p>
				<p class="clan">VI. САДРЖИНА ПОЗИЦИЈА У ОБРАСЦУ <br><span class="italik">ИЗВЕШТАЈ О ТОКОВИМА ГОТОВИНЕ</span></p>
				<p>121. При попуњавању обрасца <span class="italik">Извештај о токовима готовине</span>, у колону 4 уносе се подаци за одговарајући период претходне године, а у колону 3 – подаци за текућу годину.</p>
				<p class="bold">1. Токови готовине из пословних активности</p>
				<p>122. Под ознаком АОП 3001 – Приливи готовине из пословних активности, исказује се укупан прилив готовине с позиција под ознакама АОП од 3002 до 3005.</p>
				<p>123. Под ознаком АОП 3002 – Приливи од камата, исказују се приливи готовине по основу наплате активних камата.</p>
				<p>124. Под ознаком АОП 3003 – Приливи од накнада, исказују се приливи од наплате свих накнада и провизија из редовног пословања банке.</p>
				<p>125. Под ознаком АОП 3004 – Приливи по основу осталих пословних активности, исказују се приливи готовине од продаје производа и услуга (изузев накнада и провизија), закупнина и други приливи готовине из редовног пословања.</p>
				<p>126. Под ознаком АОП 3005 – Приливи од дивиденди и учешћа у добитку, исказују се износи наплаћених приноса по основу инвестирања у виду дивиденди и учешћа у добитку.</p>
				<p>127. Под ознаком АОП 3006 – Одливи готовине из пословних активности, исказује се укупни одлив готовине с позиција под ознакама АОП од 3007 до 3011.</p>
				<p>128. Под ознаком АОП 3007 – Одливи по основу камата, исказују се одливи готовине по основу плаћања пасивних камата.</p>
				<p>129. Под ознаком АОП 3008 – Одливи по основу накнада, исказују се износи плаћених накнада и провизија из редовног пословања банке.</p>
				<p>130. Под ознаком АОП 3009 – Одливи по основу бруто зарада, накнада зарада и других личних расхода, исказују се износи исплаћених бруто зарада, накнада зарада, накнада за привремене и повремене послове и других личних расхода у току обрачунског периода.</p>
				<p>131. Под ознаком АОП 3010 – Одливи по основу пореза, доприноса и других дажбина на терет расхода, исказују се износи исплаћених пореза, доприноса и других дажбина у току обрачунског периода.</p>
				<p>132. Под ознаком АОП 3011 – Одливи по основу других трошкова пословања, исказују се одливи по основу набавке материјала, исплате за извршене услуге и друге нематеријалне трошкове и исплате по основу осталих трошкова пословања.</p>
				<p>133. Под ознаком АОП 3012 – Нето прилив готовине из пословних активности пре повећања или смањења финансијских средстава и финансијских обавеза, исказује се разлика између позиција АОП 3001 – Приливи готовине из пословних активности и АОП 3006 – Одливи готовине из пословних активности.</p>
				<p>134. Под ознаком АОП 3013 – Нето одлив готовине из пословних активности пре повећања или смањења финансијских средстава и финансијских обавеза, исказује се разлика између позиција АОП 3006 – Одливи готовине из пословних активности и АОП 3001 – Приливи готовине из пословних активности.</p>
				<p>135. Под ознаком АОП 3014 – Смањење финансијских средстава и повећање финансијских обавеза, уписује се податак о укупном приливу готовине с позиција АОП од 3015 до 3020.</p>
				<p>136. На позицијама под ознакама АОП 3015, 3016 и 3017 исказује се нето смањење потраживања по основима означеним у називима тих позиција. Нето смањење потраживања представља негативну разлику између укупног износа нових потраживања и укупног износа потраживања наплаћених у обрачунском периоду.</p>
				<p>137. На позицијама под ознакама АОП 3018, 3019 и 3020 исказују се нето повећања финансијских обавеза по основима означеним у називима тих позиција. Нето повећање финансијских обавеза представља позитивну разлику између укупног износа нових финансијских обавеза и укупног износа финансијских обавеза исплаћених у обрачунском периоду.</p>
				<p>138. Под ознаком АОП 3021 – Повећање финансијских средстава и смањење финансијских обавеза, уписује се податак о укупном одливу готовине с позиција АОП од 3022 до 3027.</p>
				<p>139. На позицијама под ознакама АОП 3022, 3023 и 3024 исказује се нето повећање потраживања по основима означеним у називима тих позиција. Нето повећање потраживања представља позитивну разлику између укупног износа нових потраживања и укупног износа потраживања наплаћених у обрачунском периоду.</p>
				<p>140. На позицијама под ознакама АОП 3025, 3026 и 3027 исказују се нето смањења финансијских обавеза по основима означеним у називима тих позиција. Нето смањење финансијских обавеза представља негативну разлику између укупног износа нових финансијских обавеза и укупног износа финансијских обавеза исплаћених у обрачунском периоду.</p>
				<p>141. Под ознаком АОП 3028 – Нето прилив готовине из пословних активности пре пореза на добит, исказује се збир разлика износа исказаних на позицијама АОП 3012 и 3013 и позицијама АОП 3014 и 3021.</p>
				<p>142. Под ознаком АОП 3029 – Нето одлив готовине из пословних активности пре пореза на добит, исказује се збир разлика износа исказаних на позицијама АОП 3013 и 3012 и позицијама АОП 3021 и 3014.</p>
				<p>143. Под ознаком АОП 3030 – Плаћени порез на добит, исказују се износи плаћених аконтација пореза на добит у току извештајног периода и по коначном обрачуну за претходну годину, умањени за повраћаје извршене у току обрачунског периода.</p>
				<p>144. Под ознаком АОП 3031 – Исплаћене дивиденде, исказују се износи плаћених аконтација дивиденди из добитка у току године, као и износи дивиденди из добитка за претходне године исплаћени у текућој години.</p>
				<p>145. Под ознаком АОП 3032 – Нето прилив готовине из пословних активности, исказује се разлика износа исказаног под ознаком АОП 3028 и износа исказаних под ознакама АОП 3029, 3030 и 3031.</p>
				<p>146. Под ознаком АОП 3033 – Нето одлив готовине из пословних активности, исказује се збир износа на позицијама под ознаком АОП 3029, 3030 и 3031 умањен за износ исказан на позицији под ознаком АОП 3028.</p>
				<p class="bold">2. Токови готовине из активности инвестирања</p>
				<p>147. Под ознаком АОП 3034 – Приливи готовине из активности инвестирања, уписује се податак о укупном приливу готовине с позиција АОП од 3035 до 3039.</p>
				<p>148. Под ознаком АОП 3035 – Приливи од улагања у инвестиционе хартије од вредности, исказују се наплаћени износи улагања у инвестиционе хартије од вредности.</p>
				<p>149. Под ознаком АОП 3036 – Приливи од продаје инвестиција у зависна и придружена друштва и заједничке подухвате, исказују се износи наплаћени наведеном продајом. </p>
				<p>150. Под ознаком АОП 3037 – Приливи од продаје нематеријалнe имовине, некретнина, постројења и опреме, исказују се износи наплаћени продајом поједине нематеријалне имовине и основних средстава.</p>
				<p>151. Под ознаком АОП 3038 – Приливи од продаје инвестиционих некретнина, исказују се износи наплаћени продајом инвестиционих некретнина банке.</p>
				<p>152. Под ознаком АОП 3039 – Остали приливи из активности инвестирања, исказују се износи наплаћени из осталих активности инвестирања банке.</p>
				<p>153. Под ознаком АОП 3040 – Одливи готовине из активности инвестирања, уписује се податак о укупном одливу готовине с позиција АОП од 3041 до 3045.</p>
				<p>154. Под ознаком АОП 3041 – Одливи по основу улагања у инвестиционе хартије од вредности, исказују се исплате по основу улагања у инвестиционе хартије од вредности.</p>
				<p>155. Под ознаком АОП 3042 – Одливи за куповину инвестиција у зависна и придружена друштва и заједничке подухвате, исказују се одливи по основу куповине наведених инвестиција.</p>
				<p>156. Под ознаком АОП 3043 – Одливи за куповину нематеријалне имовине, некретнина, постројења и опреме, исказују се износи исплаћени по основу прибављања поједине нематеријалне имовине и основних средстава.</p>
				<p>157. Под ознаком АОП 3044 – Одливи по основу набавке инвестиционих некретнина, исказују се износи исплаћени по основу набавке инвестиционих некретнина банке.</p>
				<p>158. Под ознаком АОП 3045 – Остали одливи из активности инвестирања, исказују се износи исплаћени из осталих активности инвестирања банке.</p>
				<p>159. Под ознаком АОП 3046 – Нето прилив готовине из активности инвестирања, исказује се разлика између позиција АОП 3034 – Приливи готовине из активности инвестирања и АОП 3040 – Одливи готовине из активности инвестирања.</p>
				<p>160. Под ознаком АОП 3047 – Нето одлив готовине из активности инвестирања, исказује се разлика између позиција АОП 3040 – Одливи готовине из активности инвестирања и АОП 3034 – Приливи готовине из активности инвестирања.</p>
				<p class="bold">3. Токови готовине из активности финансирања</p>
				<p>161. Под ознаком АОП 3048 – Приливи готовине из активности финансирања, уписује се податак о укупном приливу готовине с позиција АОП од 3049 до 3054.</p>
				<p>162. Под ознаком АОП 3049 – Приливи по основу увећања капитала, исказују се износи прилива готовине по основу уплата акција банке. </p>
				<p>163. Под ознаком АОП 3050 – Приливи по основу субординираних обавеза, исказује се износ укупних прилива по основу субординираних обавеза у току обрачунског периода.</p>
				<p>164. Под ознаком АОП 3051 – Приливи по основу узетих кредита, исказује се износ примљених кредита у току обрачунског периода.</p>
				<p>165. Под ознаком АОП 3052 – Приливи по основу издатих хартија од вредности, исказује се износ прилива готовине по основу издатих хартија од вредности, у току обрачунског периода.</p>
				<p>166. Под ознаком АОП 3053 – Приливи по основу продаје сопствених акција, исказује се износ прилива готовине у току обрачунског периода по основу продаје сопствених акција.</p>
				<p>167. Под ознаком АОП 3054 – Остали приливи из активности финансирања, исказује се износ прилива готовине по основу осталих активности финансирања.</p>
				<p>168. Под ознаком АОП 3055 – Одливи готовине из активности финансирања, уписује се податак о укупном одливу готовине с позиција АОП од 3056 до 3060.</p>
				<p>169. Под ознаком АОП 3056 – Одливи по основу откупа сопствених акција, исказују се одливи готовине у току обрачунског периода за откуп сопствених акција.</p>
				<p>170. Под ознаком АОП 3057 – Одливи по основу субординираних обавеза, исказује се износ укупних отплата субординираних обавеза у току обрачунског периода.</p>
				<p>171. Под ознаком АОП 3058 – Одливи по основу узетих кредита, исказује се износ извршених отплатa кредита у току обрачунског периода.</p>
				<p>172. Под ознаком АОП 3059 – Одливи по основу издатих хартија од вредности, исказује се износ искупа издатих хартија од вредности.</p>
				<p>173. Под ознаком АОП 3060 – Остали одливи из активности финансирања, исказује се износ одлива готовине по основу осталих активности финансирања.</p>
				<p>174. Под ознаком АОП 3061 – Нето прилив готовине из активности финансирања, исказује се разлика између позиција АОП 3048 – Приливи готовине из активности финансирања и АОП 3055 – Одливи готовине из активности финансирања.</p>
				<p>175. Под ознаком АОП 3062 – Нето одлив готовине из активности финансирања, исказује се разлика између позиција АОП 3055 – Одливи готовине из активности финансирања и АОП 3048 – Приливи готовине из активности финансирања.</p>
				<p class="bold">4. Закључивање извештаја о токовима готовине</p>
				<p>176. Под ознаком АОП 3063 – Свега приливи готовине, исказује се збир износа на позицијама АОП 3001, 3014, 3034 и 3048.</p>
				<p>177. Под ознаком АОП 3064 – Свега одливи готовине, исказује се збир износа на позицијама АОП 3006, 3021, 3030, 3031, 3040 и 3055.</p>
				<p>178. Под ознаком АОП 3065 – Нето повећање готовине, исказује се разлика између износа на позицијама АОП 3063 и 3064.</p>
				<p>179. Под ознаком АОП 3066 – Нето смањење готовине, исказује се разлика између износа на позицијама АОП 3064 и 3063.</p>
				<p>180. Под ознаком АОП 3067 – Готовина и готовински еквиваленти на почетку године, исказује се износ готовине и готовинских еквивалената на дан отварања биланса обрачунског периода.</p>
				<p>181. Под ознаком АОП 3068 – Позитивне курсне разлике, исказује се износ позитивних курсних разлика на дан биланса.</p>
				<p>182. Под ознаком АОП 3069 – Негативне курсне разлике, исказује се износ негативних курсних разлика на дан биланса.</p>
				<p>183. Под ознаком АОП 3070 – Готовина и готовински еквиваленти на крају периода, исказује се износ готовине и готовинских еквивалената на крају обрачунског периода (АОП 3065 – АОП 3066 + АОП 3067 + АОП 3068 – АОП 3069).</p>
				<p class="clan">VII. НАПОМЕНЕ УЗ ФИНАНСИЈСКЕ ИЗВЕШТАЈЕ</p>
				<p>184. Напомене уз финансијске извештаје садрже описе или рашчлањавања ставки обелодањених у извештајима из тачке 1. став 1. ове одлуке, примењене рачуноводствене политике, као и информације о ставкама које се нису квалификовале за признавање у овим извештајима, а значајне су за оцену финансијског положаја и успешности пословања правног лица, као и остале информације у складу са захтевима МСФИ.</p>
				<p>185. Банке су обавезне да у оквиру напомена из тачке 184. ове одлуке обелодане и неусаглашена потраживања и обавезе у укупном износу у складу са одредбама Закона о рачуноводству.</p>
				<p class="clan">VIII. ЗАВРШНЕ ОДРЕДБЕ</p>
				<p>186. Одредбе ове одлуке примењују се на финансијске извештаје који се састављају након почетка примене ове одлуке.</p>
				<p>187. Даном почетка примене ове одлуке престаје да важи Одлука о обрасцима и садржини позиција у обрасцима финансијских извештаја за банке („Службени гласник РС”, бр. 71/14 и 135/14).</p>
				<p>188. Ова одлука ступа на снагу осмог дана од дана објављивања у „Службеном гласнику Републике Србије”, а примењује се од 1. јануара 2018. године. </p>
				<p class="potpis">О. број 7</p>
				<p class="potpis">У Београду, 6. новембра 2017. године</p>
				<p class="potpis">Гувернер Народне банке Србије,</p>
				<p class="potpis">др <span class="bold">Јоргованка Табаковић, </span>с.р.</p>
				<p class="clan" style="text-align: right">Прилози</p>
				<p>&nbsp;</p>
				<p><em>НАПОМЕНА ИЗДАВАЧА: </em></p>
				<p><em>Одлуком о изменама Одлуке о обрасцима 
				и садржини позиција у обрасцима финансијских извештаја за банке 
				("Службени гласник РС", број 38/2018) Прилози 1 и 4 замењени су 
				прилози (види тачку 5. Одлуке - 38/2018-97).</em></p>
				<p><em>Одлуком о измени и допуни Одлуке о обрасцима 
				и садржини позиција у обрасцима финансијских извештаја за банке 
				("Службени гласник РС", број 103/2018) Прилог 4 замењени је 
				новим прилогом (види тачку 2. Одлуке - 103/2018-95).</em></p>
				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=427482&amp;regactid=427482" target="_blank">
				Прилог 1 - Биланс стања</a></p>
				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=427482&amp;regactid=427482" target="_blank">
				Прилог 2 - Биланс успеха</a></p>
				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/3.html&amp;doctype=reg&amp;abc=cba&amp;eli=true&amp;eliActId=427482&amp;regactid=427482" target="_blank">
				Прилог 3 - Извештај о осталом резултату</a></p>
				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/4.html&amp;doctype=reg&amp;abc=cba&amp;eli=true&amp;eliActId=427482&amp;regactid=427482" target="_blank">
				Прилог 4 - Извештај о променама на капиталу</a></p>
				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/5.html&amp;doctype=reg&amp;abc=cba&amp;eli=true&amp;eliActId=427482&amp;regactid=427482" target="_blank">
				Прилог 5 - Извештај о токовима готовине</a></p>
	</div>


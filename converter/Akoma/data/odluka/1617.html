


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	</style>


	<div class="story">
				<p class="redakcijskipreciscentekst">Редакцијски пречишћен текст</p>
				<p>&nbsp;</p>
				<p>&nbsp;</p>
				<p>На основу члана 62. Закона о државној управи („Службени гласник РС”, бр. 79/05, 101/07, 95/10 и 99/14), члана 43. став 1. Закона о Влади („Службени гласник РС”, бр. 55/05, 71/05 − исправка, 101/07, 65/08, 16/11, 68/12 − УС, 72/12, 74/12 − УС и 44/14) и члана 25. став 1. Уредбе о начелима за унутрашње уређење и систематизацију радних места у министарствима, посебним организацијама и службама Владе („Службени гласник РС”, бр. 81/07 − пречишћен текст, 69/08, 98/12 и 87/13), на предлог Министарства културе и информисања,</p>
				<p>Влада доноси</p>
				<p class="odluka-zakon">ОДЛУКУ</p>
				<p class="odluka-zakon">о образовању Координационог тела за усмеравање активности на дигитализацији сала у домовима културе и културним центрима на територији Републике Србије</p>
				<p class="auto-style1">"Службени гласник РС", бр. 119 од 29. 
				децембра 2017, 6 од 1. фебруара 2019.</p>
				<p>1. Образује се Координационо тело за усмеравање активности на дигитализацији сала у домовима културе и културним центрима на територији Републике Србије (у даљем тексту: Координацино тело).</p>
				<p>2. У Кородинационо тело именују се:</p>
				<p>– за председника:</p>
				<p>Ана Илић, саветник у Кабинету председника Владе;</p>
				<p>– за заменика председника:</p>
				<p>Дејан Масликовић, помоћник министра културе и информисања;</p>
				<p>– за чланове:</p>
				<p>1) Синиша Перић, Кабинет министра без портфеља задуженог за регионални развој и координацију рада јавних предузећа, </p>
				<p>2) Милан Добријевић, Министарство трговине, туризма и телекомуникација, </p>
				<p>3) Тијана Деспотовић, Министарство културе и информисања, </p>
				<p>4) Милан Јосимов, Министарство државне управе и локалне самоуправе, </p>
				<p>5) Ивица Благданић, Канцеларија за информационе технологије и електронску управу, </p>
				<p>6) Игор Пуцаревић, Стална конференција градова и општина, </p>
				<p class="v2-clan-left-1">7) Марко Чкоњевић, Fame Solutions,</p>
				<p>8) Југослав Пантелић, Југословенска кинотека, </p>
				<p>9) Вук Вукићевић, Завод за проучавање културног развитка, </p>
				<p>10) Бобан Јевтић, Филмски центар Србије, </p>
				<p>11) Нада Поповић Перишић, председник Управног одбора Филмског центра Србије;</p>
				<p>– за секретара:</p>
				<p>Весна Шљивић, Министарство културе и информисања.</p>
				<p class="hide-chnage">*Службени гласник РС, број 6/2019</p>
				<p>3. Задаци Координационог тела су да: дефинише услове и техничке карактеристике за избор сала које ће се опремити дигиталном опремом; дефинише критеријуме за избор сала у јединицама локалне самоуправе које испуњавају услове за дигитализацију и одрживост пројекта; координира активности за континуирану дистрибуцију садржаја културе у дигиталном облику; да на основу прикупљених информација јединица локалне самоуправе, Завода за проучавање културног развитка и Филмског центра Србије одреди приоритете и изради план за дигитализацију сала; сарађује са другим органима и организацијама у циљу координације послова на обезбеђивању ресурса и опремању сала дигиталном опремом за приказивање садржаја културе (позоришне, оперске и балетске представе, концерти, филмови, изложбе и др.).</p>
				<p>4. Координационо тело може ангажовати стручна лица и образовати радне групе ради извршења задатака из тачке 3. ове одлуке.</p>
				<p>5. Координационо тело подноси Влади годишњи извештај, по правилу, у првом тромесечју текуће године за претходни извештајни период. Саставни део извештаја Координационог тела су одговарајући статистички и упоредни подаци, као и предлог мера и активности за дигитализацију сала у домовима културе и културним центрима.</p>
				<p>6. Чланови Координационог тела, као и ангажована стручна лица, немају право на накнаду за свој рад.</p>
				<p>7. Стручне и административно-техничке послове за потребе рада Коородинационог тела обављаће Министарство културе и информисања.</p>
				<p>8. Ова одлука ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">05 број 02-12676/2017-1</p>
				<p class="potpis">У Београду, 28. децембра 2017. године</p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Ана Брнабић, </span>с.р.</p>
	</div>


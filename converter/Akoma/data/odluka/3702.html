


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 47. став 1. Закона о културним добрима („Службени гласник РС”, бр. 71/94, 52/11 и 99/11 – др. закон) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12),</p>
	<p>Влада доноси </p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ОДЛУКУ </p>
	<p class="naslov" style="margin-top: 0">о утврђивању виле „Катарина” у Бањи Ковиљачи за споменик културе 
	</p>
	<p class="naslov" style="margin-top: 0">
	<span style="font-weight: 400" lang="sr-cyrl">"Службени гласник РС", број 
	108 од 6. децембра 2013.</span></p>
	<p class="naslov" style="margin-top: 0">&nbsp;</p>
	<p>1. Вила „Катарина” у Бањи Ковиљачи утврђује се за споменик културе.</p>
	<p>2. Вила „Катарина” у Бањи Ковиљачи (у даљем тексту: споменик културе) налази се на територији општине Лозница, у Бањи Ковиљачи, Парк 2, у приватној својини, на катастарској парцели број 388/1, КО Бања Ковиљача, у државној својини. 
	</p>
	<p>Споменик културе издваја се архитектонским својствима као запажено остварење у градитељском наслеђу Бање Ковиљаче, како избором места на самом ободу парка у централној бањској зони и истакнутим положајем на парцели, тако и обликовањем заснованим на принципима и постулатима академизма са еклектичким приступом у примени архитектонских и декоративних елемената. Изванредан извор за реконструисање историје промена у простору представља тапија у поседу данашњих власника. На откривеном пројекту пише да је „Вила Јовић” подигнута за Трифуна Јовића. Пројектована је 1932. године у Техничком предузећу „Ренесанс” Драгољуба П. Вукшића из Београда. Кућа има сутерен, приземље и спрат. Утиску монументалности здања доприноси доминантно двокрако степениште са балустрадом, које води на трем са четири стуба, надвишен балконом. Стамбени простор куће конципиран је на конвенционалан начин. У приземљу су око централног хола распоређене репрезентативне просторије салона, трпезарије и радне собе, као и монументално дизајнирано унутрашње степениште. Интимни простори спаваћих соба и купатила организовани су на спрату, а у сутерену су смештене помоћне просторије. 
	</p>
	<p>Овај споменик културе, као репрезентативни пример грађанског академског градитељства, због архитектонских вредности значајно је остварење у наслеђу бања Србије. 
	</p>
	<p>3. Заштићена околина споменика културе обухвата катастарске парцеле брoj: 387/8, 388/1, 388/3, 388/4, 388/7, 388/9, 389/1 и 392/1, КО Бања Ковиљача, у државној својини. 
	</p>
	<p>4. Утврђују се следеће мере заштите споменика културе:</p>
	<p>1) очување изворног изгледа спољашње архитектуре и ентеријера, хоризонталног и вертикалног габарита, облика и нагиба крова, свих конструктивних и декоративних елемената, стилских карактеристика, оригиналних материјала и функционалних карактеристика;</p>
	<p>2) ажурно праћење стања и одржавање конструктивно-статичког система, кровног покривача, свих фасада, ентеријера и исправности инсталација у споменику културе;</p>
	<p>3) забрана радова који могу угрозити статичку стабилност споменика културе; 
	</p>
	<p>4) забрана преправки, доградње, преградње, надградње и затварања трема; 
	</p>
	<p>5) вођење електро и ТТ водова подземним путем;</p>
	<p>6) забрана постављања прикључних кутија, ормара и расхладних уређаја на фасадама споменика културе; 
	</p>
	<p>7) неговање и редовно одржавање декоративне флоре. </p>
	<p>5. Утврђују се следеће мере заштите заштићене околине споменика културе:</p>
	<p>1) забрана градње и постављања трајних или привремених објеката који својом наменом, волуменом габарита по висини или облику могу угрозити или деградирати споменик културе и његову заштићену околину;</p>
	<p>2) забрана постављања покретних тезги, киоска и других привремених објеката унутар заштићене околине;</p>
	<p>3) забрана радова који могу угрозити статичку безбедност споменика културе; 
	</p>
	<p>4) забрана извођења радова којима се врши промена облика и намене терена; 
	</p>
	<p>5) забрана постављања далековода, ваздушних електро и ТТ водова преко заштићених парцела, њихово вођење извршити подземним каналима, уз враћање терена у првобитно стање; 
	</p>
	<p>6) урбанистичко и комунално уређење, хортикултурно опремање, неговање декоративне флоре и редовно одржавање простора заштићене околине споменика културе у функцији споменика културе. 
	</p>
	<p>6. Ова одлука ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">05 број 633-10354/2013</p>
	<p class="potpis" style="margin-top: 0">У Београду, 4. децембра 2013. године</p>
	<p class="potpis" style="margin-top: 0"><span class="bold">Влада</span></p>
	<p class="potpis" style="margin-top: 0">Председник,</p>
	<p class="potpis" style="margin-top: 0"><span class="bold">Ивица Дачић, 
	</span>с.р.</p>


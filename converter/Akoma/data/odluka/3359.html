


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="redakcijskipreciscentekst">
		<span style="font-size: 0.750000187500047rem">Редакцијски пречишћен текст</span></div>
	<p>&nbsp;</p>
	<p>&nbsp;</p>
	<p>На основу члана 40. ст. 1. и 2. Закона о високом образовању („Службени гласник РС”, бр. 76/05, 100/07, 97/08, 44/10 и 93/12) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12),</p>
	<p>Влада доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ОДЛУКУ</p>
	<p class="naslov" style="margin-top: 0">о оснивању Академије за националну безбедност</p>
	<p class="naslov" style="margin-top: 0"><span style="font-weight: 400">
	"Службени гласник РС", бр. 39 од 30. априла 2013, 70
	<span lang="hr">од 7. августа 2013.</span></span></p>
	<p class="naslov" style="margin-top: 0">&nbsp;</p>
	<p>1. Овом одлуком оснива се Академија за националну безбедност (у даљем тексту: Академија), као самостална високошколска установа, од посебног интереса за безбедност Републике Србије.</p>
	<p>2. Седиште Академије је у Београду, Улица краљице Ане бб.</p>
	<p>Академија је установа са својством правног лица.</p>
	<p>3. Академија се оснива за обављање делатности високог образовања и развој научно-истраживачког и стручног рада у области националне безбедности, у оквиру интердисциплинарних образовно-научних поља друштвено-хуманистичких, природно-математичких и техничко-технолошких наука у складу са Законом о високом образовању.</p>
	<p>На Академији се изучавају мултидисциплинарне области и стичу специфична знања за обављање безбедносних послова.</p>
	<p>4. Средства за оснивање и почетак рада Академије обезбеђена су у буџету Републике Србије, у оквиру средстава опредељених Безбедносно-информативној агенцији за потребе образовања.</p>
	<p>5. Академија има орган управљања, орган пословођења, стручне органе и студентски парламент.</p>
	<p>6. Орган управљања Академије је Савет Академије.</p>
	<p>До конституисања Савета Академије, његове послове обављаће Привремени савет Академије у саставу:</p>
	<p>1) проф. др Слободан Арсенијевић, ректор Универзитета у Крагујевцу;</p>
	<p>2) проф. др Велимир Сотировић, емеритус Универзитета у Новом Саду;</p>
	<p>3) проф. др Дејан Ђурђевић, Правни факултет Универзитета у Београду;</p>
	<p>4) проф. др Горан Милошевић, декан Криминалистичко-полицијске академије у Београду;</p>
	<p>5) проф. др Милан Јовановић, Факултет политичких наука Универзитета у Београду.</p>
	<p>Привремени савет Академије:</p>
	<p>1) донеће статут Академије и друге опште акте неопходне за упис у судски регистар и почетак рада Академије;</p>
	<p>2) донеће годишњи програм рада Академије;</p>
	<p>3) обављаће и друге послове из надлежности Савета Академије, утврђене законом.</p>
	<p>7. Орган пословођења Академије је директор Академије.</p>
	<p>До избора директора Академије у складу са Законом о високом образовању, његове послове обављаће вршилац дужности директора.</p>
	<p>За вршиоца дужности директора Академије именује се проф. др Драган Симеуновић, Факултет политичких наука Универзитета у Београду.</p>
	<p>8. Статутом Академије ће се уредити организација, начин рада, управљање и руковођење који обезбеђују јединствену и усклађену делатност високошколске установе, студије и студијски програм, као и друга питања од значаја за обављање делатности и рад Академије.</p>
	<p>9. Савет Академије, директор и стручни органи Академије конституисаће се у складу са Законом о високом образовању,
	<b>*</b> .</p>
	<p>Студентски парламент Академије конституисаће се по одржаним изборима за чланове студентског парламента, у складу са Законом о високом образовању.</p>
	<p><span style="font-size: 0.583333333333333rem">*Службени гласник РС, број 70/2013</span></p>
	<p>10. Академија ће донети опште акте у року од 90 дана од дана ступања на снагу ове одлуке.</p>
	<p>11. Академија почиње са радом почев од школске 2013/14. године.</p>
	<p>12. Ова одлука ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">05 број 02-3871/2013</p>
	<p class="potpis" style="margin-top: 0">У Београду, 30. априла 2013. године</p>
	<p class="potpis" style="margin-top: 0"><span class="bold">Влада </span></p>
	<p class="potpis" style="margin-top: 0">Председник,</p>
	<p class="potpis" style="margin-top: 0"><span class="bold">Ивица Дачић, 
	</span>с.р.</p>


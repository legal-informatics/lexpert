


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p>На основу чл. 478. и 481. Закона о привредним друштвима („Службени гласник РС”, бр. 36/11, 99/11, 83/14 – др. закон и 5/15), а у вези са чланом 5. став 1. Закона о јавним предузећима („Службени гласник РС”, број 15/06) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), </p>
				<p>Влада доноси</p>
				<p>&nbsp;</p>
				<p class="odluka-zakon">ОДЛУКУ </p>
				<p class="naslov">о промени правне форме Јавног предузећа „Електромрежа Србије”, Београд</p>
				<p class="centar">"Службени гласник РС", број 88 од 28. октобра 
				2016.</p>
				<p class="p">&nbsp;</p>
				<p>1. Мења се правна форма Јавног предузећа „Електромрежа Србије”, Београд, Кнеза Милоша 11, Београд, матични број 20054182 (у даљем тексту: Јавно предузеће) из правне форме јавног предузећа у правну форму акционарског друштва, под пуним пословним именом Акционарско друштво „Електромрежа Србије”, Београд (у даљем тексту: Акционарско друштво).</p>
				<p>Скраћено пословно име Акционарског друштва гласи: ЕМС АД Београд.</p>
				<p>Седиште Акционарског друштва је у Београду, Кнеза Милоша 11.</p>
				<p>2. Регистрацијом Акционарског друштва, настају следеће правне последице:</p>
				<p>1) Јавно предузеће наставља да послује као акционарско друштво и престаје да послује као јавно предузеће;</p>
				<p>2) Акционарско друштво наставља да буде власник целокупне имовине и дужник свих обавеза Јавног предузећа;</p>
				<p>3) судски и други поступци у име, односно против Јавног предузећа настављају се у име, односно против Акционарског друштва;</p>
				<p>4) сви уговори које је Јавно предузеће пуноважно закључило до дана регистрације промене правне форме, остају на снази и Акционарско друштво наставља да буде уговорна страна у тим уговорима без потребе закључења посебних анекса;</p>
				<p>5) Основни капитал Јавног предузећа конвертује се у акције.</p>
				<p>3. Доношењем ове одлуке утврђује се да:</p>
				<p>1) се основни капитал Јавног предузећа у износу од 27.048.840.000,00 (словима: двадесет седам милијарди четрдесет осам милиона осамсто четрдесет хиљада) динара са стањем на дан 31. децембар 2015. године претвара у основни (акцијски) капитал тако да Република Србија стиче 2.704.884 обичних акција са правом гласа, што чини 100% основног акцијског капитала Акционарског друштва;</p>
				<p>2) је номинална вредност једне акције Акционарског друштва 10.000,00 динара;</p>
				<p>3) је акцијски капитал Акционарског друштва подељен на 2.704.884 обичних акција;</p>
				<p>4) укупан уписани и унети основни капитал Акционарског друштва са стањем на дан 31. децембра 2015. године, износи 27.048.840.000,00 (словима: двадесет седам милијарди четрдесет осам милиона осамсто четрдесет хиљада) динара;</p>
				<p>5) пoслe прoмeнe правне форме укупан акцијски капитал Акционарског друштва износи 27.048.840.000,00 динара;</p>
				<p>6) ће се на основу ове одлуке формирати књига акционара након регистрације акција код Централног регистра, депоа и клиринга хартија од вредности.</p>
				<p>4. Ову одлуку објавити у „Службеном гласнику Републике Србије”.</p>
				<p>&nbsp;</p>
				<p class="potpis">05 број 023-10172/2016</p>
				<p class="potpis">У Београду, 27. октобра 2016. године</p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Александар Вучић,</span> с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

				<p class="viza" style="margin-top: 0">На основу члана 9. ст. 1. и 5. Закона о стратешкој процени утицаја на животну средину („Службени гласник РС”, бр. 135/04 и 88/10),</p>
				<p style="margin-top: 0">Републичка агенција за просторно планирање доноси</p>
				<p class="odluka-zakon" style="margin-top: 0; margin-bottom: 0">&nbsp;</p>
	<p class="odluka-zakon" style="margin-top: 0; margin-bottom: 0">&nbsp;</p>
	<p class="odluka-zakon" style="margin-top: 0; margin-bottom: 0">ОДЛУКУ</p>
				<p class="naslov" style="margin-top: 0">о изради Стратешке процене утицаја Просторног плана подручја посебне намене слива акумулације „Грлиште” на животну средину </p>
				<p align="center" style="margin-top: 0">"Службени гласник РС", 
				број 27 од 20. априла 2011. </p>
	<p align="center" style="margin-top: 0">&nbsp;</p>
	<p style="margin-top: 0">&nbsp;</p>
	<p style="margin-top: 0">1. Приступа се изради Стратешке процене утицаја Просторног плана подручја посебне намене слива акумулације „Грлиште” на животну средину (у даљем тексту: Стратешка процена).</p>
				<p style="margin-top: 0">&nbsp;</p>
	<p style="margin-top: 0">2. Разлози за израду Стратешке процене дефинисани су на основу територијалног обухвата и могућих утицаја Просторног плана подручја посебне намене слива акумулације „Грлиште” (у даљем тексту: Просторни план) на животну средину, на следећи начин: </p>
				<p style="margin-top: 0">– значај Просторног плана на заштиту животне средине и одрживи развој произилази из потребе да се заштити животна средина, природне вредности и обезбеди одрживи развој на подручју Просторног плана; </p>
				<p style="margin-top: 0">– потребе да се у планирању просторног развоја подручја Просторног плана сагледају стратешка питања заштите животне средине и обезбеди њихово решавање на одговарајући начин;</p>
				<p style="margin-top: 0">– чињенице да Просторни план представља оквир за припрему и реализацију општинских просторних планова, развојних пројеката, програма и инвестиционих одлука.</p>
				<p style="margin-top: 0">&nbsp;</p>
	<p style="margin-top: 0">3. Стратешка процена се ради за подручје Просторног плана које обухвата простор површине око 370 km<span class="superscript">2</span>, на територији града Зајечара и општина Бољевац и Књажевац и то: на територији града Зајечара целе катастарске општине Лесковац, Леновац, Горња Бела Река, Ласово, Грлиште, Мариновац, Заграђе и Планиница; на територији општине Бољевац целе катастарске општине Врбовац, Бачевица, Добро Поље; на територији општине Књажевац целе катастарске општине Кожељ, Бучје, Влашко Поље.</p>
				<p style="margin-top: 0">&nbsp;</p>
	<p style="margin-top: 0">4. Израда Стратешке процене је заснована на студијско – аналитичкој документацији из области просторног планирања, заштите животне средине, заштите природе и другој релевантној документацији.</p>
				<p style="margin-top: 0">&nbsp;</p>
	<p style="margin-top: 0">5. Стратешком проценом биће разматрана питања заштите ваздуха, вода, земљишта, микро климе, живог света, природе и природних добара, као и друга питања за која се у току израде утврди да захтевају одговарајућу обраду.</p>
				<p style="margin-top: 0">Стратешком проценом неће бити разматрана питања везана за глобалне климатске промене, јер на подручју Просторног плана нема загађивача који емитују загађујуће материје које изазивају промене климе.</p>
				<p style="margin-top: 0">&nbsp;</p>
	<p style="margin-top: 0">6. Извештај о стратешкој процени, као документ којим се приказује поступак израде Стратешке процене, резултати до којих се дошло и начин интегрисања у поступак припреме Просторног плана, садржи:</p>
				<p style="margin-top: 0">– Полазне основе Стратешке процене: обухват, предмет и циљеви Просторног плана, захтеви заштите животне средине из релевантних планских и других докумената</p>
				<p style="margin-top: 0">– Опште и посебне циљеве Стратешке процене и индикаторе</p>
				<p style="margin-top: 0">– Процену могућих утицаја на животну средину: приказ стања животне средине на подручју Просторног плана; варијанте развоја планског подручја, укључујући сценарио нултог развоја и варијанте развоја и заштите планског подручја повољне са аспекта заштите животне средине; процену утицаја варијантних решења на животну средину, опис мера за спречавање и ограничавање негативних и увећање позитивних утицаја на животну средину, поређење варијантних решења и приказ разлога за избор најповољнијег; процену утицаја планских решења на животну средину, опис мера за спречавање и ограничавање негативних и увећање позитивних утицаја на животну средину; начин на који су при процени узети у обзир елементи животне средине и карактеристике утицаја</p>
				<p style="margin-top: 0">– Смернице за израду стратешких процена на нижим хијерархијским нивоима</p>
				<p style="margin-top: 0">– Програм праћења стања животне средине у току спровођења Просторног плана</p>
				<p style="margin-top: 0">– Приказ коришћене методологије</p>
				<p style="margin-top: 0">– Приказ начина одлучивања, опис разлога одлучујућих за избор Просторног плана са аспекта разматраних варијантних решења и приказ начина на који су питања животне средине укључена у Просторни план</p>
				<p style="margin-top: 0">– Учешће заинтересованих страна у поступку израде и разматрања Извештаја о стратешкој процени</p>
				<p style="margin-top: 0">– Извод из Стратешке процене (закључак – нетехнички резиме).</p>
				<p style="margin-top: 0">&nbsp;</p>
	<p style="margin-top: 0">7. Носилац израде Стратешке процене је Републичка агенција за просторно планирање.</p>
				<p style="margin-top: 0">&nbsp;</p>
	<p style="margin-top: 0">8. Министарства, посебне организације, јавна предузећа и установе надлежне за послове заштите природе; пољопривреде, трговине, шумарства и водопривреде; саобраћаја, телекомуникација; енергетике; економије и регионалног развоја; туризма; заштите животне средине, рударства и просторног планирања; заштите споменика културе, као и други заинтересовани органи и организације, доставиће у року од 30 дана од дана ступања на снагу ове одлуке све расположиве податке, услове и документацију од значаја за израду Стратешке процене из делокруга свог рада носиоцу израде Стратешке процене. </p>
				<p style="margin-top: 0">&nbsp;</p>
	<p style="margin-top: 0">9. Рок за израду Стратешке процене је 12 месеци од дана ступања на снагу Одлуке о изради Просторног плана.</p>
				<p style="margin-top: 0">Стручни тим за израду Стратешке процене биће састављен од стручњака одговарајућег профила.</p>
				<p style="margin-top: 0">Стратешка процена ће се вршити у складу са европским и међународним принципима теорије и добре праксе у изради стратешке процене утицаја на животну средину за исту врсту планских докумената.</p>
				<p style="margin-top: 0">&nbsp;</p>
	<p style="margin-top: 0">10. Средства за израду Стратешке процене обезбедиће Министарство пољопривреде, трговине, шумарства и водопривреде, Републичка дирекција за воде.</p>
				<p style="margin-top: 0">&nbsp;</p>
	<p style="margin-top: 0">11. Учешће јавности у разматрању Извештаја о стратешкој процени обезбеђује се у оквиру јавног увида о Нацрту просторног плана, у трајању од 30 дана, у згради скупштине града Зајечара и зградама скупштина општина Бољевац и Књажевац. </p>
				<p style="margin-top: 0">&nbsp;</p>
	<p style="margin-top: 0">12. Одлука о изради Стратешке процене је саставни део Одлуке о изради Просторног плана.</p>
				<p style="margin-top: 0">&nbsp;</p>
	<p style="margin-top: 0">13. Ова одлука ступа на снагу осмог дана од дана објављивања у „Службеном гласнику Републике Србије”.</p>
	<p style="margin-top: 0">&nbsp;</p>
	<p style="margin-top: 0">&nbsp;</p>
				<p class="potpis" style="margin-top: 0">Број 350-209-2/2011-01 </p>
				<p class="potpis" style="margin-top: 0">У Београду, 13. априла 2011. године</p>
				<p class="potpis" style="margin-top: 0"><span class="bold">Републичка агенција за просторно планирање</span></p>
				<p class="potpis" style="margin-top: 0">Директор,</p>
				<p class="potpis" style="margin-top: 0">проф. др <span class="bold">Борислав Стојков, </span>с.р.</p>
	

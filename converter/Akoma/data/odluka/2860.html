


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="redakcijskipreciscentekst">Редакцијски пречишћен текст</p>
	<p>&nbsp;</p>
	<p>&nbsp;</p>
	<p>На основу члана 23. став 7. Закона о спољнотрговинском пословању („Службени гласник РС”, бр. 36/09, 36/11 – др.закон и 88/11) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
	</p>
	<p>Влада доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ОДЛУКУ </p>
	<p class="odluka-zakon" style="margin-top: 0">о увозу цигарета из Европске уније по преференцијалној стопи 
	</p>
	<p class="naslov" style="margin-top: 0"><span style="font-weight: 400">
	"Службени гласник РС", бр. 79 од 29. јула 2014, 
	6 од 1. фебруара 2019.</span></p>
	<p>1. Овом одлуком уређују се ближи услови за расподелу квоте за увоз цигарета из тарифне ознаке 2402 20 90 00 Царинске тарифе, пореклом из Европске уније у Републику Србију у оквиру укупне годишње царинске квоте од 1.625 тона нето масе, и то: 1600 тона цигарета на које се обрачунава царина по стопи од 15% и 25 тона цигарета на које се обрачунава царина по стопи од 10%, у периоду од 1. јануара до 31. децембра.</p>
	<p>2. Увоз цигарета из тачке 1. ове одлуке врши се на основу дозволе коју издаје министарство надлежно за послове спољне трговине (у даљем тексту: Министарство), на основу поднетог захтева домаћег лица.</p>
	<p>Подносилац захтева може бити домаће лице уписано у Регистар увозника дувана, обрађеног дувана, односно дуванских производа код Управе за дуван, у складу са законом који уређује производњу и промет дувана, које је учествовало у увозу цигарета у Републику Србију у години која претходи увозу цигарета (у даљем тексту: подносилац).</p>
	<p>Подносилац, за сваку расподелу, односно прерасподелу може да поднесе само један захтев, а ако поднесе више захтева, ниједан се неће узети у разматрање. 
	</p>
	<p>Захтев из става 1. ове тачке садржи: </p>
	<p>1) податке о роби: </p>
	<p>– назив робе,</p>
	<p>– тарифна ознака,</p>
	<p>– количина (у тонама),</p>
	<p>– вредност (појединачна и укупна),</p>
	<p>– земља из које се роба увози и</p>
	<p>– земља плаћања;</p>
	<p>2) податке о учесницима у послу:</p>
	<p>– подносиоцу (назив, матични број и адреса),</p>
	<p>– страном испоручиоцу (назив и адреса) </p>
	<p>Подносилац у истом захтеву може тражити количину за увоз цигарета по обе преференцијалне царинске стопе (од 15% и од 10%) наводећи прописане податке за сваку царинску стопу. 
	</p>
	<p>Подносилац, захтев из става 1. ове тачке подноси на меморандуму, потписан 
	од стране овлашћеног лица поред откуцаног имена, презимена и функције<span class="v2-clan-left-1">.</span></p>
	<p class="hide-change">*Службени гласник РС, број 6/2019</p>
	<p>Уз захтев, подносилац прилаже фотокопију регистрације код Управе за дуван, као и фотокопије јединствених царинских исправа о увозу цигарета из тачке 2. став 2. ове одлуке. 
	</p>
	<p>Захтев из става 1. ове тачке, подноси се Министарству у периоду од 15. новембра до 1. децембра текуће године за наредну годину, а Министарство издаје дозволу до 31. децембра текуће године.</p>
	<p>3. О захтеву из тачке 2. ове одлуке одлучује Комисија за издавање дозвола за увоз цигарета по преференцијалној стопи из ЕУ (у даљем тексту: Комисија), коју образује министар надлежан за послове спољне трговине од представника тог Министарства, министарства надлежног за послове финансија, министарства надлежног за послове финансија – Управе за дуван и Управе царина, као и министарства надлежног за послове пољопривреде. 
	</p>
	<p>Комисија разматра све приспеле захтеве истовремено након истека рока за подношење захтева и:</p>
	<p>1) ако укупна количина по поднетим захтевима не прелази висину из тачке 1. ове одлуке, сваки захтев се одобрава у количини која је тражена, а остала количина расподелиће се у поновљеном поступку који ће се извршити према процедури прописаној овом одлуком, у року од два месеца након расподеле у којој је део количине остао нерасподељен; 
	</p>
	<p>2) ако је укупна количина по поднетим захтевима већа од количина из тачке 1. ове одлуке, сваки захтев ће бити одобрен у количини која је пропорционално смањена у односу на тражену и израчуната према формули:</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/cigarete-EU_opt.jpeg&amp;doctype=reg&amp;abc=cba&amp;eli=true&amp;eliActId=427722&amp;regactid=427722" alt="cigarete-EU.tiff"></p>
	<p>Ако количине из става 5. подтачка 2) ове тачке садрже децимале, количине у дозволама ће бити заокружене на први нижи цео број. 
	</p>
	<p>4. Издате дозволе важе до 31. децембра текуће године.</p>
	<p>5. Министарство ће четири месеца пре истека важења дозвола, писаним путем, тражити од свих носилаца дозвола да се у року од 15 дана изјасне да ли количине наведене у дозволи могу у целости да реализују.</p>
	<p>Ако носиоци дозвола нису у могућности да у целости реализују издате дозволе или одустану од увоза, дужни су да у писаној форми о томе обавесте Министарство и поднесу захтев за измену дозволе, односно за смањење количине за део који нису у могућности да реализују. 
	</p>
	<p>Министарство, одмах по добијању обавештења из става 2. ове тачке, обавештава све подносиоце захтева о количини која ће се прерасподељивати и о року за подношење захтева за прерасподелу.</p>
	<p>Прерасподела количина врши се на начин прописан тачком 3. ове одлуке. </p>
	<p>Носилац дозволе који одустане од увоза или није у могућности да реализује додељену количину у одобреном року, своју дозволу не може пренети на друго лице.</p>
	<p>6. Ако носилац дозволе обавести Министарство да ће увести додељену количину, а не увезе ту количину, Комисија ће у наредној расподели припадајућу количину коју би доделила том подносиоцу према критеријумима из ове одлуке, умањити за 20% од те нереализоване количине.</p>
	<p>Умањење из става 1. ове тачке неће се применити на носиоце дозвола који нису реализовали додељену количину услед више силе и о томе благовремено обавестили Министарство. 
	</p>
	<p>7. За период од 1. августа до 31. децембра 2014. године, извршиће се расподела пропорционалног дела годишње количине од 677,1 тона за увоз цигарета и то: 666,7 тона на које се обрачунава царина по стопи од 15% и 10,4 тоне на које се обрачунава царина по стопи од 10%. 
	</p>
	<p>За количину која се расподељује за 2014. годину, захтеви се подносе у року од седам дана од дана ступања на снагу ове одлуке, а Министарство одлучује о поднетим захтевима у року од 15 дана од дана истека рока за подношење захтева.</p>
	<p>Дозволе за увоз цигарета издате у 2014. години важе пет месеци. </p>
	<p>8. Министарство води евиденцију издатих дозвола за увоз цигарета из тачке 1. ове одлуке, а министарство надлежно за послове финансија – Управа царина води евиденцију о увозу цигарета из Европске уније у складу са овом одлуком и о томе месечно обавештава Министарство.</p>
	<p>9. Ова одлука ступа на снагу наредног дана од дана објављивања у „Службеном гласнику Републике Србије”, а примењиваће се од 1. августа 2014. године.</p>
	<p>&nbsp;</p>
	<p class="potpis" style="margin-top: 0">05 број 335-8148/2014-1</p>
	<p class="potpis" style="margin-top: 0">У Београду, 27. јула 2014. године</p>
	<p class="potpis" style="margin-top: 0"><span class="bold">Влада</span></p>
	<p class="potpis" style="margin-top: 0">Председник,</p>
	<p class="potpis" style="margin-top: 0"><span class="bold">Александар Вучић, 
	</span>с.р.</p>


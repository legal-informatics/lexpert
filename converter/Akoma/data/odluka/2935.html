


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
			<p class="Basic-Paragraph">На основу члана 9. ст. 1. и 5. Закона о стратешкој процени утицаја на животну средину („Службени гласник РС”, бр. 135/04 и 88/10),</p>
			<p class="Basic-Paragraph">Министарство заштите животне средине доноси</p>
			<p class="odluka-zakon">ОДЛУКУ</p>
			<p class="odluka-zakon">о изради Стратешке процене утицаја Националног плана за смањење емисија (НЕРП)</p>
			<p class="centar">"Службени гласник РС", број 57 од 25. јула 2018.</p>
			<p class="Basic-Paragraph">1. Приступа се изради Стратешке процене утицаја Националног плана за смањење емисија (у даљем тексту: НЕРП).</p>
			<p class="Basic-Paragraph">2. Стратешка процена се ради за територију Републике Србије.</p>
			<p class="Basic-Paragraph">3. Разлози за израду Стратешке процене садржани су у члану 5. Закона о стратешкој процени утицаја на животну средину, а  дефинисани су на основу територијалног обухвата и могућих утицаја Националног плана за смањење емисија на животну средину који се примењује на стара велика постројења за сагоревање чија је укупна улазна инсталисана топлотна снага једнака 50 MW или већа, на следећи начин:</p>
			<p class="Basic-Paragraph">– значај НЕРП-a за заштиту животне средине и одрживи развој произилазе из потребе да се животна средина и природне вредности заштите и обезбеди одрживи развој и финансијски аспекат достизања ових параметара на подручјима ЕПС: Термоелектрана Никола Тесла А, А1-А3; Термоелектрана Никола Тесла А, А4-А6; Термоелектрана Никола Тесла Б, Б1-Б2; Термоелектрана Никола Тесла Б – помоћна котларница; Термоелектрана Костолац A, A1; Термоелектрана Костолац A, A2; Термоелектрана Костолац Б, Б1-Б2; Термоелектрана – топлана Нови Сад; Топлана Вреоци Колубара Прерада; НИС а.д.; Атмосферска дестилација II, Енергана Панчево и Енергана Нови Сад. Као и „opt-out” стара велика постројења за сагоревање у Републици Србији из сектора „мрежна енергетика”: EПС – Термоелектрана Морава, Термоелектрана Колубара А А3 (котао 1), Термоелектрана Колубара А А3 (котлови 3,4,5) и Термоелектрана Колубара А А5;</p>
			<p class="Basic-Paragraph">– потреба да се у планирању НЕРП-а сагледају стратешка питања заштите животне средине и обезбеди њихово решавање на одговарајући начин, укључујући и финансијске импликације.</p>
			<p class="Basic-Paragraph">4. Стратешка процена се ради за НЕРП који обухвата територије на подручјима ЕПС: Термоелектрана Никола Тесла А, А1-А3; Термоелектрана Никола Тесла А, А4-А6; Термоелектрана Никола Тесла Б, Б1-Б2; Термоелектрана Никола Тесла Б – помоћна котларница; Термоелектрана Костолац A, A1; Термоелектрана Костолац A, A2; Термоелектрана Костолац Б, Б1-Б2; Термоелектрана – топлана Нови Сад; Топлана Вреоци Колубара Прерада; НИС а.д.; Атмосферска дестилација II , Енергана Панчево и  Енергана Нови Сад као и „opt-out” стара велика постројења за сагоревање у Републици Србији из сектора „мрежна енергетика”: EПС – Термоелектрана Морава, Термоелектрана Колубара А А3 (котао 1), Термоелектрана Колубара А А3 (котлови 3,4,5) и Термоелектрана Колубара А А5. Коначна граница ће бити дата у  НЕРП-у.</p>
			<p class="Basic-Paragraph">5. Израда Стратешке процене је заснована на студијско-аналитичкој документацији из области, заштите животне средине, заштите природе као и другој релевантној документацији.</p>
			<p class="Basic-Paragraph">6. Стратешком проценом биће разматрана питања заштите ваздуха, вода, земљишта, живог света, заштићених природних добара, становништва, здравља, насеља, градова, као и друга питања за која се у току израде утврде да захтевају одговарајућу обраду.</p>
			<p class="Basic-Paragraph">7. Извештај о стратешкој процени, као документ којим се приказује поступак израде Стратешке процене, резултати до којих се дошло и начин интегрисања у поступак припреме НЕРП-а, садржи;</p>
			<p class="Basic-Paragraph">– Циљеве и у односу на њих дефинисане циљне вредности;</p>
			<p class="Basic-Paragraph">– Мере и рокове за постизање циљева и циљних вредности;</p>
			<p class="Basic-Paragraph">– Поступак праћења реализације овог плана;</p>
			<p class="Basic-Paragraph">– Полазне основе Стратешке процене: обухват, предмет и циљеве НЕРП-а, захтеви заштите животне средине из релевантних планских и других докумената;</p>
			<p class="Basic-Paragraph">– Опште и посебне циљеве Стратешке процене и индикаторе;</p>
			<p class="Basic-Paragraph">– Процену могућих утицаја на животну средину: приказ стања животне средине на подручју НЕРП-а; варијанте развоја планског подручја, укључујући сценарио нултог развоја и заштите планског подручја повољне са аспекта заштите животне средине; процену утицаја варијантних решења на животну средину; опис мера за спречавање и ограничавање негативних и увећање позитивних утицаја на животну средину; поређење варијантних решења и приказ разлога за избор најповољнијег; процену утицаја планских решења на животну средину; опис мера за спречавање и ограничавање негативних и увећање позитивних утицаја на животну средину; начин на који су при процени узети у обзир елементи животне средине и карактеристике утицаја;</p>
			<p class="Basic-Paragraph">– Програм праћења стања животне средине у току спровођења НЕРП-а;</p>
			<p class="Basic-Paragraph">– Приказ коришћене методологије;</p>
			<p class="Basic-Paragraph">– Приказ начина одлучивања, опис разлога одлучујућих за избор НЕРП-а са аспекта разматраних варијантних решења и приказ начина на који су питање животне средине укључена у НЕРП-а;</p>
			<p class="Basic-Paragraph">– Учешће заинтересованих страна у поступку израде и разматрање Извештаја о стратешкој процени;</p>
			<p class="Basic-Paragraph">– Извод из Стратешке процене (закључак – нетехнички резиме).</p>
			<p class="Basic-Paragraph">8. Носилац израде Стратешке процене ће бити изабран у складу са чланом 10. Закона стратешкој процени утицаја на животну средину.  </p>
			<p class="Basic-Paragraph">Рок за израду Стратешке процене је шест месеци од дана ступања на снагу Одлуке о изради НЕРП-а.</p>
			<p class="Basic-Paragraph">9. Учешће заинтересованих органа и организација у разматрању Извештаја о стратешкој процени обезбеђује се достављањем Извештаја о стратешкој процени на мишљење.</p>
			<p class="Basic-Paragraph">Учешће јавности у разматрању Извештаја о стратешкој процени обезбеђује се у оквиру јавног увида у НЕРП, у трајању од 30 дана, у јединици локалне самоуправе која је у обухвату НЕРП-а.</p>
			<p class="Basic-Paragraph">10. Средства за израду Стратешке процене обезбеђује Министарство заштите животне средине.</p>
			<p class="Basic-Paragraph">11. Ова одлука се објављује у „Службеном гласнику Републике Србије”.</p>
			<p class="Basic-Paragraph">12. Ова одлука ступа на снагу даном објављивања у „Службеном гласнику Републике Србије”.</p>
			<p class="potpis">Број 353-01-00937/2018-03</p>
			<p class="potpis">У Београду, 13. јула 2018. године </p>
			<p class="potpis">Министар,</p>
			<p class="potpis"><span class="bold">Горан Триван, </span>с.р.</p>
	</div>


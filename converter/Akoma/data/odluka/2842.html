


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
	margin-top: 0;
}
</style>


	<div class="story">
				<p class="redakcijskipreciscentekst">Редакцијски пречишћен текст</p>
				<p>&nbsp;</p>
				<p>&nbsp;</p>
				<p>На основу члана 13. став 1. тачкa 3) Закона о Агенцији за осигурање депозита („Службени гласник РС”, број 14/15), члана 1. Закона о осигурању депозита („Службени гласник РС”, број 14/15) и члана 9. став 1. тачка 9. Статута Агенције за осигурање депозита („Службени гласник РС”, бр. 84/05 и 28/13), </p>
				<p>Управни одбор Агенције за осигурање депозита, на 27. седници одржаној 16. априла 2015. године, донео је пречишћен текст</p>
				<p class="odluka-zakon">ОДЛУКЕ</p>
				<p class="naslov">о начину обрачуна и плаћања затезне камате на неблаговремено плаћене обавезе банака по основу премије осигурања депозита физичких лица, предузетника, микро, малих и средњих правних лица</p>
				<p class="clan">"Службени гласник РС", бр. 37 од 24. априла 
				2015, 83 од 15. септембра 2017.</p>
				<p class="clan">&nbsp;</p>
				<p>1. На неблаговремено измирену обавезу по основу премије осигурања депозита физичких лица, предузетника, микро, малих и средњих правних лица, која се односи на динарске депозите и која се обрачунава и плаћа у динарима, банка је дужна да плати затезну камату, обрачунату у складу са законом којим се утврђује висина стопе затезне камате. </p>
				<p>2. На неблаговремено измирену обавезу по основу премије осигурања депозита која се односи на девизне депозите и која се обрачунава и плаћа у еврима, банка је дужна да плати затезну камату у динарима, обрачунату у складу са законом којим се утврђује висина стопе затезне камате. Затезна камата из става 1. ове тачке обрачунава се на основицу у висини доспеле а неизмирене премије на девизне депозите по стопи која се примењује на дуг у еврима и плаћа се у динарској противвредности утврђеној по званичном средњем курсу који важи на последњи календарски дан обрачунског периода на који се односи. </p>
				<p>3. Затезна камата из тачке 1. и тачке 2. став 1. ове одлуке се обрачунава почев од наредног дана у односу на дан доспећа обавезе за плаћање па до дана измирења обавезе од стране банке. Датум доспећа обавезе из става 1. ове тачке одређује се на основу Одлуке Управног одбора Агенције којом се утврђује садржина Извештаја који банке достављају Агенцији и начин и рокови обрачуна и наплате премије осигурања депозита и назначен је на фактури коју Агенција доставља банци у складу са истом. </p>
				<p>4. Обрачун затезне камате у складу са тач. 1, 2. и 3. ове одлуке врши Агенција и исти доставља банци са позивом за уплату затезне камате најкасније у року од пет дана од дана достављања обрачуна. Агенција на обрачуну назначава крајњи рок за уплату обрачунатог износа затезне камате. Под даном достављања обрачуна из става 1. ове тачке сматра се дан слања обрачуна банци од стране Агенције на један од следећих начина: поштом, факсом и/или електронским путем. </p>
				<p>5. Уплата затезне камате из тачке 1. и тачке 2. став 1. ове одлуке врши се на динарски рачун Агенције – Фонда за осигурање депозита број 780-639-38, који се води код Народне банке Србије. </p>
				<p>6. Одредбе из тач. 1–5. ове одлуке примењују се у случају неблаговременог измирење обавеза по основу свих врста премије осигурања депозита утврђених чланом 10. Закона о осигурању депозита.</p>
				<p>7. Овлашћује се <span class="v2-clan-left-1">Одбор директора</span> Агенције да доноси појединачна акта ради прецизирања и тумачења одредби из тач. 1–6. ове одлуке.</p>
				<p><span class="hide-change">*Службени гласник РС, број 83/2017</span></p>
				<p>8. О извршењу ове одлуке стараће се<span class="v2-clan-left-1"> 
				Одбор директора</span> Агенције.</p>
				<p><span class="hide-change">*Службени гласник РС, број 83/2017</span></p>
				<p>9. Ова одлука ступа на снагу даном доношења и објављује се у „Службеном гласнику Републике Србије”.</p>
				<p>10. Објављивањем ове одлуке престаје да важи Одлука о начину обрачуна и плаћања затезне камате на неблаговремено плаћене обавезе банака по основу премије осигурања депозита физичких лица, предузетника и малих и средњих правних лица, објављена у „Службеном гласнику РС”, број 6/09 и Одлука о изменама и допунама Одлуке о начину обрачуна и плаћања затезне камате на неблаговремено плаћене обавезе банака по основу премије осигурања депозита физичких лица, предузетника и малих и средњих правних лица, објављена у „Службеном гласнику РС”, број 18/13.</p>
				<p class="potpis">О. број ОД-118/15</p>
				<p class="auto-style1">Председник Управног одбора,</p>
				<p class="auto-style1">проф. др <span class="bold">Ненад Вуњак,</span> с.р.</p>
	</div>


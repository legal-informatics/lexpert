


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 47. став 1. Закона о културним добрима („Службени гласник РС”, бр. 71/94, 52/11 и 99/11 – др. закон) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12),</p>
	<p>Влада доноси </p>
	<p>&nbsp;</p>
	<p class="odluka-zakon">ОДЛУКУ</p>
	<p class="naslov">о утврђивању виле доктора Петровића у Бањи Ковиљачи за споменик културе 
	</p>
	<p class="naslov"><span style="font-weight: 400">"Службени гласник РС", број 
	113 од 20. децембра 2013.</span></p>
	<p class="naslov">&nbsp;</p>
	<p>1. Вила доктора Петровића у Бањи Ковиљачи утврђује се за споменик културе.</p>
	<p>2. Вила доктора Петровића у Бањи Ковиљачи (у даљем тексту: споменик културе) налази се на територији општине Лозница, у Бањи Ковиљачи, Улица Стевана Синђелића број 1, у приватној својини, на катастарској парцели број 464/2, КО Бања Ковиљача, у државној својини. 
	</p>
	<p>Споменик културе је једна од најзначајнијих грађевина ван парка у Бањи Ковиљачи, подигнут за угледног лекара педијатра др Михајла Петровића из Шапца. Доктор Петровић је користио свој мали летњиковац у месецима када је у Бањи боравио као сезонски лекар. Претпоставља се да је саграђена на самом почетку друге деценије XX века, на шта указују посредни подаци из извора. Хармонично здање малих димензија и складних пропорција успело је остварење до данас непознатог талентованог архитекте. Приземна грађевина са подрумом и мансардом, на којој је соба за девојку, академски је компонована са елементима еклектике. Посебно обележје вили даје главни мотив композиције прочеља – истакнути трем на стубовима правоугаоне основе, надвишен декоративном зарубљено-пирамидалном куполом са украсном оградом од кованог гвожђа на врху. У приземљу око централног хола симетрично су распоређене две собе за становање са једне, и кухиња и ординација са друге стране. Обрада ентеријера употребом различитих врста камена, штуко декорације, као и други детаљи примењене уметности указују на потребу власника за репрезентативношћу овог минијатурног дворца. Пространо двориште око куће са засадима украсног биља доприносило је пријатном боравку. 
	</p>
	<p>Овај споменик културе као репрезентативни пример грађанског академског градитељства, због архитектонских вредности значајно је остварење у наслеђу бања Србије. 
	</p>
	<p>3. Заштићена околина споменика културе обухвата катастарске парцеле бр: 451/2, 451/4, 452/2, 463/2, 464/1, 464/2 и 464/3, КО Бања Ковиљача, у државној својини и број 451/3, КО Бања Ковиљача, у приватној својини.</p>
	<p>4. Утврђују се следеће мере заштите споменика културе:</p>
	<p>1) очување изворног изгледа спољашње архитектуре и ентеријера, хоризонталног и вертикалног габарита, облика и нагиба крова, свих конструктивних и декоративних елемената, стилских карактеристика, оригиналних материјала и функционалних карактеристика;</p>
	<p>2) ажурно праћење стања и одржавање конструктивно-статичког система, кровног покривача, свих фасада, ентеријера и исправности инсталација у споменику културе;</p>
	<p>3) забрана радова који могу угрозити статичку стабилност споменика културе; 
	</p>
	<p>4) забрана преправки, доградње, преградње, надградње и затварања трема;
	</p>
	<p>5) вођење електро и ТТ водова подземним путем;</p>
	<p>6) забрана постављања прикључних кутија, ормара и расхладних уређаја на фасадама споменика културе;
	</p>
	<p>7) неговање и редовно одржавање декоративне флоре. </p>
	<p>5. Утврђују се следеће мере заштите заштићене околине споменика културе:</p>
	<p>1) забрана градње и постављања трајних или привремених објеката који својом наменом, волуменом габарита по висини и облику могу угрозити или деградирати споменик културе и његову заштићену околину;</p>
	<p>2) забрана постављања покретних тезги, киоска и других привремених објеката унутар заштићене околине;</p>
	<p>3) забрана радова који могу угрозити статичку безбедност споменика културе;
	</p>
	<p>4) забрана извођења радова којима се врши промена облика или намене терена;
	</p>
	<p>5) забрана постављања далековода, ваздушних електро и ТТ водова преко заштићених парцела, њихово вођење извршити подземним каналима, уз враћање терена у првобитно стање;
	</p>
	<p>6) урбанистичко и комунално уређење, хортикултурно опремање, неговање декоративне флоре и редовно одржавање простора заштићене околине споменика културе у функцији споменика културе.
	</p>
	<p>6. Ова одлука ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">05 број 633-10862/2013</p>
	<p class="potpis" style="margin-top: 0">У Београду, 18. децембра 2013. године</p>
	<p class="potpis" style="margin-top: 0"><span class="bold">Влада</span></p>
	<p class="potpis" style="margin-top: 0">Председник,</p>
	<p class="potpis" style="margin-top: 0"><span class="bold">Ивица Дачић,
	</span>с.р.</p>


<meta http-equiv="Content-Type" content="text/html; charset=UTF-8"><link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet"><p>На основу члана 104. Закона о привредним друштвима („Службени гласник РС”, број 125/04) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08 и 16/11), </p>
<p>Влада доноси</p>
<p style="LINE-HEIGHT: 150%; MARGIN-TOP: 0rem; MARGIN-BOTTOM: 0rem" class="odluka-zakon">&nbsp;</p>
<p style="LINE-HEIGHT: 150%; MARGIN-TOP: 0rem; MARGIN-BOTTOM: 0rem" class="odluka-zakon">&nbsp;</p>
<p style="LINE-HEIGHT: 150%; MARGIN-TOP: 0rem; MARGIN-BOTTOM: 0rem" class="odluka-zakon">ОДЛУКУ</p>
<p style="LINE-HEIGHT: 150%; MARGIN-TOP: 0rem" class="naslov">о изменама и допунама оснивачког акта Занатског комуналног друштвеног предузећа „Техника”, Велика Дренова</p>
<p style="LINE-HEIGHT: 150%; MARGIN-TOP: 0rem" class="clan">"Службени гласник РС", број 50 од 8. јула 2011.</p>
<p style="LINE-HEIGHT: 150%; MARGIN-TOP: 0rem" class="clan">&nbsp;</p>
<p style="LINE-HEIGHT: 150%; MARGIN-TOP: 0rem" class="clan">&nbsp;</p>
<p style="LINE-HEIGHT: 150%; MARGIN-TOP: 0rem" class="clan">I. ОСНОВНЕ ОДРЕДБЕ</p>
<p class="clan">Члан 1.</p>
<p>Занатско комунално друштвено предузеће „Техника”, Велика Дренова, организује се као једночлано друштво с ограниченом одговорношћу (у даљем тексту: Друштво) и послује у складу са прописима којима се уређује правни положај привредних друштава.</p>
<p class="clan">Члан 2.</p>
<p>Занатско комунално друштвено предузеће „Техника”, Велика Дренова уписано је у Регистар привредних субјеката код Агенције за привредне регистре под бројем БД 54238/2005 од 8. јула 2005. године.</p>
<p>На основу Закључка Владе 05 број: 46-9646/2010 од 23. децембра 2010. године утврђен је удео државне својине од 100% у средствима која користи Занатско комунално друштвено предузеће „Техника”, Велика Дренова и закључен Споразум о уделу државне својине у средствима која користи Занатско комунално друштвено предузеће „Техника”, Велика Дренова. </p>
<p class="clan">Члан 3.</p>
<p>Друштво послује средствима у државној својини.</p>
<p>Друштво је основано на неодређено време. </p>
<p>Друштво има својство правног лица.</p>
<p>Друштво у правном промету са трећим лицима има сва овлашћења и иступа у своје име за свој рачун.</p>
<p class="clan">II. ПОСЛОВНО ИМЕ И СЕДИШТЕ ДРУШТВА</p>
<p class="clan">Члан 4.</p>
<p>Друштво послује под следећим пословним именом: Друштво с ограниченом одговорношћу за комуналне услуге „Техника”, Велика Дренова.</p>
<p>Скраћено пословно име Друштва гласи: „Техника” д.о.о., Велика Дренова.</p>
<p class="clan">Члан 5.</p>
<p>Седиште Друштва је у Великој Дренови, Велика Дренова б.б.</p>
<p class="clan">III. ПЕЧАТ И ШТАМБИЉ ДРУШТВА</p>
<p class="clan">Члан 6.</p>
<p>Друштво има печат и штамбиљ.</p>
<p>Печат је округлог облика, пречника 30 mm на коме је исписано пословно име и седиште Друштва на српском језику, ћириличким писмом.</p>
<p>Штамбиљ је правоугаоног облика, димензије 50 x 30 mm на коме је исписано пословно име и седиште Друштва на српском језику, ћириличким писмом.</p>
<p>Директор Друштва доноси oдлуку којом се утврђује начин употребе и чувања печата и штамбиља Друштва.</p>
<p class="clan">IV. ПОДАЦИ О ОСНИВАЧУ</p>
<p class="clan">Члан 7.</p>
<p>Оснивач Друштва је Република Србија за коју на основу законског овлашћења оснивачка права врши Влада, Београд, Немањина 11 (у даљем тексту: Оснивач).</p>
<p class="clan">V. ДЕЛАТНОСТ ДРУШТВА</p>
<p class="clan">Члан 8.</p>
<p>Претежна делатност Друштва је: </p>
<p>36.00 Скупљање, пречишћавање и дистрибуција воде</p>
<p>Друштво обавља послове спољнотрговинског промета из оквира своје делатности, као и друге делатности у складу са законом и овом одлуком.</p>
<p class="clan">VI. ОСНОВНИ КАПИТАЛ</p>
<p class="clan">Члан 9.</p>
<p>Основни капитал Друштва утврђен је 31. децембра 1999. године и износи 1.068.000,00 динара што по потврди Удружења банака Србије бр. 6/2-84929 од 17. маја 2011. износи 91.009,80 евра.</p>
<p>Средства која користи Друштво чини право коришћења на непокретностима и то: </p>
<p>– кат.парц.бр. 4811/3, њива 2. класе, површине 8а 00 m², уписана у ЛН број 4289 КО Велика Дренова;</p>
<p>– кат.парц.бр. 2374/1, пашњак 4. класе, површине 7а 78 m², кат.парц.бр. 2374/2, шума 2. класе, површине 8а 08 m², кат.парц.бр. 2374/3, пашњак 4. класе, површине 70 m² и кат.парц.бр. 6965/2, пашњак 2. класе, површине 2а 80 m², све уписане у ЛН број 3075 КО Велика Дренова;</p>
<p>Средства за рад Друштва чине покретне и непокретне ствари, новчана средства, хартије од вредности, имовинска и друга права и друга средства, Друштво има на дан 4. априла 2011. године.</p>
<p class="clan">VII. ПРАВА И ОБАВЕЗЕ ОСНИВАЧА</p>
<p class="clan">Члан 10.</p>
<p>Основна права Оснивача по основу удела су да: </p>
<p>1) управља Друштвом;</p>
<p>2) одлучује о расподели добити;</p>
<p>3) учествује у расподели ликвидационе и стечајне масе, после престанка Друштва.</p>
<p>Поред права из става 1. овог члана Оснивач има и друга права у складу са законом којим се уређује правни положај привредних друштава и овом одлуком.</p>
<p class="clan">VIII. РАСПОДЕЛА ДОБИТИ</p>
<p class="clan">Члан 11.</p>
<p>Добит Друштва, утврђена у складу са законом, може се расподелити за повећање основног капитала, резерве или за друге намене, у складу са законом и овом одлуком. </p>
<p>Одлука о расподели добити доноси се уз сагласност Оснивача.</p>
<p class="clan">IX. ЗАСТУПАЊЕ ДРУШТВА</p>
<p class="clan">Члан 12.</p>
<p>Друштво у пословима унутрашњег и спољнотрговинског промета заступа директор Друштва без ограничења, у складу са законом.</p>
<p>Директор може, у оквиру својих овлашћења, дати другом лицу писано пуномоћје за заступање Друштва.</p>
<p class="clan">X. СКУПШТИНА ДРУШТВА</p>
<p class="clan">Члан 13.</p>
<p>Овлашћења Скупштине Друштва врши Оснивач, преко овлашћених представника.</p>
<p>Одлуку о одређивању и разрешењу председника и чланова Скупштине доноси Оснивач.</p>
<p class="clan">Члан 14.</p>
<p>Скупштина Друштва одлучује о:</p>
<p>1) одобравању финансијских извештаја;</p>
<p>2) доношењу годишњег програма рада и финансијског пословања Друштва;</p>
<p>3) именовању интерног ревизора и утврђивању накнаде за његов рад;</p>
<p>4) повећању и смањењу основног капитала Друштва;</p>
<p>5) расподели добити;</p>
<p>6) промени делатности;</p>
<p>7) избору и разрешењу директора и утврђивању његове зараде;</p>
<p>8) статусним променама, промени правне форме и престанку Друштва;</p>
<p>9) промени пословног имена и седишта Друштва;</p>
<p>10) давању одобрења на правне послове директора и других лица повезаних са Друштвом;</p>
<p>11) стицању, продаји, давању у закуп, залагању или другом располагању имовином велике вредности, у складу са законом којим се уређује правни положај привредних друштава;</p>
<p>12) измени оснивачког акта;</p>
<p>13) давању сагласности на акт о организацији и систематизацији послова Друштва;</p>
<p>14) другим питањима из делокруга Скупштине, а у складу са Законом и овом одлуком.</p>
<p>Акте из става 1. тач. 2), 4), 5), 6), 7), 8), 9), 11) и 12) овог члана Скупштина доноси уз сагласност Оснивача.</p>
<p class="clan">Члан 15.</p>
<p>Седница Скупштине Друштва сазива се по потреби, а обавезно у случајевима прописаним Законом којим се уређује правни положај привредних друштава.</p>
<p>Годишња седница Скупштине Друштва одржава се најкасније у року од 6 месеци након завршетка пословне године ради усвајања финансијских извештаја и одлучивању о расподели добити.</p>
<p class="clan">XI. ДИРЕКТОР ДРУШТВА</p>
<p class="clan">Члан 16.</p>
<p>Директора Друштва именује и разрешава Скупштина.</p>
<p>Директор се именује на период од четири године.</p>
<p>Директор је у радном односу у Друштву са пуним радним временом.</p>
<p class="clan">Члан 17.</p>
<p>Директор Друштва:</p>
<p>1) заступа Друштво;</p>
<p>2) организује и води пословање Друштва, у складу са законом и овом одлуком, стара се о законитости рада и одговара за законитост рада Друштва;</p>
<p>3) предлаже доношење одлука из делокруга Скупштине Друштва;</p>
<p>4) спроводи одлуке Скупштине Друштва;</p>
<p>5) одлучује о правима, обавезама и одговорностима запослених у Друштву, у складу са законом којим се уређују радни односи и општим актом друштва којим се уређују зараде, накнаде и друга примања запослених;</p>
<p>6) доноси акт о организацији и систематизацији послова и друге опште акте Друштва;</p>
<p>7) обавља друге послове у складу са законом и овом одлуком који нису у делокругу Скупштине Друштва.</p>
<p class="clan">XII. ИНТЕРНИ РЕВИЗОР</p>
<p class="clan">Члан 18.</p>
<p>Интерни ревизор:</p>
<p>1) контролише веродостојност и комплетност финансијских извештаја Друштва;</p>
<p>2) контролише усклађеност пословања Друштва са законом, годишњим програмом рада и пословања Друштва;</p>
<p>3) обавља и друге послове у складу са законом.</p>
<p class="clan">Члан 19.</p>
<p>Интерни ревизор извештава Скупштину Друштва о:</p>
<p>1) веродостојности и потпуности финансијских извештаја Друштва;</p>
<p>2) основаности предлога за расподелу добити;</p>
<p>3) другим питањима од значаја за оцену законитости и целисходности поступања у спровођењу пословне политике и пословању Друштва.</p>
<p>Интерни ревизор подноси извештаје по питањима из става 1. овог члана најмање једанпут годишње приликом разматрања годишњег финансијског извештаја, а по потреби и у току године када то затражи Скупштина Друштва.</p>
<p class="clan">XIII. АКТИ И ДОКУМЕНТИ ДРУШТВА</p>
<p class="clan">Члан 20.</p>
<p>У Друштву се води књига удела, са подацима и на начин прописан законом којим се уређује правни положај привредних друштава.</p>
<p class="clan">Члан 21.</p>
<p>У Друштву се води књига одлука.</p>
<p>У књигу одлука уносе се одлуке које доноси Скупштина у складу са овом одлуком.</p>
<p class="clan">Члан 22.</p>
<p>Општи акти Друштва су правилници и одлуке којима се на општи начин уређују одређена питања.</p>
<p>Измене и допуне правилника и одлука врше се на начин и по поступку који су одређени за њихово доношење.</p>
<p class="clan">Члан 23.</p>
<p>Друштво води пословне књиге и саставља и подноси рачуноводствене исправе и финансијске извештаје у складу са законом којим се уређује рачуноводство и ревизија.</p>
<p class="clan">Члан 24.</p>
<p>Друштво је дужно да држи и чува све акте и документа Друштва у складу са законом којим се уређује правни положај привредних друштава.</p>
<p class="clan">XIV. ЗАШТИТА ЖИВОТНЕ СРЕДИНЕ</p>
<p class="clan">Члан 25.</p>
<p>Друштво је, при обављању делатности, дужно да се стара о заштити животне средине, у складу са законом и другим прописима.</p>
<p class="clan">XV. ПРЕСТАНАК ДРУШТВА</p>
<p class="clan">Члан 26.</p>
<p>Друштво престаје:</p>
<p>1) oдлуком Скупштине Друштва;</p>
<p>2) статусним променама које воде престанку Друштва;</p>
<p>3) стечајем или ликвидацијом;</p>
<p>4) у другим случајевима предвиђеним законом.</p>
<p class="clan">XVI. ПРЕЛАЗНЕ И ЗАВРШНЕ ОДРЕДБЕ</p>
<p class="clan">Члан 27.</p>
<p>Запослени у Занатско комунално друштвеном предузећу „Техника” Велика Дренова, настављају да раде у Друштву, а своја права и обавезе остварују у складу са законом и општим актима Друштва.</p>
<p class="clan">Члан 28.</p>
<p>До избора директора Друштва, дужност директора обављаће у својству вршиоца дужности директора Друштва Зоран Бачанин, ЈМБГ 0508965782084, који ће извршити судску оверу ове oдлуке, у складу са законом.</p>
<p class="clan">Члан 29.</p>
<p>Ову oдлуку објавити у „Службеном гласнику Републике Србије”.</p>
<p class="potpis">05 број 023-4963/2011-1</p>
<p class="potpis">У Београду, 30. јуна 2011. године </p>
<p class="potpis"><span class="bold">Влада</span></p>
<p class="potpis">Председник,</p>
<p class="potpis">др <span class="bold">Мирко Цветковић, </span>с.р.</p>
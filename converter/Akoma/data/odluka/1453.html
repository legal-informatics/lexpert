


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p>На основу члана 17. став 1. и чланa 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), </p>
				<p>Влада доноси</p>
				<p>&nbsp;</p>
				<p class="odluka-zakon">ОДЛУКУ</p>
				<p class="naslov">о образовању Радне групе за анализу потенцијалних историјских пореских обавеза привредног друштва Air Serbia a.d. Београд по основу продаје карата за путовања у/из Сједињених Америчких Држава закључно са 31. децембром 2013. године </p>
				<p class="auto-style1">"Службени гласник РС", број 65 од 28. јула 
				2016.</p>
				<p class="naslov">&nbsp;</p>
				<p>1. Образује се Радна група за анализу потенцијалних историјских пореских обавеза привредног друштва Air Serbia a.d. Београд (у даљем тексту: Ер Србија) у Сједињеним Америчким Државама (у даљем тексту: САД) по основу продаје карата за путовање у/из САД закључно са 31. децембром 2013. године (у даљем тексту: Радна група). </p>
				<p>2. Задатак Радне групе је утврђивање основаности и веродостојности постојања историјских обавеза по основу пореза, такси, накнада и других припадајућих дажбина (у даљем тексту: авио таксе), а по основу продаје карата у/из САД закључно са 31. децембром 2013. године, као и дефинисање предлогa за решавање обавеза по основу авио такси у случају оправданости њиховог постојања, а у складу са Оквирним уговором о трансакцији између Републике Србије, AIR SERBIA а.д. и Etihad Airways PJSC.</p>
				<p>3. Радна група се образује за временски период који је потребан да се изврши задатак из тачке 2. ове одлуке.</p>
				<p>4. У Радну групу именују се:</p>
				<p>1) за руководиоца:</p>
				<p>– Ненад Мијаиловић, државни секретар у Министарству финансија;</p>
				<p>2) за заменика руководиоца:</p>
				<p>– Бранко Дрчелић, вршилац дужности директора Управе за јавни дуг у Министарству финансија; </p>
				<p>3) за чланове:</p>
				<p>– Дубравка Обреновић, заменик Државног правобраниоца;</p>
				<p>– Бранко Луковић, саветник у Министарству привреде;</p>
				<p>– Лука Томић, шеф Кабинета градоначелника града Београда;</p>
				<p>– Ана Бегенишић, виши менаџер за рачуноводство, трезор и извештавање у Air Serbia a.d. Београд; </p>
				<p>– Наташа Ковачевић, вршилац дужности помоћника министра финансија.</p>
				<p>5. За секретара Радне групе одређује се Наташа Вукшић, представник Кабинета председника Владе.</p>
				<p>6. Радна група може да тражи податке, документе и извештаје, који су од значаја за извршење задатка из тачке 2. ове одлуке, од органа државне управе, Пореске управе, јавних предузећа и других организација.</p>
				<p>7. Стручне и административно-техничке послове за потребе Радне групе обавља Министарство финансија.</p>
				<p>8. Радна група је дужна да по завршетку задатка из тачке 2. ове одлуке поднесе Влади извештај о свом раду.</p>
				<p>9. Ова одлука ступа на снагу наредног дана од дана објављивања у ,,Службеном гласнику Републике Србије”.</p>
				<p>&nbsp;</p>
				<p class="potpis">05 број 02-6674/2016 </p>
				<p class="auto-style2">У Београду, 27. јула 2016. године</p>
				<p class="auto-style2"><span class="bold">Влада</span></p>
				<p class="auto-style2">Председник, </p>
				<p class="auto-style2"><span class="bold">Александар Вучић, </span>с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p>Нa основу члана 25. став 1. Уредбе о начелима за унутрашње уређење и систематизацију радних места у министарствима, посебним организацијама и службама Владе („Службени гласник PC”, бр. 81/07 – пречишћен текст, 69/08, 98/12 и 87/13), </p>
				<p>Влада доноси</p>
				<p class="odluka-zakon">ОДЛУКУ </p>
				<p class="odluka-zakon">о оснивању Координационог тела за праћење реализације Стратегије за социјално укључивање Рома и Ромкиња у Републици Србији за период од 2016. до 2025. године</p>
				<p class="centar">"Службени гласник РС", број 17 од 6. марта 
				2017.</p>
				<p class="centar">&nbsp;</p>
				<p>1. Оснива се Координационо тело за праћење реализације Стратегије за социјално укључивање Рома и Ромкиња у Републици Србији за период од 2016. до 2025. године (у даљем тексту: Координационо тело).</p>
				<p>2. Координационо тело има задатак да координира послове органа државне управе у области социјалног укључивања Рома и Ромкиња. Координационо тело разматра сва питања и координира рад органа државне управе, органа јединица локалне самоуправе, јавних предузећа и других облика организовања од стране Републике Србије и јединица локалне самоуправе у вези са пословима из њиховог делокруга рада у вези са социјалним укључивањем Рома и Ромкиња у Републици Србији. Поред тога, у делокругу рада Координационог тела је и: унапређење међуресорне сарадње у области социјалног укључивања Рома и Ромкиња; разматрање и давање препорука за решавање ургентни ситуација чија последица може бити додатна рањивост Рома и Ромкиња; предлагање начина за остваривање прописаних, али и додатних, мера/активности који доприносе већој социјалној укључености ове националне мањине, као и процесу европских интеграција.</p>
				<p>3. У Координационо тело именују се:</p>
				<p>1) за председника:</p>
				<p>– проф. др Зорана Михајловић, потпредседница Владе и министарка грађевинарства, саобраћаја и инфраструктуре;</p>
				<p>2) за заменика председника:</p>
				<p>– Александар Вулин, министар за рад, запошљавање, борачка и социјална питања;</p>
				<p>3) за чланове:</p>
				<p>– Новак Недић, генерални секретар Владе,</p>
				<p>– Младен Шарчевић, министар просвете, науке и технолошког развоја,</p>
				<p>– Златибор Лончар, министар здравља,</p>
				<p>– Душан Вујовић, министар финансија, </p>
				<p>– Ана Брнабић, министарка државне управе и локалне самоуправе,</p>
				<p>– Нела Кубуровић, министарка правде,</p>
				<p>– Тања Мишчевић, шефица Преговарачког тима за вођење преговора о приступању Републике Србије Европској унији,</p>
				<p>– Ксенија Миленковић, директорка Канцеларије за европске интеграције,</p>
				<p>– Иван Секуловић, менаџер Тима за социјално укључивање и смањење сиромаштва,</p>
				<p>– Сузана Пауновић, директорка Канцеларије за људска и мањинска права,</p>
				<p>– Ненад Иванишевић, председник Савета за унапређење положаја Рома и спровођење Декаде укључивања Рома,</p>
				<p>– Југослав Милачић, саветник министарке без портфеља задужене за европске интефације;</p>
				<p>4) за секретара:</p>
				<p>– Живојин Митровић, потпредседник Националног савета ромске националне мањине Републике Србије.</p>
				<p>Остали чланови Владе могу присуствовати седницама и учествовати у раду Координационог тела, уколико се расправља о темама из њихове надлежности.</p>
				<p>4. Координационо тело подноси извештај о свом раду Влади сваких 90 дана.</p>
				<p>5. Образује се Стручна група Координационог тела (у даљем тексту: Стручна група) која ће вршити стручне послове у вези са текућим питањима у вези социјалног укључивања Рома и Ромкиња. Задатак Стручне групе као оперативне подршке Координационом телу је и праћење рада координатора за ромска питања, као и мобилних тимова који су испред јединица локалних самоуправа задужене за унапређење положаја Рома и Ромкиња на локалном нивоу.</p>
				<p>Стручну групу чине:</p>
				<p>1) председавајући:</p>
				<p>– Миодраг Поледица, државни секретар у Министарству грађевинарства, саобраћаја и инфраструктуре;</p>
				<p>2) заменици председавајућег:</p>
				<p>– Драган Тодоровић, државни секретар у Министарству за рад, запошљавање, борачка и социјална питања,</p>
				<p>– Јованка Атанацковић, помоћница министарке грађевинарства, саобраћаја и инфраструктуре;</p>
				<p>3) чланови:</p>
				<p>– Драгана Јовановић Аријас, представница Тима за социјално укључивање и смањење сиромаштва,</p>
				<p>– Александра Бенковић, представница Кабинета потпредседнице Владе и министарке грађевинарства, саобраћаја и инфраструктуре,</p>
				<p>– Данијела Јанковић, представница Канцеларије за људска и мањинска права,</p>
				<p>– Данијела Лакатош, представница Министарства за рад, запошљавање, борачка и социјална питања, </p>
				<p>– Душан Јовановић, представник Националног савета ромске националне мањине Републике Србије, област запошљавања,</p>
				<p>– Милош Михајловић, представник Националног савета ромске националне мањине Републике Србије, област социјалне политике,</p>
				<p>– Драган Ђорђевић, представник Министарства здравља,</p>
				<p>– Игор Костић, представник Националног савета ромске националне мањине Републике Србије, област здравља,</p>
				<p>– Ђурђица Ергић, представница Министарства просвете, науке и технолошког развоја,</p>
				<p>– Божидар Јовановић, представник Националног савета ромске националне мањине Републике Србије, област образовања,</p>
				<p>– Ивана Максић, представница Сталне конференције градова и општина,</p>
				<p>– Осман Балић, представник Сталне конференције ромских удружења грађана,</p>
				<p>– Александра Петровић, представница Канцеларије високог комесара Уједињених нација за људска права.</p>
				<p>Смернице за рад Стручној групи даје Координационо тело. </p>
				<p>Стручна група се, по правилу, састаје једном месечно, укључујући и посебне седнице намењене размени информација у циљу сагледавања стања у области социјалног укључивања Рома и Ромкиња у Републици Србији, као и на проналажењу решења за унапређење стања у овој области у складу са Стратегијом за социјално укључивање Рома и Ромкиња у Републици Србији за период од 2016. до 2025. године.</p>
				<p>У случају да се појави потреба за укључивањем других органа и организација у рад Стручне групе, председавајући може позвати представнике тих органа и организација да учествују у раду исте.</p>
				<p>6. Стручну и административно-техничку потпору раду Координационог тела пружа Министарство грађевинарства, саобраћаја и инфраструктуре.</p>
				<p>7. Координационо тело доноси пословник о раду. </p>
				<p>8. Ова одлука ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">05 број 02-02-1617/2017</p>
				<p class="potpis">У Београду, 3. марта 2017. године</p>
				<p class="potpis"><span class="bold">Влада</span></p>
				<p class="potpis">Председник, </p>
				<p class="potpis"><span class="bold">Александар Вучић, </span>с.р.</p>
	</div>


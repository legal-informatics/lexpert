

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влада доноси</p>
			<p class="odluka-zakon">ОДЛУКУ</p>
			<p class="odluka-zakon">о образовању Радне групе за формирање електронског регистра пољопривредних газдинстава на територији Републике Србије</p>
			<p class="centar">"Службени гласник РС", број 45 од 21. јуна 2019.</p>
			<p class="Basic-Paragraph">1. Образује се Радна група за формирање електронског регистра пољопривредних газдинстава на територији Републике Србије (у даљем тексту: Радна група).</p>
			<p class="Basic-Paragraph">2. Задаци Радне групе су:</p>
			<p class="Basic-Paragraph">1) изрaдa прeдлoгa oптимизaциje и дигитализације уписa у Рeгистaр пoљoприврeдних гaздинстaвa за остваривање права на подстицаје у пољопривреди и руралном развоју, као и за ИПАРД пoдстицajе;</p>
			<p class="Basic-Paragraph">2) анaлизa мoгућнoсти интeгрaциje и повeзивaњa информационог система са јединственом информационо-комуникационом мрежом електронске управе Републике Србије;</p>
			<p class="Basic-Paragraph">3) успостављање система оптимизације и дигитaлизaциje уписа у Регистар пољопривредних газдинстава;</p>
			<p class="Basic-Paragraph">4) изрaдa функциoнaлних спeцификaциja зa оптимизацију и дигитализацију уписа у Регистар пољопривредних газдинстава.</p>
			<p class="Basic-Paragraph">3. У Радну групу именују се:</p>
			<p class="Basic-Paragraph">–  за председника:</p>
			<p class="Basic-Paragraph">Марко Сарановац, шеф Кабинета министра пољопривреде, шумарства и водопривреде;</p>
			<p class="Basic-Paragraph">– за заменика председника:</p>
			<p class="Basic-Paragraph">Бошко Уметић, вршилац дужности помоћника директора Управе за аграрна плаћања у Министарству пољопривреде, шумарства и водопривреде;</p>
			<p class="Basic-Paragraph">– за чланове:</p>
			<p class="Basic-Paragraph">1) Биљана Петровић, вршилац дужности директора Управе за аграрна плаћања у Министарству пољопривреде, шумарства и водопривреде;</p>
			<p class="Basic-Paragraph">2) доц. др &nbsp;Михаило Јовановић, директор Канцеларије за информационе технологије и електронску управу;</p>
			<p class="Basic-Paragraph">3) Зоран Мишић, заменик директора Канцеларије за информационе технологије и електронску управу;</p>
			<p class="Basic-Paragraph">4) Милан Латиновић, вршилац дужности помоћникa директора Канцеларије за информационе технологије и електронску управу;</p>
			<p class="Basic-Paragraph">5) Нинослав Кекић, помоћник директора Републичког секретаријата за јавне политике;</p>
			<p class="Basic-Paragraph">6) Јелена Бојовић, Национална алијанса за локални економски развој;</p>
			<p class="Basic-Paragraph">7) Тиса Чаушевић, Национална алијанса за локални економски развој;</p>
			<p class="Basic-Paragraph">8) Милица Анђелковић, Национална алијанса за локални економски развој.</p>
			<p class="Basic-Paragraph">4. Председник, заменик председника и чланови Радне групе не примају новчану накнаду за рад у Радној групи.</p>
			<p class="Basic-Paragraph">5. Радна група се образује на период од 12 месеци.</p>
			<p class="Basic-Paragraph">6. Радна група дужна је да надлежном одбору Владе достави извештај о раду најмање сваких 60 дана, а Влади најмање сваких 90 дана.</p>
			<p class="Basic-Paragraph">7. Радна група се састаје по потреби, а најмање једном месечно.</p>
			<p class="Basic-Paragraph">8. Стручну и административно-техничку помоћ Радној групи пружа Министарство пољопривреде, шумарства и водопривреде.</p>
			<p class="Basic-Paragraph">9. Ова одлука ступа на снагу наредног дaна од дана објављивања у „Службеном гласнику Републике Србије”.</p>
			<p class="potpis">05 број 02-6168/2019</p>
			<p class="potpis">У Београду, 21. јуна 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
	</div>




<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу чланa 6. став 6.06. подтачка б) Финансијског уговора (Истраживање и развој у јавном сектору) између Републике Србије и Европске инвестиционе банке („Службени гласник РС – Међународни уговори”, број 5/10) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 − УС, 72/12, 7/14 – УС, 44/14 и 30/18 − др. закон),</p>
			<p class="Basic-Paragraph">Влада доноси</p>
			<p class="odluka-zakon">ОДЛУКУ </p>
			<p class="odluka-zakon">о оснивању Одбора за управљање пројектом „Истраживање и развој у јавном сектору”</p>
			<p class="centar">"Службени гласник РС", број 78 од 1. новембра 
			2019.</p>
			<p class="Basic-Paragraph">1. Оснива се Одбор за управљање пројектом „Истраживање и развој у јавном сектору” (у даљем тексту Одбор).</p>
			<p class="Basic-Paragraph">2. Задаци Одбора су:</p>
			<p class="Basic-Paragraph">– праћење реализације пројекта и размена информација о главним пројектним активностима;</p>
			<p class="Basic-Paragraph">– пружање помоћи у решавању битних питања, проблема и конфликтних ситуација при спровођењу пројекта;</p>
			<p class="Basic-Paragraph">– процена извршења пројекта;</p>
			<p class="Basic-Paragraph">– давање директива, упутстава и праваца пројекта у складу са комплементарним политикама укључених страна;</p>
			<p class="Basic-Paragraph">– друга питања везана за реализацију пројекта.</p>
			<p class="Basic-Paragraph">3. Одбор чине: </p>
			<p class="Basic-Paragraph">– Саша Лазовић, Министарство просвете, науке и технолошког развоја,</p>
			<p class="Basic-Paragraph">– Драгана Дејановић, Управа за јавни дуг, Министарство финансија, </p>
			<p class="Basic-Paragraph">– Зоран Јовановић, Министарство привреде.</p>
			<p class="Basic-Paragraph">4. Дужност председника Одбора врши Марко Благојевић, Канцеларија за управљање јавним улагањима.</p>
			<p class="Basic-Paragraph">5. Стручну и административно-техничку потпору Одбору пружа Канцеларија за управљање јавним улагањима.</p>
			<p class="Basic-Paragraph">6. Одбор се оснива на период до завршетка Пројекта „Истраживање и развој у јавном сектору”.</p>
			<p class="Basic-Paragraph">7. Даном ступања на снагу ове одлуке, престаје да важи Одлука o оснивању Одбора за управљање Пројектом „Истраживање и развој у јавном сектору” („Службени гласник РС”, број 75/13).</p>
			<p class="Basic-Paragraph">8. Ова одлукa ступа на снагу осмог дана од дана објављивања у „Службеном гласнику Рeпублике Србије”. </p>
			<p class="potpis">05 број 02-10938/2019</p>
			<p class="potpis">У Београду, 31. октобра 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
	</div>


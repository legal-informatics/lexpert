

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">&nbsp;</p>
			<p class="redakcijskipreciscentekst">Редакцијаски пречишћен текст</p>
			<p class="Basic-Paragraph">&nbsp;</p>
			<p class="Basic-Paragraph">&nbsp;</p>
			<p class="Basic-Paragraph">На основу члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влада доноси</p>
			<p class="odluka-zakon">ОДЛУКУ</p>
			<p class="odluka-zakon">о образовању Заједничке групе за унапређење позиције Републике Србије на листи Светске банке „Doing Business”</p>
			<p class="centar">"Службени гласник РС", бр. 4 од 25. јануара 2019, 
			82 од 22. новембра 2019.</p>
			<p class="Basic-Paragraph">1. Образује се Заједничка група за унапређење позиције Републике Србије на листи Светске банке „Doing Business” (у даљем тексту: Заједничка група) са задатком да изради програм и акциони план, који ће садржати мере за унапређење позиције Републике Србије на листи Светске банке „Doing Business” и прати спровођење тих мера.</p>
			<p class="Basic-Paragraph">2. У Заједничку групу именују се:</p>
			<p class="Basic-Paragraph">за председника:</p>
			<p class="Basic-Paragraph">– проф. др Зорана Михајловић, потпредседник Владе и министар грађевинарства, саобраћаја и инфраструктуре;</p>
			<p class="Basic-Paragraph">за заменика председника:</p>
			<p class="Basic-Paragraph">– Синиша Мали, министар финансија;</p>
			<p class="Basic-Paragraph">за чланове:</p>
			<p class="Basic-Paragraph">– др Расим Љајић, потпредседник Владе и министар трговине, туризма и телекомуникација,</p>
			<p class="Basic-Paragraph">– Бранко Ружић, министар државне управе и локалне самоуправе,</p>
			<p class="Basic-Paragraph">– Нела Кубуровић, министар правде,</p>
			<p class="Basic-Paragraph">– Горан Кнежевић, министар привреде,</p>
			<p class="Basic-Paragraph">– др Ненад Поповић, министар без портфеља задужен за иновације и технолошки развој, </p>
			<p class="Basic-Paragraph">– Јелена Танасковић, државни секретар у Министарству финансија, </p>
			<p class="Basic-Paragraph">– Марко Чадеж, председник Привредне коморе Србије,</p>
			<p class="Basic-Paragraph">– <span class="v2-clan-left-1">Милан 
			Лучић, вршилац дужности директора Агенције за привредне регистре,</span></p>
			<p class="Basic-Paragraph">– Бојана Тошић, вршилац дужности директора Републичког секретаријата за јавне политике,</p>
			<p class="Basic-Paragraph">– Јелена Деретић, вршилац дужности помоћника министра правде,</p>
			<p class="Basic-Paragraph">– Ана Илић, Кабинет председника Владе,</p>
			<p class="Basic-Paragraph">– Светлана Јовановић, Кабинет председника Владе,</p>
			<p class="Basic-Paragraph">– проф. др Зоран Радојичић, градоначелник града Београда,</p>
			<p class="Basic-Paragraph">– Јелена Бојовић, директор за регулаторну реформу, НАЛЕД,</p>
			<p class="Basic-Paragraph">– Душан Васиљевић, стручни консултант, НАЛЕД,</p>
			<p class="Basic-Paragraph">– Бранко Радуловић, стручни консултант, НАЛЕД,</p>
			<p class="Basic-Paragraph">– Ђорђе Вукотић, стручни консултант, НАЛЕД,</p>
			<p class="Basic-Paragraph">– Јасмина Радовановић, стручни консултант, НАЛЕД,</p>
			<p class="Basic-Paragraph">– Дејан Вуковић, адвокат Адвокатске канцеларије „VP law”,</p>
			<p class="Basic-Paragraph">– Дубравка Косић, адвокат Адвокатске канцеларије Косић,</p>
			<p class="Basic-Paragraph">– Предраг Топић, извршни директор за планирање и развој, Confluence Property Management,</p>
			<p class="Basic-Paragraph">– Жељко Ђурић, директор, Ветроелектране Балкана,</p>
			<p class="Basic-Paragraph">– др Михаило Јовановић, директор Канцеларије за информационе технологије и електронску управу.</p>
			<p class="Basic-Paragraph">У раду Заједничке групе могу да учествују, по позиву, стручњаци из различитих области, као и представници других органа, када се расправља о темама из њиховог делокруга.</p>
			<p class="Basic-Paragraph">*Службени гласник РС, број 82/2019</p>
			<p class="Basic-Paragraph">3. Заједничка група о свом раду извештава Владу на сваких 90 дана.</p>
			<p class="Basic-Paragraph">4. Образује се Стручна група Заједничке групе за унапређење позиције Републике Србије на листи Светске банке „Doing Business” (у даљем тексту: Стручна група Заједничке групе) са задатком да даје мишљења органима државне управе на нацрте закона и предлоге прописа које они предлажу Влади, као и на предлоге прописа које доносе у оквиру своје надлежности, узимајући у обзир методологију Светске банке и Програм и акциони план о мерама за унапређење позиције Републике Србије на листи Светске банке „Doing Business”, а у погледу очекиваног утицаја тог прописа на позицију Републике Србије на „Doing Business” листи, као и да даје иницијативе за измену важећих прописа у циљу побољшања рејтинга Републике Србије на тој листи.</p>
			<p class="Basic-Paragraph">Стручна група Заједничке групе мишљења из става 1. ове тачке доставља предлагачу пре упућивања нацрта закона или предлога прописа Влади на усвајање, односно у року од десет радних дана од дана када јој је предлагач доставио тај акт на мишљење, осим у случају нацрта системског закона, када рок износи 20 радних дана.</p>
			<p class="Basic-Paragraph">Мишљења и иницијативе из става 1. ове тачке потписује председник Заједничке групе, а у одсуству председника, представник Републичког секретаријата за јавне политике у Заједничкој групи.</p>
			<p class="Basic-Paragraph">У Стручну групу Заједничке групе именују се:</p>
			<p class="Basic-Paragraph">за координатора:</p>
			<p class="Basic-Paragraph">– Јованка Атанацковић, помоћник министра грађевинарства, саобраћаја и инфраструктуре;</p>
			<p class="Basic-Paragraph">за чланове:</p>
			<p class="Basic-Paragraph">1) Бојана Тошић, вршилац дужности директора Републичког секретаријата за јавне политике,</p>
			<p class="Basic-Paragraph">2) Вељко Ковачевић, вршилац дужности помоћника министра грађевинарства, саобраћаја и инфраструктуре,</p>
			<p class="Basic-Paragraph">3) Луција Дујовић, шеф Одсека за припрему инвестиционих пројеката у Министарству привреде,</p>
			<p class="Basic-Paragraph">4) Јелена Бојовић, директор за регулаторну реформу, НАЛЕД,</p>
			<p class="Basic-Paragraph">5) Душан Васиљевић, стручни консултант, НАЛЕД,</p>
			<p class="Basic-Paragraph">6) Бранко Радуловић, стручни консултант, НАЛЕД,</p>
			<p class="Basic-Paragraph">7) Ђорђе Вукотић, стручни консултант, НАЛЕД,</p>
			<p class="Basic-Paragraph">8) Јасмина Радовановић, стручни консултант, НАЛЕД,</p>
			<p class="Basic-Paragraph">9) Дејан Вуковић, адвокат, Адвокатска канцеларија „VP law”.</p>
			<p class="Basic-Paragraph">У раду Стручне групе Заједничке групе могу да учествују, по позиву, стручњаци из различитих области, као и представници других органа, када се расправља о темама из њиховог делокруга.</p>
			<p class="Basic-Paragraph">5. Стручну и административно-техничку подршку раду Заједничке групе и Стручне групе Заједничке групе пружа Републички секретаријат за јавне политике, у сарадњи са Националном алијансом за локални економски развој (НАЛЕД).</p>
			<p class="Basic-Paragraph">6. Чланови Заједничке групе и чланови Стручне групе Заједничке групе немају право на накнаду за рад у Заједничкој групи и Стручној групи Заједничке групе.</p>
			<p class="Basic-Paragraph">7. Ступањем на снагу ове одлуке престаје да важи Одлука о образовању Координационог тела за сузбијање сиве економије и Заједничке групе за унапређење позиције Републике Србије на листи Светске банке „Doing business” („Службени гласник РС”, бр. 5/17, 80/17, 83/17 и 81/18).</p>
			<p class="Basic-Paragraph">8. Ова одлука ступа на снагу осмог дана од дана објављивања у „Службеном гласнику Републике Србије”. </p>
			<p class="potpis">05 број 02-648/2019</p>
			<p class="potpis">У Београду, 24. јануара 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
	</div>


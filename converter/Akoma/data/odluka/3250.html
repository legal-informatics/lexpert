

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="nevazeciakt">Неважећи акт</p>
			<p class="Basic-Paragraph">&nbsp;</p>
			<p class="Basic-Paragraph">&nbsp;</p>
			<p class="Basic-Paragraph">&nbsp;</p>
			<p class="Basic-Paragraph">На основу члана 52. став 1. тачка 1), а у вези са чланом 88. став 3. тачка 2) и члана 88. став 2. тачка 9) Закона о енергетици („Службени гласник РС”, број 145/14) и члана 12. Статута Агенције за енергетику Републике Србије („Службени гласник РС”, број 52/05),</p>
			<p class="Basic-Paragraph">Савет Агенције за енергетику Републике Србије на 35. седници од 27. децембра 2018. године, донео је</p>
			<p class="odluka-zakon">ОДЛУКУ</p>
			<p class="odluka-zakon">о ценама закупа резерве снаге за системске услуге секундарне и терцијалне регулације и цене помоћних услуга за 2019. годину</p>
			<p class="hide-change" style="text-align: center">"Службени гласник 
			РС", број 104 од 28. децембра 2018.</p>
			<p class="Basic-Paragraph">1) Одређују се цене закупа резерве снаге за системске услуге:</p>
			<p class="Basic-Paragraph">(1) секундарне регулације у износу од 1.477,00 динара/MW и</p>
			<p class="Basic-Paragraph">(2) терцијарне регулације у смеру повећања снаге у износу од 465,00 динара/MW.</p>
			<p class="Basic-Paragraph">2) Услуга секундарне регулације обрачунава се месечно у износу који одговара збиру производа опсега снаге намењене пружању овe услугe захтеванe од стране оператора преносног система и цене из тачке 1) подтачка (1) ове одлуке, по сатима током месеца. </p>
			<p class="Basic-Paragraph">3) Услуга терцијарне регулације обрачунава се месечно у износу који одговара збиру производа снаге намењене пружању ове услуге захтеванe од стране оператора преносног система која је намењена пружању услуге у смеру повећања снаге и цене из тачке 1) подтачка (2) ове одлуке, по сатима током месеца.</p>
			<p class="Basic-Paragraph">4) Месечни износ за услуге секундарне и терцијарне регулације обрачунат у складу са тач. 2) и 3) ове одлуке умањује се у сваком сату током месеца за износ који одговара производу разлике захтеване снаге од стране оператера преносног система и обезбеђене снаге у реалном времену за секундарну и терцијарну резерву и цена из тачке 1. подтачка (1) односно подтачка (2) ове одлуке.</p>
			<p class="Basic-Paragraph">5) Одређују се цене помоћних услуга:</p>
			<p class="Basic-Paragraph">(1) За услугу регулације напона и реактивне снаге у термоелектранама и термоеелектранама-топланама у износу од 6.011,00 динара/Mvar индуктивно и 6.174,00 динара/Mvar капацитивно.</p>
			<p class="Basic-Paragraph">(2) За услугу регулације напона и реактивне снаге у хидроелектранама у износу од 5.874,00 динара/Mvar индуктивно и 6.083,00 динара/Mvar капацитивно.</p>
			<p class="Basic-Paragraph">(3) За услугу безнапонског покретања у износу од 8.522.000,00 динара.</p>
			<p class="Basic-Paragraph">6) Услуга регулације напона и реактивне снаге обрачунава се месечно у износу који одговара збиру производа расположивих реактивних снага, у термоелектранама и термоеелектранама – топланама и у хидроелектранама, у индуктивном и капацитивном режиму, намењених за пружање овe услугe и одговарајућих цена из тачке 5) подтачке (1) и (2) ове одлуке.</p>
			<p class="Basic-Paragraph">7) Услуга безнапонског покретања обрачунава се у једнаким месечним ратама одређеним као једна дванаестина износа из тачке 5) подтачка (3).</p>
			<p class="Basic-Paragraph">8) Услуга примарне регулације и услуга терцијарне регулације у смеру смањења снаге се не плаћају.</p>
			<p class="Basic-Paragraph">9) Цене из тач. 1) и 5) ове одлуке исказане су без ПДВ-а.</p>
			<p class="Basic-Paragraph">10) Ову одлуку објавити у „Службеном гласнику Републике Србије”.</p>
			<p class="potpis">Број  812/2018-Д-02/1</p>
			<p class="potpis">У Београду, 27. децембра 2018. године</p>
			<p class="potpis"><span class="bold">Савет Агенције за енергетику Републике Србије</span></p>
			<p class="potpis">Председник,</p>
			<p class="potpis"><span class="bold">Дејан Поповић, </span>с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p class="broj">&nbsp;</p>
				<p>На основу члана 9. ст. 1. и 5. Закона о стратешкој процени утицаја на животну средину („Службени гласник РС”, бр. 135/04 и 88/10),</p>
				<p>Министарство грађевинарства, саобраћаја и инфраструктуре доноси</p>
				<p class="odluka-zakon">&nbsp;</p>
				<p class="odluka-zakon">ОДЛУКУ</p>
				<p class="naslov">о изради Стратешке процене утицаја Просторног плана подручја посебне намене инфраструктурног коридора железничке пруге Београд – Суботица – државна граница (Келебија) на животну средину</p>
				<p class="naslov"><span style="font-weight: 400">"Службени 
				гласник РС", број 30 од 27. марта 2015.</span></p>
				<p class="naslov">&nbsp;</p>
				<p>1. Приступа се изради Стратешке процене утицаја Просторног плана подручја посебне намене инфраструктурног коридора железничке пруге Београд – Суботица – државна граница (Келебија) на животну средину (у даљем тексту: Стратешка процена).</p>
				<p>2. Разлози за израду Стратешке процене дефинисани су на основу територијалног обухвата и могућих утицаја Просторног плана подручја посебне намене инфраструктурног коридора железничке пруге Београд – Суботица – државна граница (Келебија) (у даљем тексту: Просторни план) на животну средину, на следећи начин:</p>
				<p>– значај Просторног плана на заштиту животне средине и одрживи развој произилази из потребе да се заштити животна средина, природне вредности и обезбеди одрживи развој на подручју Просторног плана; </p>
				<p>– потребе да се у планирању просторног развоја подручја Просторног плана сагледају стратешка питања заштите животне средине и обезбеди њихово решавање на одговарајући начин;</p>
				<p>– чињенице да Просторни план представља оквир за реализацију планиранe реконструкције пруге.</p>
				<p>3. Стратешка процена се ради за подручје Просторног плана које обухвата делове подручја градова Београда, Новог Сада и Суботице и општина Бачка Топола, Врбас, Инђија, Мали Иђош, Сремски Карловци и Стара Пазова.</p>
				<p>На територији града Београда – обухвата следеће катастарске општине: Савски Венац, Нови Београд, Земун, Земун поље и Батајница;</p>
				<p>На територији града Новог Сада обухвата следеће катастарске општине: Кисач, Нови Сад I, Нови Сад III, Нови Сад IV, Петроварадин, Руменка, Степановићево и Ченеј;</p>
				<p>На територији града Суботице обухвата следеће катастарске општине: Биково, Доњи град, Жедник, Нови град, Палић и Стари Град;</p>
				<p>На територији општине Стара Пазова обухвата следеће катастарске општине: Војка, Голубинци, Нова Пазова и Стара Пазова;</p>
				<p>На територији општине Инђија обухвата следеће катастарске општине: Бешка, Инђија и Чортановци;</p>
				<p>На територији општине Сремски Карловци обухвата катастарску општину Сремски Карловци;</p>
				<p>На територији општине Врбас обухвата следеће катастарске општине: Бачко, Врбас, Врбас-град, Добро Поље, Змајево и Куцура;</p>
				<p>На територији општине Мали Иђош обухвата следеће катастарске општине: Ловћенац, Мали Иђош и Фекетић;</p>
				<p>На територији општине Бачка Топола обухвата следеће катастарске општине Бачка Топола, Бачка Топола – град и Мали Београд.</p>
				<p>Нацртом просторног плана, биће утврђена коначна граница Просторног плана.</p>
				<p>4. Израда Стратешке процене је заснована на студијско-аналитичкој документацији из области просторног планирања, заштите животне средине, заштите природе и другој релевантној документацији.</p>
				<p>5. Стратешком проценом биће разматрана питања заштите ваздуха, вода, земљишта, живог света, природе и природних добара, могући прекогранични утицаји имајући у виду да се ради о коридору међународне железничке пруге, као и друга питања за која се у току израде утврди да захтевају одговарајућу обраду.</p>
				<p>6. Извештај о стратешкој процени, као документ којим се приказује поступак израде Стратешке процене, резултати до којих се дошло и начин интегрисања у поступак припреме Просторног плана, садржи:</p>
				<p>– Полазне основе Стратешке процене: обухват, предмет и циљеви Просторног плана, захтеви заштите животне средине из релевантних планских и других докумената;</p>
				<p>– Опште и посебне циљеве Стратешке процене и индикаторе;</p>
				<p>– Процену могућих утицаја на животну средину: приказ стања животне средине на подручју Просторног плана; варијанте развоја планског подручја, укључујући сценарио нултог развоја и варијанте развоја и заштите планског подручја повољне са аспекта заштите животне средине; процену утицаја варијантних решења на животну средину, опис мера за спречавање и ограничавање негативних и увећање позитивних утицаја на животну средину, поређење варијантних решења и приказ разлога за избор најповољнијег; процену утицаја планских решења на животну средину, опис мера за спречавање и ограничавање негативних и увећање позитивних утицаја на животну средину; начин на који су при процени узети у обзир елементи животне средине и карактеристике утицаја;</p>
				<p>– Смернице за израду стратешких процена на нижим хијерархијским нивоима;</p>
				<p>– Програм праћења стања животне средине у току спровођења Просторног плана;</p>
				<p>– Приказ коришћене методологије;</p>
				<p>– Приказ начина одлучивања, опис разлога одлучујућих за избор Просторног плана са аспекта разматраних варијантних решења и приказ начина на који су питања животне средине укључена у Просторни план;</p>
				<p>– Учешће заинтересованих страна у поступку израде и разматрања Извештаја о стратешкој процени;</p>
				<p>– Извод из Стратешке процене (закључак – нетехнички резиме).</p>
				<p>7. Носилац израде Стратешке процене је Министарство грађевинарства, саобраћаја и инфраструктуре.</p>
				<p>8. Министарства, посебне организације, јавна предузећа и установе надлежне за послове пољопривреде, шумарства и водопривреде, саобраћаја, телекомуникација, енергетике, економије и регионалног развоја, туризма, заштите животне средине и просторног планирања, заштите споменика културе, заштите природе, као и други заинтересовани органи и организације, доставиће у року од 30 дана од дана ступања на снагу ове одлуке све расположиве податке, услове и документацију од значаја за израду Стратешке процене из делокруга свог рада носиоцу израде Стратешке процене. </p>
				<p>9. Рок за израду Стратешке процене је шест месеци од дана ступања на снагу Одлуке о изради Просторног плана.</p>
				<p>Стручни тим за израду Стратешке процене биће састављен од стручњака одговарајућег профила.</p>
				<p>Стратешка процена ће се вршити у складу са европским и међународним принципима теорије и добре праксе у изради стратешке процене утицаја на животну средину за исту врсту планских докумената.</p>
				<p>10. Средства за израду Просторног плана и Стратешке процене обезбеђују се из буџета Републике Србије. </p>
				<p>11. Учешће јавности у разматрању Извештаја о стратешкој процени обезбеђује се у оквиру јавног увида о Нацрту Просторног плана, у трајању од 30 дана, у јединицама локалне самоуправе које су у обухвату Просторног плана.</p>
				<p>12. Одлука о изради Стратешке процене је саставни део Одлуке о изради Просторног плана.</p>
				<p>13. Ступањем на снагу ове одлуке, престаје да важи Одлука о изради Стратешке процене утицаја Просторног плана подручја посебне намене инфраструктурног коридора железничке пруге Београд – Стара Пазова – Нови Сад – Суботица – граница Мађарске, са два пружна колосека на животну средину („Службени гласник РС”, број 137/14).</p>
				<p>14. Ова одлука објављује се у „Службеном гласнику Републике Србије” и ступа на снагу даном ступања на снагу Одлуке о изради Просторног плана.</p>
				<p>&nbsp;</p>
				<p class="potpis" style="margin-top: 0">05 број 350-01-00226/2015-13</p>
				<p class="potpis" style="margin-top: 0">У Београду, 26. марта 2015. године</p>
				<p class="potpis" style="margin-top: 0"><span class="bold">Министарство грађевинарства, <br>саобраћаја и инфраструктуре</span></p>
				<p class="potpis" style="margin-top: 0">Потпредседник Владе и министар,</p>
				<p class="potpis" style="margin-top: 0">проф. др <span class="bold">Зорана Михајловић, </span>с.р.</p>
	</div>


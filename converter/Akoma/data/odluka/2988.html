


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p class="broj">&nbsp;</p>
				<p>На основу члана 5. став 1. и члана 9. ст. 1. и 5. Закона о стратешкој процени утицаја на животну средину („Службени гласник РС”, бр. 135/04 и 88/10), а у вези са чланом 21. Закона о шумама („Службени гласник РС”, бр. 30/10 и 93/12),</p>
				<p>Министар пољопривреде, шумарства и водопривреде доноси</p>
				<p class="odluka-zakon">ОДЛУКУ</p>
				<p class="naslov">о изради стратешке процене утицаја на животну средину Плана развоја газдовања шумама за Посавско-подунавско шумско подручје за период од 2011. до 2020. године</p>
				<p class="naslov"><span style="font-weight: 400">"Службени 
				гласник РС", број 26 од 5. марта 2014.</span></p>
				<p>1. Доноси се Одлука о изради стратешке проценe утицаја на животну средину Плана развоја газдовања шумама за Посавско-подунавско шумско подручје за период од 2011. до 2020. године (у даљем тексту: Стратешка процена).</p>
				<p>2. Стратешка процена обухватиће целокупни простор Посавско-подунавског шумског подручја, и то општине: Барајево, Вождовац, Врачар, Звездара, Нови Београд, Савски венац, Стари град, Гроцка, Обреновац, Раковица, Чукарица, Палилула, Земун, Сопот и Младеновац, односно државне и приватне шуме, заштићена природна добра и ловишта на простору ових општина.</p>
				<p>3. Стратешка процена чини саставни део Плана развоја газдовања шумама за Посавско-подунавско шумско подручје за период од 2011. до 2020. године.</p>
				<p>4. Разлог израде Стратешке процене утицаја на животну средину и израде Извештаја о стратешкој процени утицаја на животну средину је процена утицаја реализације плана развоја на заштиту и одрживи развој природног простора у целини, а посебно на: заштиту животне средине шумског подручја, заштиту и развој заштићених делова природе, заштиту, унапређење, коришћење и управљање природним ресурсима (шуме, земљиште, воде, флора, фауна, ваздух), климу, станишта и биодиверзитет и културно-историјску баштину и друге створене вредности.</p>
				<p>5. Стратешком проценом и Извештајем о стратешкој процени биће описани, процењени и вредновани утицаји на животну средину до којих може доћи имплементацијом Плана развоја.</p>
				<p>6. Концепција Извештаја о стратешкој процени биће заснована на планској, студијској, просторној и урбанистичкој документацији, као и на резултатима досадашњих истраживања у области планирања и заштите животне средине.</p>
				<p>7. Носилац израде Стратешке процене и Извештаја о стратешкој процени је Јавно предузеће за газдовање шумама „Србијашуме”.</p>
				<p>8. Министарства, посебне организације, јавна предузећа и установе надлежне за послове заштите животне средине, заштите природе, туризма и услуга, заштиту споменика културе, енергетике и рударства, пољопривреде, шумарства и водопривреде и други заинтересовани органи и организације, доставиће у року од 30 дана од дана ступања на снагу ове одлуке, све расположиве податке, услове и документацију из делокруга свог рада носиоцу израде Стратешке процене и Извештаја о стратешкој процени.</p>
				<p>9. Ефективни рок за израду Стратешке процене и Извештаја о стратешкој процени је шест месеци од дана ступања на снагу ове одлуке. </p>
				<p>10. Средства за израду Стратешке процене и Извештаја о стратешкој процени обезбедиће Министарство пољопривреде, шумарства и водопривреде – Управа за шуме.</p>
				<p>11. Предлог Извештаја о стратешкој процени биће изложен на јавни увид у трајању од 30 дана у општинама: Барајево, Вождовац, Врачар, Звездара, Нови Београд, Савски венац, Стари град, Сурчин, Гроцка, Обреновац, Раковица, Чукарица, Палилула, Земун, Сопот и Младеновац.</p>
				<p>12. Ову одлуку објавити у „Службеном гласнику Републике Србије”.</p>
				<p>&nbsp;</p>
				<p class="potpis" style="margin-top: 0">Број 322-02-627/2013-10</p>
				<p class="potpis" style="margin-top: 0">У Београду, 25. фебруара 2014. године</p>
				<p class="potpis" style="margin-top: 0">Министар,</p>
				<p class="potpis" style="margin-top: 0">проф. др <span class="bold">Драган Гламочић,</span> с.р.</p>
	</div>


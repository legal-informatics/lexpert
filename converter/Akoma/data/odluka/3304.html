


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p>&nbsp;</p>
				<p>На основу члана 16. став 1. тачка 2), а у вези са чланом 147. Закона о јавном информисању и медијима („Службени гласник РС”, број 83/14), члана 4. Закона о јавним службама („Службени гласник РС”, бр. 42/91, 71/94, 79/05 – др. закон и 83/14 – др. закон) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p>&nbsp;</p>
				<p class="odluka-zakon">ОДЛУКУ</p>
				<p class="naslov">о оснивању Установе за новинско-издавачку делатност „Панорама”</p>
				<p class="auto-style1">"Службени гласник РС", број 53 од 19. јуна 
				2015.</p>
				<p class="auto-style1">&nbsp;</p>
				<p>1. Оснива се Установа за новинско-издавачку делатност „Панорама”.</p>
				<p>2. Назив установе је: Установа за новинско-издавачку делатност „Панорама”, (у даљем тексту: „Панорама”).</p>
				<p>Седиште „Панорамe” је у Београду, Крунска 44.</p>
				<p>3. „Панорама” је установа са својством правног лица.</p>
				<p>4. Делатност „Панораме” је остваривање јавног интереса у области јавног информисања путем издавања, на српском језику, недељних новина „Јединство” и часописа „Стремљења”, за потребе информисања становништва на подручју Аутономне покрајине Косово и Метохија.</p>
				<p>5. Средства за оснивање и рад „Панораме” чине средства, имовина, права и обавезе Јавног предузећа за новинско-издавачку делатност „Панорама”, основаног Законом о оснивању Јавног предузећа за новинско-издавачку делатност „Панорама” („Службени гласник РС”, број 80/92), са билансом стања на дан 31. децембра 2014. године.</p>
				<p>6. Средства за оснивање и рад „Панораме” у државној су својини.</p>
				<p>7. „Панорама” почиње са радом даном уписа у судски регистар.</p>
				<p>8. Средства за финансирање обављања делатности „Панораме” обезбеђују се:</p>
				<p>1) из буџета Републике Србије;</p>
				<p>2) из комерцијалних прихода;</p>
				<p>3) из других прихода које оствари, у складу са законом.</p>
				<p>9. Органи „Панораме” су: директор и Управни одбор.</p>
				<p>10. Директора „Панораме” именује Управни одбор на основу спроведеног јавног конкурса.</p>
				<p>Кандидати за директора, приликом подношења пријаве на конкурс, дужни су да, поред доказа о испуњавању услова, доставе и програм рада и управљања установом за период на који се директор именује.</p>
				<p>Директор се именује на период од четири године. </p>
				<p>11. Директор „Панораме”:</p>
				<p>1) заступа и представља „Панораму”;</p>
				<p>2) организује и управља процесом рада и води пословање установе;</p>
				<p>3) обезбеђује законитост рада установе;</p>
				<p>4) извршава одлуке Управног одбора и подноси извештај Управном одбору о раду и пословању;</p>
				<p>5) доноси акт о организацији и систематизацији радних места на који сагласност даје Управни одбор;</p>
				<p>6) обавља друге послове утврђене законом и статутом.</p>
				<p>12. Управни одбор „Панораме” има пет чланова које именује Влада, и то: председника и два члана на предлог министарства надлежног за послове информисања, а два члана из реда запослених у „Панорами”. </p>
				<p>За члана Управног одбора може бити предложено лице које најмање три године пре именовања није било функционер у смислу прописа којима се уређује спречавање сукоба интереса приликом вршења јавне функције.</p>
				<p>Председник и чланови Управног одбора именују се на период од четири године и могу бити именовани највише два пута.</p>
				<p>13. Управни одбор:</p>
				<p>1) доноси статут на који сагласност даје Влада;</p>
				<p>2) доноси опште акте предвиђене законом и статутом;</p>
				<p>3) одлучује о пословању установе и доноси годишњи програм пословања на који сагласност даје Влада;</p>
				<p>4) усваја извештај о пословању и годишњи финансијски извештај;</p>
				<p>5) одлучује о коришћењу средстава у складу са законом;</p>
				<p>6) утврђује уређивачку концепцију листа „Јединство” и часописа „Стремљења”;</p>
				<p>7) одлучује о висини цене пружања комерцијалних услуга;</p>
				<p>8) даје сагласност на акт о организацији и систематизацији радних места;</p>
				<p>9) именује и разрешава директора „Панораме” на основу спроведеног јавног конкурса;</p>
				<p>10) именује и разрешава одговорног уредника листа „Јединство” и часописа „Стремљења” на основу спроведеног јавног конкурса,</p>
				<p>11) одлучује о другим питањима утврђеним актом о оснивању и статутом.</p>
				<p>14. За обављање делатности из тачке 4. ове одлуке Управни одбор „Панораме” доноси годишњи програм пословања, до 1. јула текуће године за наредну годину. </p>
				<p>Управни одбор „Панораме” усваја извештај о пословању и годишњи финансијски извештај до 1. марта текуће године за претходну годину.</p>
				<p>15. Статутом „Панораме” ближе се уређује унутрашња организација, начин рада, доношење општих аката, овлашћења у располагању средствима којима послује, поступак за спровођење јавног конкурса за именовање директора и одговорног уредника, и друга питања од значаја за делатност „Панораме”.</p>
				<p>16. Одговорног уредника „Панораме” именује Управни одбор нa основу спроведеног јавног конкурса.</p>
				<p>Одговорни уредник се именује на период од четири године.</p>
				<p>17. Органи Јавног предузећа за новинско-издавачку делатност „Панорама”, основаног Законом о оснивању Јавног предузећа за новинско-издавачку делатност „Панорама” („Службени гласник РС”, број 80/92), обављаће послове до именовања органа управљања „Панораме” основане овом одлуком.</p>
				<p>Органи из става 1. ове тачке донеће статут и друге опште акте неопходне за упис у судски регистар и почетак рада „Панораме” у року од 30 дана од дана ступања на снагу ове одлуке.</p>
				<p>18. Председника и чланове Управног одбора именоваће Влада у року од 30 дана од дана уписа „Панораме” у судски регистар. </p>
				<p>19. Конкурс за директора и одговорног уредника „Панораме” расписаће се у року од 30 дана од дана доношења статута.</p>
				<p>20. Права, обавезе, средства за рад, архивску грађу и запослене у Јавном предузећу за новинско-издавачку делатност „Панорама” основаном Законом о оснивању Јавног предузећа за новинско-издавачку делатност „Панорама” („Службени гласник РС”, број 80/92), преузима „Панорама”, даном уписа у судски регистар.</p>
				<p>21. Ова одлука ступа на снагу осмог дана од дана објављивања у „Службеном гласнику Републике Србије”. </p>
				<p>&nbsp;</p>
				<p class="potpis">05 број 022-6578/2015</p>
				<p class="auto-style2">У Београду, 18. јуна 2015. године</p>
				<p class="auto-style2"><span class="bold">Влада</span></p>
				<p class="auto-style2">Председник,</p>
				<p class="auto-style2"><span class="bold">Александар Вучић, </span>с.р.</p>
	</div>


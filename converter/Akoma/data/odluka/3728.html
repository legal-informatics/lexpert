


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p>На основу члана 47. став 1. Закона о културним добрима („Службени гласник РС”, бр. 71/94, 52/11 и 99/11 – др. закон) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12),</p>
	<p>Влада доноси </p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ОДЛУКУ</p>
	<p class="naslov" style="margin-top: 0">о утврђивању Соколског дома у Обреновцу за споменик културе 
	</p>
	<p class="naslov" style="margin-top: 0"><span style="font-weight: 400">
	"Службени гласник РС", број 46 од 24. маја 2013.</span></p>
	<p class="naslov">&nbsp;</p>
	<p>1. Соколски дом у Обреновцу утврђује се за споменик културе.</p>
	<p>2. Соколски дом у Обреновцу (у даљем тексту: споменик културе) налази се на територији општине Обреновац, у Обреновцу, Улица војводе Мишића број 226, у државној својини, на катастарској парцели број 111/2, КО Обреновац, у државној својини. 
	</p>
	<p>Споменик културе саграђен је 1929. године, према пројекту архитекте Момира Коруновића, као спомен дом палим ратницима у ратовима 1912–1918. године. То је објекат разноврсне намене у коме су били смештени занатско-трговинска школа, соколско друштво и обреновачка просветна удружења.</p>
	<p>Састоји се од две засебне грађевине, повезане кратким ходником. У првој, репрезентативној згради, налази се спомен дом са великом соколском двораном и позорницом на источној страни, предворјем, помоћним просторијама и канцеларијама. Дворана има и галерије за гледаоце. Другу нижу грађевину чине учионице трговачке школе повезане дугачким ходником. Спољашњост споменика културе је живописна, романтичарски конципирана, са бифорама и трифорама. Присутни су и уобичајени симболи соколског покрета. Две степенишне куле на главном прочељу умањују монотони хоризонтализам фасаде. Они пробијају завршни венац и укидају стереотипност двоводног крова. Куле повећавају динамику просторне композиције грађевине, дајући јој препознатљив коруновићевски изглед. Отвори на фасади су полукружног облика, док су они на учионицама правоугаоног. 
	</p>
	<p>Споменик културе поседује значајну културно-историјску и архитектонску вредност, пре свега, као значајно ауторско дело у опусу истакнутог архитекте Момира Коруновића. Архитектонска вредност огледа се у композиционој разуђености архитектонских маса са нагласком на монументалним торњевима. И поред чињенице да је релативно малих димензија, 45x15 m, доживљава се као снажно, монументално архитектонско дело.</p>
	<p>3. Заштићена околина споменика културе обухвата катастарску парцелу број 111/2, КО Обреновац, у државној својини.</p>
	<p>4. Утврђују се следеће мере заштите споменика културе:</p>
	<p>1) санирање оштећења на споменику културе, уз очување изворног изгледа спољашње архитектуре и ентеријера, хоризонталног и вертикалног габарита, облика и нагиба крова, свих конструктивних и декоративних елемената, стилских карактеристика, оригиналних материјала и функционалних карактеристика;</p>
	<p>2) ажурно праћење стања и одржавање конструктивно-статичког система, кровног покривача, свих фасада, ентеријера и исправности инсталација на споменику културе;</p>
	<p>3) забрана радова који могу угрозити статичку стабилност споменика културе; 
	</p>
	<p>4) забрана преправки, доградње, преградње и надградње споменика културе; 
	</p>
	<p>5) инсталирање уређаја за заштиту од пожара;</p>
	<p>6) вођење електро и ТТ водова подземним путем;</p>
	<p>7) забрана постављања прикључних кутија, ормара и расхладних уређаја на фасадама споменика културе. 
	</p>
	<p>5. Утврђују се следеће мере заштите заштићене околине споменика културе:</p>
	<p>1) забрана градње и постављања трајних или привремених објеката који својом наменом, волуменом габарита по висини и облику могу угрозити или деградирати споменик културе и његову заштићену околину;</p>
	<p>2) забрана постављања покретних тезги, киоска и других привремених објеката унутар заштићене околине споменика културе;</p>
	<p>3) забрана радова који могу угрозити статичку безбедност споменика културе; 
	</p>
	<p>4) забрана извођења радова којима се врши промена облика или намене терена; 
	</p>
	<p>5) забрана постављања далековода, ваздушних електро и ТТ водова преко заштићене парцеле; њихово вођење извршити подземним каналима, уз враћање терена у првобитно стање; 
	</p>
	<p>6) урбанистичко и комунално уређење, хортикултурно опремање и редовно одржавање простора заштићене околине споменика културе у функцији споменика културе. 
	</p>
	<p>6. Ова oдлука ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">05 број 633-3848/2013</p>
	<p class="potpis" style="margin-top: 0">У Београду, 20. маја 2013. године</p>
	<p class="potpis" style="margin-top: 0"><span class="bold">Влада</span></p>
	<p class="potpis" style="margin-top: 0">Председник,</p>
	<p class="potpis" style="margin-top: 0"><span class="bold">Ивица Дачић, 
	</span>с.р</p>


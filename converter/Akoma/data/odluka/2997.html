


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 9. ст. 1. и 5. Закона о стратешкој процени утицаја на животну средину („Службени гласник РС”, бр. 135/04 и 88/10) и члана 75. Закона о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11 и 121/12), 
	</p>
	<p>Републичка агенција за просторно планирање доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ОДЛУКУ</p>
	<p class="naslov" style="line-height: 150%; margin-top: 0">о изради Стратешке процене утицаја измена и допуна Просторног плана подручја посебне намене транснационалног гасовода „Јужни ток” на животну средину</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 31 од 5. априла 
	2013.</span></p>
	<p class="naslov" style="line-height: 150%; margin-top: 0">&nbsp;</p>
	<p>1. Приступа се изради Стратешке процене утицаја измена и допуна Просторног плана подручја посебне намене транснационалног гасовода „Јужни ток” на животну средину (у даљем тексту: Стратешка процена).</p>
	<p>2. Разлози за израду Стратешке процене дефинисани су на основу територијалног обухвата и могућих утицаја измена и допуна Просторног плана подручја посебне намене транснационалног гасовода „Јужни ток” (у даљем тексту: измене и допуне Просторног плана) на животну средину, на следећи начин:</p>
	<p>– значај измена и допуна Просторног плана на заштиту животне средине и одрживи развој произилази из потребе да се заштити животна средина, природне вредности и обезбеди одрживи развој на подручју измена и допуна Просторног плана;</p>
	<p>– потреба да се у планирању просторног развоја подручја обухваћеног изменама и допунама Просторног плана сагледају стратешка питања заштите животне средине, у складу са критеријумима из члана 6. Закона о стратешкој процени утицаја на животну средину, предложе мере које је потребно предузети како би се евентуални значајни утицаји на животну средину спречили, отклонили или смањили на минимум;</p>
	<p>– чињеница да измене и допуне Просторног плана представљају оквир за реализацију изградње планираног транснационалног гасовода „Јужни ток” за транспорт, складиштење и дистрибуцију гаса.</p>
	<p>3. Стратешка процена се ради за прелиминарно подручје измена и допуна Просторног плана које обухвата делове подручја градова: Зајечара, Смедерева, Панчева, Београда – Палилула, Зрењанина, Сомбора, Сремске Митровице, Шапца, Лознице и делове општина: Бољевац, Параћин, Ћуприја, Деспотовац, Свилајнац, Жабари, Ковин, Опово, Тител, Жабаљ, Темерин, Србобран, Врбас, Кула, Стара Пазова, Инђија, Рума, Богатић, Бачка Паланка и Бач.</p>
	<p>На територији града Зајечара обухвата следеће КО: Прлита, Грљан и Грлиште. 
	</p>
	<p>На територији града Смедерева обухвата следеће КО: Осипаоница, Скобаљ, Мала Крсна, Враново, Липе I, Смедерево, Лугавчина и Шалинац. 
	</p>
	<p>На територији града Панчева обухвата следеће КО: Панчево, Долово и Старчево. 
	</p>
	<p>На територији града Београда – Палилула обухвата КО Бесни Фок.</p>
	<p>На територији града Зрењанина обухвата КО Книћанин. </p>
	<p>На територији града Сомбора обухвата следеће КО: Сомбор 2, Стапар, Кљајићево и Бачки Брег. 
	</p>
	<p>На територији града Сремске Митровице обухвата КО Јарак. </p>
	<p>На територији града Шапца обухвата следеће КО: Дреновац, Мачвански Причиновић, Табановић, Штитар, Змињак, Рибари и Прњавор. 
	</p>
	<p>На територији града Лознице обухвата КО Ново Село. </p>
	<p>На територији општине Бољевац обухвата следеће КО: Криви Вир и Бачевица.</p>
	<p>На територији општине Параћин обухвата следеће КО: Доња Мутница, Давидовац, Бошњане и Клачевица. 
	</p>
	<p>На територији општине Ћуприја обухвата КО Ћуприја. </p>
	<p>На територија општине Деспотовац обухвата КО Брестово. </p>
	<p>На територији општине Свилајнац обухвата КО Кушиљево. </p>
	<p>На територији општине Жабари обухвата КО Породин. </p>
	<p>На територији општине Ковин обухвата КО Ковин.</p>
	<p>На територији општине Опово обухвата КО Опово. </p>
	<p>На територији општине Тител обухвата КО Шајкаш. </p>
	<p>На територији општине Жабаљ обухвата следеће КО: Жабаљ и Госпођинци. </p>
	<p>На територији општине Темерин обухвата КО Сириг.</p>
	<p>На територији општине Србобран обухвата КО Турија. </p>
	<p>На територији општине Врбас обухвата следеће КО: Бачко Добро Поље, Врбас, Куцура, Савино Село и Равно Село.</p>
	<p>На територији општине Кула обухвата следеће КО: Кула, Црвенка и Сивац.</p>
	<p>На територији општине Стара Пазова обухвата следеће КО: Сурдук, Белегиш, Стара Пазова и Голубинци.</p>
	<p>На територији општине Инђија обухвата следеће КО: Нови Карловци и Љуково.</p>
	<p>На територији општине Рума обухвата следеће КО: Путинци, Доњи Петровци, Добринци, Краљевци, Рума и Хртковци.</p>
	<p>На територији општине Богатић обухвата следеће КО: Белотић, Дубље, Клење, Очаге и Бадовинци. 
	</p>
	<p>На територији општине Бачка Паланка обухвата следеће КО: Деспотово, Пимнице, Силбаш, Параге, Гајдобра, Товаришево и Младеново.</p>
	<p>На територији општине Бач обухвата следеће КО: Бач и Бачко Ново Село. </p>
	<p>У фази израде Нацрта измене и допуне Просторног плана дефинисаће се коначна граница измена и допуна Просторног плана. 
	</p>
	<p>Измене и допуне Просторног плана биће заснована на планској, студијској, техничкој и другој документацији, резултатима досадашњих истраживања, важећим документима у Републици Србији, као и на досадашњем спровођењу Просторног плана. Саставни део измена и допуна Просторног плана чини и Стратешка процена утицаја на животну средину. 
	</p>
	<p>Допуне Просторног плана односе се на детаљну разраду одвојака према Републици Српској и Републици Хрватској, којим би се омогућило директно спровођење измена и допуна Просторног плана. Допуне подразумевају детаљну разраду приступних путева ка надземним објектима и мреже за електроенергетско снабдевање истих објеката на траси гасовода. Измене и допуне у коридору основне трасе транснационалног гасовода „Јужни ток” извршиће се у складу са објективним разлозима насталим услед детаљних теренских истраживања, промене бројева катастарских парцела, пристиглих мишљења и услова, као и у складу са променама пројектне документације. 
	</p>
	<p>4. Стратешком проценом биће разматрана питања заштите ваздуха, вода, земљишта, живог света, природе и природних добара као и друга питања за која се у току израде утврди да захтевају одговарајућу обраду.</p>
	<p>Стратешком проценом неће бити разматрана питања везана за јонизујуће зрачење јер на подручју измена и допуна Просторног плана нема загађивача који емитују такав негативан утицај.</p>
	<p>5. Израда Стратешке процене је заснована на студијско-аналитичкој документацији из области просторног планирања, заштите животне средине, заштите природе и другој релевантној документацији.</p>
	<p>6. Извештај о стратешкој процени, као документ којим се описују, вреднују и процењују могући значајни утицаји на животну средину до којих може доћи имплементацијом измена и допуна плана и одређују мере за смањење негативних утицаја на животну средину, садржи:</p>
	<p>– полазне основе Стратешке процене: обухват, предмет и циљеви измена и допуна Просторног плана, захтеви заштите животне средине из релевантних планских и других докумената;</p>
	<p>– опште и посебне циљеве Стратешке процене и индикаторе;</p>
	<p>– процену могућих утицаја на животну средину: приказ стања животне средине на подручју измена и допуна Просторног плана, варијанте развоја планског подручја укључујући сценарио нултог развоја и варијанте развоја и заштите планског подручја повољне са аспекта заштите животне средине, процену утицаја варијантних решења на животну средину, опис мера за спречавање и ограничавање негативних и увећање позитивних утицаја на животну средину, поређење варијантних решења и приказ разлога за избор најповољнијег, процену утицаја планских решења на животну средину, опис мера за спречавање и ограничавање негативних и увећање позитивних утицаја на животну средину, начин на који су при процени узети у обзир елементи животне средине и карактеристике утицаја;</p>
	<p>– смернице за израду стратешких процена на нижим хијерархијским нивоима;</p>
	<p>– програм праћења стања животне средине у току спровођења измена и допуна Просторног плана;</p>
	<p>– приказ коришћене методологије;</p>
	<p>– приказ начина одлучивања;</p>
	<p>– закључци (нетехнички резиме) и друге податке од значаја за стратешку процену.</p>
	<p>7. Носилац израде Стратешке процене је Републичка агенција за просторно планирање, а стручни кообрађивачи су Институт за архитектуру и урбанизам Србије из Београда и ЈП „Завод за урбанизам Војводине” из Новог Сада. Стручни тим за израду Стратешке процене биће састављен од стручњака одговарајућег профила. 
	</p>
	<p>8. Министарства, посебне организације, јавна предузећа и установе надлежне за послове пољопривреде, шумарства и водопривреде, саобраћаја, телекомуникација, енергетике, економије и регионалног развоја, туризма, заштите животне средине и просторног планирања, заштите споменика културе, заштите природе као и други заинтересовани органи и организације, доставиће у року од 30 дана од дана ступања на снагу ове одлуке све расположиве податке, услове и документацију од значаја за израду Стратешке процене из делокруга свог рада носиоцу израде Стратешке процене.</p>
	<p>9. Рок за израду Стратешке процене је три месеца од дана ступања на снагу Одлуке о изради измена и допуна Просторног плана.</p>
	<p>Стратешка процена ће се вршити у складу са европским и међународним принципима теорије и добре праксе у изради стратешке процене утицаја на животну средину за исту врсту планских докумената.</p>
	<p>10. Учешће јавности у разматрању Извештаја о стратешкој процени обезбеђује се у оквиру јавног увида о Нацрту измена и допуна Просторног плана, у трајању од 30 дана, у зградама скупштина градова и општина које су у обухвату измена и допуна Просторног плана.</p>
	<p>11. Средства за израду Извештаја о стратешкој процени утицаја обезбедиће Привредно друштво „SOUTH STREAM”, друштво са ограниченом одговорношћу из Новог Сада.</p>
	<p>12. Одлука о изради Стратешке процене је саставни део Одлуке о изради измена и допуна Просторног плана.</p>
	<p>13. Ова одлука ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">Број 350-649-155/2011-01</p>
	<p class="potpis" style="line-height: 150%; margin-top: 0">У Београду, 25. марта 2013. године</p>
	<p class="potpis" style="line-height: 150%; margin-top: 0">В.д. директора,</p>
	<p class="potpis" style="line-height: 150%; margin-top: 0">мр 
	<span class="bold">Драган Дунчић,</span> с.р.</p>


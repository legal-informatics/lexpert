


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 64. став 1. Закона о буџетском систему („Службени гласник РС”, бр. 54/09, 73/10, 101/10, 101/11, 93/12, 62/13 и 63/13 – исправка) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12), а у вези са чланом 59. Закона о ефикасном коришћењу енергије („Службени гласник РС”, број 25/13),</p>
	<p>Влада доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ОДЛУКУ</p>
	<p class="naslov" style="margin-top: 0">о отварању Буџетског фонда за унапређење енергетске ефикасности Републике Србије</p>
	<p class="naslov" style="margin-top: 0"><span style="font-weight: 400">
	"Службени гласник РС", број 92 од 22. октобра 2013.</span></p>
	<p class="naslov" style="margin-top: 0">&nbsp;</p>
	<p>1. Отвара се Буџетски фонд за унапређење енергетске ефикасности Републике Србије (у даљем тексту: Фонд), као евиденциони рачун у оквиру главне књиге трезора и то у оквиру Раздела Министарства енергетике, развоја и заштите животне средине.</p>
	<p>2. Фонд се отвара ради евидентирања средстава намењених финансирању пројеката, програма и активности које се односе на унапређење енергетске ефикасности, и то:</p>
	<p>1) примену техничких мера у циљу ефикасног коришћења енергије у секторима производње, преноса, дистрибуције и потрошње енергије;</p>
	<p>2) подстицање развоја система енергетског менаџмента за субјекте који нису обвезници тог система;</p>
	<p>3) промовисање и спровођење енергетских прегледа објеката, производних процеса и услуга;</p>
	<p>4) изградњу система за комбиновану производњу топлотне и електричне енергије ако су испуњени захтеви у погледу енергетске ефикасности постројења, прописани у складу са законом којим се уређује област енергетике, а инвеститор топлотну и електричну енергију користи искључиво за сопствене потребе;</p>
	<p>5) подстицање развоја енергетских услуга на тржишту Републике Србије;</p>
	<p>6) подстицање употребе обновљивих извора енергије за производњу електричне и топлотне енергије за сопствене потребе;</p>
	<p>7) друге намене у складу са Законом о ефикасном коришћењу енергије.</p>
	<p>3. Фонд се финансира из:</p>
	<p>1) апропријација обезбеђених у оквиру буџета Републике Србије за текућу годину;</p>
	<p>2) донација и кредита. </p>
	<p>4. Преузимање обавеза и плаћања на терет Фонда врше се до нивоа средстава одобрених Фонду.</p>
	<p>5. Фонд се отвара на неодређено време.</p>
	<p>6. Фондом управља Министарство енергетике, развоја и заштите животне средине, а по укидању Фонда, права и обавезе преузима то министарство.</p>
	<p>7. Стручне и административно техничке послове за Фонд обавља Министарство енергетике, развоја и заштите животне средине.</p>
	<p>8. О реализацији ове одлуке стара се Министарство енергетике, развоја и заштите животне средине.</p>
	<p>9. Ова одлука ступа на снагу осмог дана од дана објављивања у „Службеном гласнику Републике Србије”, а примењује се од 1. јануара 2014. године.</p>
	<p>&nbsp;</p>
	<p class="potpis" style="margin-top: 0">05 број 400-8776/2013</p>
	<p class="potpis" style="margin-top: 0">У Београду, 21. октобра 2013. године</p>
	<p class="potpis" style="margin-top: 0"><span class="bold">Влада</span></p>
	<p class="potpis" style="margin-top: 0">Председник,</p>
	<p class="potpis" style="margin-top: 0"><span class="bold">Иваца Дачић, 
	</span>с.р.</p>


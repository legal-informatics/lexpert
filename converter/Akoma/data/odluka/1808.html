


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="redakcijskipreciscentekst">Редакцијски пречишћен текст</p>
				<p class="broj">&nbsp;</p>
				<p class="broj">&nbsp;</p>
				<p>На основу члана 18. Закона о заштити права и слобода националних мањина („Службени лист СРЈ”, број 11/02 и „Службени гласник РС”, бр. 72/09 – др. закон и 97/13 – УС) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), </p>
				<p>Влада доноси</p>
				<p class="odluka-zakon">ОДЛУКУ</p>
				<p class="naslov">о образовању Савета за националне мањине</p>
				<p class="auto-style1">"Службени гласник РС", бр. 32 од 3. 
				априла 2015, 91 од 10. новембра 2016, 78 од 18. августа 2017.</p>
				<p>1. Овом одлуком образује се Савет за националне мањине (у даљем тексту: Савет) који прати и разматра стање остваривања права националних мањина и стање међунационалних односа у Републици Србији.</p>
				<p>2. Задаци Савета су да: прати и разматра стање остваривања права националних мањина и стање међунационалних односа у Републици Србији; предлаже мере за унапређење пуне и делотворне равноправности припадника националних мањина; прати остваривање сарадње националних савета националних мањина са државним органима, као и органима аутономне покрајине и јединица локалне самоуправе; разматра услове за рад националних савета националних мањина и предлаже мере у тој области; прати остваривање међународних обавеза Републике Србије у области остваривања права припадника националних мањина; разматра међународне споразуме који се односе на положај националних мањина и заштиту њихових права у поступку њиховог закључивања; разматра нацрте закона и других прописа од значаја за остваривање права националних мањина и о томе даје мишљење Влади и потврђује симболе, знамења и празнике националних мањина на предлог националних савета националних мањина.</p>
				<p class="v2-clan-left-1">3. У Савет се именују:</p>
				<p class="v2-clan-left-1">– за председника:</p>
				<p class="v2-clan-left-1">Ана Брнабић, председник Владе;</p>
				<p class="v2-clan-left-1">– за заменика председника:</p>
				<p class="v2-clan-left-1">Бранко Ружић, министар државне управе 
				и локалне самоуправе;</p>
				<p class="v2-clan-left-1">– за чланове:</p>
				<p class="v2-clan-left-1">1) Ивица Дачић, први потпредседник 
				Владе и министар спољних послова;</p>
				<p class="v2-clan-left-1">2) Нела Кубуровић, министар правде;</p>
				<p class="v2-clan-left-1">3) Младен Шарчевић, министар просвете, 
				науке и технолошког развоја;</p>
				<p class="v2-clan-left-1">4) Владан Вукосављевић, министар 
				културе и информисања;</p>
				<p class="v2-clan-left-1">5) др Милета Радојевић, вршилац 
				дужности директора Управе за сарадњу с црквама и верским 
				заједницама у Министарству правде;</p>
				<p class="v2-clan-left-1">6) др Сузана Пауновић, вршилац 
				дужности директора Канцеларије за људска и мањинска права;</p>
				<p class="v2-clan-left-1">7) председници националних савета 
				националних мањина и председник Савеза јеврејских општина 
				Србије.</p>
				<p class="hide-change">*Службени гласник РС, број 78/2017</p>
				<p>4. Савет доноси пословник о раду.</p>
				<p>5. Стручну и административно-техничку подршку Савету пружа Канцеларија за људска и мањинска права.</p>
				<p>6. Даном ступања на снагу ове одлуке престаје да важи Одлука о образовању Савета за националне мањине („Службени гласник РС”, бр. 46/13 и 98/13).</p>
				<p>7. Ова одлука ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">05 број 02-3336/2015</p>
				<p class="auto-style2">У Београду, 2. априла 2015. године</p>
				<p class="auto-style2"><span class="bold">Влада</span></p>
				<p class="auto-style2">Председник,</p>
				<p class="auto-style2"><span class="bold">Александар Вучић, </span>с.р.</p>
	</div>


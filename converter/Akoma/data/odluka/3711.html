


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 47. став 1. Закона о културним добрима („Службени гласник РС”, бр. 71/94, 52/11 и 99/11 – др. закон) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12),</p>
	<p>Влада доноси </p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ОДЛУКУ</p>
	<p class="naslov" style="margin-top: 0">о утврђивању Уметничке ливнице „Пластика” у Београду за споменик културе</p>
	<p class="naslov" style="margin-top: 0"><span style="font-weight: 400">
	"Службени гласник РС", број 73 од 16. августа 2013.</span></p>
	<p class="naslov" style="margin-top: 0">&nbsp;</p>
	<p>1. Уметничка ливница „Пластика” у Београду, са покретним добрима у њој која су од посебног културног и историјског значаја, утврђује се за споменик културе.</p>
	<p>2. Уметничка ливница „Пластика” у Београду, са покретним добрима у њој која су од посебног културног и историјског значаја (у даљем тексту: споменик културе) налази се на територији општине Стари град, у граду Београду, Цариградска улица број 23, у државној својини, на катастарској парцели број 1248/1, КО Стари град, у мешовитој својини. 
	</p>
	<p>Споменик културе саграђен је уочи Првог светског рата као фабрика сапуна, потом је адаптиран у аутомобилску радионицу и ливницу. Након Другог светског рата, због конструктивних и техничко-технолошких могућности као и постојања ливачких пећи, у њему је почела са радом уметничка ливница Удружења ликовних уметника Србије. 
	</p>
	<p>Пројекат приземне фабрике сапуна изведен је, највероватније, према предлошцима из немачких техничких уџбеника. Издужена правоугаона основа објекта била је подређена што функционалнијој организацији производног процеса. Након Првог светског рата, услед промене производног процеса, изведена је доградња и адаптација унутрашњег простора фабрике, према пројекту једног од најзначајнијих српских архитеката Милана Антоновића. Том приликом, за потребе аутомобилске радионице, дограђена је мала ливница са ливачким пећима у фабричкој згради и изведена адаптација осталих просторија. Истовремено изграђен је приземни објекат „Г” основе, ситуиран по ободним ивицама парцеле, стилски и обликовно усаглашен са архитектуром фабричке зграде. Фабричка зграда обликована је у духу индустријских објеката с почетка прошлог века, а њен спољашњи изглед дефинишу стандардни елементи романтичарског израза. Архитектонској композицији, која јасно указује на индустријску намену објекта, доприносе и лантерне у кровној зони, а посебно она изнад топионице. 
	</p>
	<p>Након Другог светског рата, Удружење ликовних уметника Србије отворило је у објекту уметничко-занатску радионицу за потребе ливења и монтирања скулптура, под називом Уметничка ливница „Пластика”. Пројекат адаптације ливнице урадио је архитекта Н. Ристић у пројектном бироу „План”, а радови су извођени током 1953. године. Ради покривања пролаза у коме се врши монтажа споменика, продужен је кров фабричке зграде, спајајући на тај начин фабрику и приземни објекат на делу из Цариградске улице. Затим је извршено укрупњавање просторија како би се формирало гипсарско, воскарско и пескарско одељење, као и одељења за чишћење и монтирања скулптура. Потом је проширена топионица, на крову је отворена лантерна за одвод гасова и уређена је кранска стаза, а некадашњи станови у дворишном објекту адаптирани су у магацине. У спољашњој архитектонској обради ливница је задржала аутентичан изглед.</p>
	<p>У тој ливници је први пут у Србији уведена и једино се овде примењивала технологија лива у воску. Осим чланова вајарске секције Удружења ликовних уметника Србије, своје скулптуре ту су израђивали најзначајнији српски и југословенски вајари Сретен Стојановић, Лојзе Долинар, Фрањо Кршинић, Олга Јанчић, Вида Јоцић и многи други. У споменику културе изливени су неки од најзначајнијих јавних споменика и спомен обележја, уметничких скулптура и биста, бројни рељефи, плакете, признања и предмети примењене уметности, који су трајно убележени у историји српског вајарства. 
	</p>
	<p>Предмети техничке културе (кранови и кранске стазе, пећ (ливачки лонац) и бушилица), који се налазе у споменику културе, утврђени су за покретна културна добра Решењем Музеја науке и технике Београд, број 4815 од 8. новембра 2010. године.</p>
	<p>Споменик културе представља једну од најстаријих уметничких ливница у Србији са очуваним аутентичним процесом производње и континуитетом намене. Од свог подизања до данас није мењао индустријску намену што потврђује његове историјске вредности и његов значај као објекта техничке културе. Као место на коме су настала најзначајнија дела југословенске и српске скулптуре, радови наших еминентних уметника, поседује истакнуте културно-историјске и уметничко-занатске вредности. Заузима значајно место у опусу архитекте Милана Антоновића, као до сада једини познат успешно адаптиран индустријски објекат, чије стилске, конструктивне и функционалне особености потврђују архитектонске вредности објекта. 
	</p>
	<p>3. Заштићена околина споменика културе обухвата катастарску парцелу број 1248/1, КО Стари град у мешовитој својини.</p>
	<p>4. Утврђују се следеће мере заштите споменика културе:</p>
	<p>1) очување постојећег изгледа спољашње архитектуре, хоризонталног и вертикалног габарита, конструктивног склопа, елемената технолошког процеса, оригиналних материјала и функционалних карактеристика;</p>
	<p>2) ажурно праћење стања и одржавање конструктивно-статичког система, кровног покривача, свих фасада и исправности инсталација у споменику културе;</p>
	<p>3) забрана радова који могу угрозити статичку стабилност споменика културе; 
	</p>
	<p>4) вођење електро и ТТ водова подземним путем;</p>
	<p>5) забрана постављања прикључних кутија, ормара и расхладних уређаја на фасадама споменика културе; 
	</p>
	<p>6) забрана постављања средстава за оглашавање на фасади и крову споменика културе; 
	</p>
	<p>7) ревитализација споменика културе увођењем јавне намене – садржаја претежно културних делатности;</p>
	<p>8) очување интегритета и целовитости покретних ствари техничке културе који се налазе у саставу споменика културе; 
	</p>
	<p>9) ажурно праћење стања и услова чувања покретних ствари у саставу споменика културе.</p>
	<p>5. Утврђују се следеће мере заштите заштићене околине споменика културе:</p>
	<p>1) забрана градње и постављања трајних или привремених објеката који својом наменом, волуменом габарита по висини и облику могу угрозити или деградирати споменик културе и његову заштићену околину;</p>
	<p>2) забрана постављања покретних тезги, киоска и других привремених објеката унутар заштићене околине;</p>
	<p>3) забрана радова који могу угрозити статичку безбедност споменика културе; 
	</p>
	<p>4) забрана извођења радова којима се врши промена облика или намене терена; 
	</p>
	<p>5) забрана постављања далековода, ваздушних електро и ТТ водова преко заштићених парцела; њихово вођење извршити подземним каналима, уз враћање терена у првобитно стање; 
	</p>
	<p>6) урбанистичко и комунално уређење и редовно одржавање простора заштићене околине споменика културе у функцији споменика културе. 
	</p>
	<p>6. Списак покретних добара од посебног културног и историјског значаја која се налазе у Уметничкој ливници „Пластика” у Београду чини саставни део ове одлуке и чува се у Уметничкој ливници „Пластика” у Београду.</p>
	<p>7. Ова oдлука ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">05 број 633-6957/2013</p>
	<p class="potpis" style="margin-top: 0">У Београду, 16. августа 2013. године</p>
	<p class="potpis" style="margin-top: 0"><span class="bold">Влада</span></p>
	<p class="potpis" style="margin-top: 0">Председник,</p>
	<p class="potpis" style="margin-top: 0"><span class="bold">Ивица Дачић,</span> с.р.</p>


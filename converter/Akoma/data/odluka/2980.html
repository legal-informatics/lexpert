


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 9. ст. 1. и 5. Закона о стратешкој процени утицаја на животну средину („Службени гласник РС”, бр. 135/04 и 88/10), </p>
				<p>Министарство грађевинарства, саобраћаја и инфраструктуре доноси</p>
				<p class="odluka-zakon">&nbsp;</p>
				<p class="odluka-zakon">ОДЛУКУ</p>
				<p class="naslov">о изради Стратешке процене утицаја Измена и допуна Просторног плана подручја експлоатације Колубарског лигнитског басена на животну средину</p>
				<p class="clan">"Службени гласник РС", број 33 од 9. априла 
				2015.</p>
				<p class="clan">&nbsp;</p>
				<p>1. Приступа се изради Стратешке процене утицаја Изменa и допунa Просторног плана подручја експлоатације Колубарског лигнитског басена на животну средину (у даљем тексту: Стратешка процена).</p>
				<p>2. Разлози за израду Стратешке процене дефинисани су на основу територијалног обухвата и могућих утицаја Изменa и допунa Просторног плана подручја експлоатације Колубарског лигнитског басена (у даљем тексту: Измене и допуне Просторног плана) на животну средину, на следећи начин: </p>
				<p>– значај Измена и допуна Просторног плана на заштиту животне средине и одрживи развој произилази из потребе да се заштити животна средина, побољша квалитет живота и обезбеди одрживи развој на подручју Измена и допуна Просторног плана; </p>
				<p>– потребе да се у оквиру Измена и допуна Просторног плана сагледају стратешка питања заштите животне средине и обезбеди њихово решавање на одговарајући начин, посебно за уже просторне целине и коридоре посебне намене, за које ће се Изменама и попунама Просторног плана утврђивати правила уређења и правила грађења;</p>
				<p>– чињенице да Измене и допуне Просторног плана представљају оквир за припрему и реализацију просторних планова, развојних пројеката, програма и инвестиционих одлука;</p>
				<p>– потребе да се кроз Измене и допуне Просторног плана сагледају и предвиде одговарајућа решења у циљу отклањања последица поплава из маја 2014. године;</p>
				<p>– одређене корекције у готовим регулационим решењима за просторне целине и коридоре у зонама које су биле поплављене у мају 2014. године.</p>
				<p>3. Стратешка процена се ради истовремено са израдом Измена и допуна Просторног плана. Оквирна граница Измена и допуна Просторног плана обухвата делове градских општина града Београда, и то: на територији градске општине Лазаревац целе катастарске општине Врбовно, Лесковац, Степојевац, Цветовац, Соколово, Велики Црљени, Јунковац, Араповац, Миросаљци, Сакуља, Вреоци, Шопић, Медошевац, Зеоке, Барошевац, Стрмово, Пркосава, Рудовци, Мали Црљени, Бистрица, Лукавица, Лазаревац, Петка, Стубица, Шушњар, Дрен, Бурово, и мање делове катастарских општина Крушевица и Трбушница. На територији градске општине Обреновац целе катастарске општине Пироман, Бровић, Конатице и Пољане. На територији општине Уб целе катастарске општине Уб, Руклада, Лончаник, Милорци, Мургаш, Бргуле, Лисо Поље, Каленић, Шарбане, Радљево, Стубленица, Трњаци и Паљуви. На територији општине Лајковац целе катастарске општине Мали Борак, Скобаљ, Јабучје, Лајковац, Рубрибреза, Непричава и Ћелије. На територији општине Аранђеловац целе катастарске општине Прогореоци и Партизани (Даросава).</p>
				<p>4. Израда Стратешке процене је заснована на студијско-аналитичкој документацији из области просторног планирања, заштите животне средине, заштите природе и другој релевантној документацији.</p>
				<p>5. Стратешком проценом биће разматрана питања заштите ваздуха, вода, земљишта, живог света, природе и природних добара и прекограничних утицаја на животну средину, као и друга питања за која се у току израде утврди да захтевају одговарајућу обраду.</p>
				<p>Стратешком проценом неће бити разматрана питања везана за јонизујуће зрачење, јер на планском подручју нема загађивача који емитују такав негативан утицај.</p>
				<p>6. Извештај о стратешкој процени, као документ којим се приказује поступак израде Стратешке процене, резултати до којих се дошло и начин интегрисања у поступак припреме Измена и допуна Просторног плана, садржи:</p>
				<p>– полазне основе Стратешке процене: обухват, предмет и циљеви Измена и допуна Просторног плана, захтеви заштите животне средине из релевантних планских и других докумената;</p>
				<p>– опште и посебне циљеве Стратешке процене и индикаторе;</p>
				<p>– процену могућих утицаја на животну средину: приказ стања животне средине на подручју Измена и допуна Просторног плана; процену утицаја варијантних решења повољних са становишта заштите животне средине са описом мера за спречавање и ограничавање негативних, односно увећање позитивних утицаја на животну средину; поређење варијантних решења и приказ разлога за избор најповољнијег решења; процену утицаја планских решења на животну средину са описом мера за спречавање и ограничавање негативних, односно увећање позитивних утицаја на животну средину; начин на који су при процени утицаја узети у обзир елементи животне средине и карактеристике утицаја.</p>
				<p>– смернице за израду стратешких процена на нижим хијерархијским нивоима;</p>
				<p>– програм праћења стања животне средине у току спровођења Измена и допуна Просторног плана;</p>
				<p>– приказ коришћене методологије;</p>
				<p>– приказ начина одлучивања, опис разлога одлучујућих за избор планског решења са аспекта разматраних варијантних решења и приказ начина на који су питања животне средине укључена у Измене и допуне Просторног плана;</p>
				<p>– учешће заинтересованих страна у поступку израде и разматрања Извештаја о стратешкој процени;</p>
				<p>– извод из Стратешке процене (закључак – нетехнички резиме).</p>
				<p>7. Министарство грађевинарства, саобраћаја и инфраструктуре, одлучује о избору носиоца израде Извештаја о стратешкој процени, по поступку утврђеном законом. </p>
				<p>Носилац израде Извештаја о стратешкој процени може бити правно лице или предузетник, које је уписано у одговарајући регистар за обављање делатности просторног и урбанистичког планирања и израде планских и других развојних докумената.</p>
				<p>8. Министарства, посебне организације, јавна предузећа и установе надлежне за послове пољопривреде, шумарства, водопривреде, саобраћаја, телекомуникација, енергетике, економије, регионалног развоја, туризма, заштите животне средине, просторног планирања, заштите споменика културе, заштите природе, као и други заинтересовани органи и организације, доставиће у року од 30 дана све расположиве податке, услове и документацију од значаја за израду Стратешке процене из делокруга свог рада, министарству надлежном за послове просторног планирања. </p>
				<p>9. Рок за израду Стратешке процене је шест месеци од дана ступања на снагу Одлуке о изради Измена и допуна Просторног плана.</p>
				<p>Стручни тим за израду Стратешке процене биће састављен од стручњака одговарајућег профила.</p>
				<p>Стратешка процена се обавља у складу са европским и међународним принципима теорије и добре праксе у изради стратешке процене утицаја на животну средину за исту врсту планских докумената.</p>
				<p>10. Средства за израду Стратешке процене обезбеђује ЈП „Електропривреда Србије” и РБ „Колубара” д.о.о.</p>
				<p>11. Учешће јавности у разматрању Извештаја о стратешкој процени обезбеђује се у оквиру јавног увида у Нацрт измена и допуна Просторног плана, у трајању од 30 дана, у јединицама локалне самоуправе које су у обухвату планског подручја.</p>
				<p>12. Одлука о изради Стратешке процене је саставни део Одлуке о изради Измена и допуна Просторног плана.</p>
				<p>13. Ова одлука се објављује у „Службеном гласнику Републике Србије”.</p>
				<p>14. Ова одлука ступа на снагу даном објављивања у „Службеном гласнику Републике Србије”.</p>
				<p class="potpis">Број 350-01-00262/2015-13</p>
				<p class="auto-style1">У Београду, 7. априла 2015. године</p>
				<p class="auto-style1">Потпредседник Владе</p>
				<p class="auto-style1">и министар,</p>
				<p class="auto-style1">проф. др <span class="bold">Зорана Михајловић,</span> с.р.</p>
	</div>


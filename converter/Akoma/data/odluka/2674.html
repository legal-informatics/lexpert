


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p class="redakcijskipreciscentekst">Редакцијски пречишћен текст</p>
				<p>&nbsp;</p>
				<p>&nbsp;</p>
				<p>На основу члана 5. став 1, а у вези са чланом 79. став 1. Закона о јавним предузећима („Службени гласник РС”, број 15/16) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), </p>
				<p>Влада доноси</p>
				<p class="odluka-zakon">ОДЛУКУ</p>
				<p class="odluka-zakon">о усклађивању пословања Јавног предузећа за склоништа Београд – Нови Београд са Законом о јавним предузећима</p>
				<p class="auto-style1">"Службени гласник РС", бр. 95 од 30. 
				новембра 2016, 38 од 18. маја 2018.</p>
				<p class="bold">1. Уводне одредбе</p>
				<p class="clan">Члан 1.</p>
				<p>Јавно предузеће за склоништа Београд – Нови Београд (у даљем тексту: Јавно предузеће) основано је Одлуком о оснивању Јавног предузећа за склоништа („Службени гласник РС”, бр. 3/92, 18/92, 63/01 и 112/06), ради обављања делатности организације изградње, одржавања и техничке контроле јавних и блоковских склоништа.</p>
				<p class="clan">Члан 2.</p>
				<p>Оснивање Јавног предузећа уписано је у Регистар привредних субјеката у Агенцији за привредне регистре Решењем 2859/2005 од 24. фебруара 2005. године, матични број 07892845, ПИБ: 100143406.</p>
				<p class="clan">Члан 3.</p>
				<p>Оснивач Јавног предузећа је Република Србија, а права оснивача остварује Влада, Београд, Немањина 11, матични број 07020171 (у даљем тексту: Оснивач).</p>
				<p class="clan">Члан 4.</p>
				<p>Јавно предузеће послује под пословним именом: Јавно предузеће за склоништа Београд – Нови Београд.</p>
				<p>Скраћено пословно име Јавног предузећа је: ЈП за склоништа.</p>
				<p>Седиште Јавног предузећа је у Београду, Булевар Михаила Пупина 117а.</p>
				<p class="clan">Члан 5.</p>
				<p>Јавно предузеће може променити пословно име и седиште, одлуком коју доноси Надзорни одбор, уз сагласност Оснивача.</p>
				<p class="clan">Члан 6.</p>
				<p>Јавно предузеће има својство правног лица и права, обавезе и одговорности утврђене законом и овом одлуком. </p>
				<p>Јавно предузеће за своје обавезе одговара целокупном својом имовином. </p>
				<p>Јавно предузеће има печат и штамбиљ, чији се изглед и садржина утврђују Статутом Јавног предузећа (у даљем тексту: Статут).</p>
				<p class="bold">2. Делатност Јавног предузећа</p>
				<p class="clan">Члан 7.</p>
				<p>Претежна делатност Јавног предузећа јесте: </p>
				<p>– Шифра делатности: 4339;</p>
				<p>– Назив делатности: остали завршни радови.</p>
				<p>Делатност Јавног предузећа од општег интереса је делатност организације изградње, одржавања, техничке контроле и мирнодопског коришћења јавних и блоковских склоништа. </p>
				<p>Јавно предузеће обавља и друге делатности у складу са законом и Статутом.</p>
				<p class="bold">3. Права, обавезе и одговорности Оснивача према Јавном предузећу и Јавног предузећа према Оснивачу</p>
				<p class="clan">Члан 8.</p>
				<p>Ради обезбеђивања заштите општег интереса у Јавном предузећу, Оснивач даје сагласност на следеће акте Јавног предузећа:</p>
				<p>1) Статут;</p>
				<p>2) давање гаранција, авала, јемстава, залога и других средстава обезбеђења за послове који нису из оквира делатности од општег интереса;</p>
				<p>3) располагање (прибављање и отуђење) средствима у јавној својини која су пренета у својину Јавног предузећа, велике вредности, која су у непосредној функцији обављања делатности од општег интереса, утврђених овом одлуком;</p>
				<p>4) акт о општим условима за пружање услуга;</p>
				<p>5) акт о процени вредности капитала, као и на програм и одлуку о својинској трансформацији;</p>
				<p>6) промену седишта;</p>
				<p>7) промену пословног имена;</p>
				<p>8) промену правне форме;</p>
				<p>9) одлуку о расподели добити, односно одлуку о начину покрића губитака;</p>
				<p>10) одлуку о висини цена услуга;</p>
				<p>11) годишњи програм пословања;</p>
				<p>12) дугорочни и средњорочни план пословне стратегије и развоја;</p>
				<p>13) друге одлуке, у складу са законом којим се одређује обављање делатности од општег интереса.</p>
				<p>Акт на који Оснивач даје сагласност сматра се усвојеним кад Оснивач на њега да сагласност.</p>
				<p>Оснивач даје претходну сагласност на следеће акте Јавног предузећа:</p>
				<p>1) улагање капитала Јавног предузећа;</p>
				<p>2) одлуку о статусним променама Јавног предузећа;</p>
				<p>3) оснивање зависних друштава капитала.</p>
				<p class="clan">Члан 9.</p>
				<p>Јавно предузеће доноси годишњи програм пословања на који сагласност даје Оснивач на предлог министарства надлежног за послове привреде.</p>
				<p> Годишњи програм из става 1. овог члана Јавно предузеће доставља Оснивачу, најкасније до 1. децембра текуће године за наредну годину. </p>
				<p>Јавно предузеће дужно је да дугорочне и средњорочне планове пословне стратегије и развоја и годишњи програм пословања усклади са законима и програмским и планским актима Оснивача.</p>
				<p class="clan">Члан 10.</p>
				<p>Јавно предузеће дужно је да министарству надлежном за послове привреде доставља тромесечне извештаје о реализацији годишњег програма пословања, у складу са законом којим се уређује правни положај јавних предузећа.</p>
				<p class="clan">Члан 11.</p>
				<p>У случају поремећаја у пословању Јавног предузећа, Оснивач предузима мере којима се обезбеђују услови за несметано обављање делатности од општег интереса Јавног предузећа, а нарочито:</p>
				<p>1) промену унутрашње организације;</p>
				<p>2) разрешење органа које именује и именовање привремених органа;</p>
				<p>3) ограничење права располагања појединим средствима у својини Јавног предузећа и у јавној својини;</p>
				<p>4) друге мере одређене законом којим се уређују услови и начин обављања делатности од општег интереса и овом одлуком.</p>
				<p>За време ратног стања или непосредне ратне опасности, Оснивач може у Јавном предузећу утврдити организацију која је потребна за обављање делатности од општег интереса Јавног предузећа.</p>
				<p class="clan">Члан 12.</p>
				<p>Право на штрајк запослени у Јавном предузећу остварују у складу са законом којим се уређује штрајк. </p>
				<p class="bold">4. Услови и начин утврђивања и распоређивања добити и начин покрића губитака и сношење ризика</p>
				<p class="clan">Члан 13.</p>
				<p>Јавно предузеће послује по тржишним условима.</p>
				<p>Расподела добити, односно покриће губитка утврђују се у складу са законом.</p>
				<p>Одлуку о расподели добити Јавног предузећа доноси Надзорни одбор, уз сагласност Оснивача којом се одређује део средстава који се уплаћује у буџет Републике Србије, у складу са законом.</p>
				<p>Одлуку о начину покрића губитака Јавног предузећа доноси Надзорни одбор, уз сагласност Оснивача.</p>
				<p class="bold">5. Комисија за ревизију</p>
				<p class="clan">Члан 14.</p>
				<p>Јавно предузеће има Комисију за ревизију, коју именује и разрешава Надзорни одбор. </p>
				<p>Комисија за ревизију има председника и два члана, с тим што се за председника именује независни члан Надзорног одбора. </p>
				<p>Чланови Комисије за ревизију морају испуњавати услове прописане законом којим се уређује правни положај јавних предузећа.</p>
				<p>Комисија за ревизију:</p>
				<p>1) припрема, предлаже и проверава спровођење рачуноводствених политика и политика управљања ризицима;</p>
				<p>2) испитује примену рачуноводствених стандарда приликом припреме финансијских извештаја и оцењује садржину тих извештаја;</p>
				<p>3) испитује да ли су испуњени услови за израду консолидованих финансијских извештаја;</p>
				<p>4) учествује у поступку избора ревизора који врши ревизију финансијских извештаја и предлаже ревизора у складу са законом;</p>
				<p>5) даје образложени предлог за отказ уговора са ревизором и врши проверу независности и објективности ревизора, у складу са законом којим се уређује ревизија; </p>
				<p>6) врши надзор над поступком ревизије, укључујући и одређивање кључних питања која треба да буду предмет ревизије;</p>
				<p>7) обавља и друге послове које јој повери Надзорни одбор.</p>
				<p>Најмање једанпут годишње Комисија за ревизију подноси Надзорном одбору извештаје о питањима из свог делокруга.</p>
				<p class="bold">6. Услови и начин задуживања Јавног предузећа</p>
				<p class="clan">Члан 15.</p>
				<p>Јавно предузеће може да се задужује под условима који су предвиђени законом којим се уређује јавни дуг.</p>
				<p class="bold">7. Заступање Јавног предузећа</p>
				<p class="clan">Члан 16.</p>
				<p>Јавно предузеће заступа и представља директор, без ограничења.</p>
				<p>Директор може, у оквиру својих овлашћења дати другом лицу писано пуномоћје за заступање Јавног предузећа.</p>
				<p class="bold">8. Износ основног капитала, опис и врста неновчаног улога</p>
				<p class="v2-clan-1">Члан 17.</p>
				<p class="v2-clan-left-1">Вредност основног капитала Јавног 
				предузећа износи:</p>
				<p class="v2-clan-left-1">1) новчани капитал 18.254.425,23 
				динара на дан 31. децембар 2004. године;</p>
				<p class="v2-clan-left-1">2) неновчани капитал 7.785.455.076,76 
				динара, и то: 7.666.696.609,26 динара и 77.239.479,50 динара на 
				дан 1. јануар 2013. године и 41.518.988,00 динара на дан 16. 
				новембар 2017. године.</p>
				<p class="v2-clan-left-1">Оснивач је Република Србија са уделом 
				од 100% у основном капиталу.</p>
				<p class="v2-clan-left-1">Неновчани улог чине грађевински 
				објекти – склоништа са опремом који су пренети на коришћење 
				Јавном предузећу и који су добијени од инвеститора сагласно 
				Закону о ванредним ситуацијама.</p>
				<p class="hide-change">*Службени гласник РС, број 38/2018</p>
				<p class="bold">9. Имовина Јавног предузећа</p>
				<p class="clan">Члан 18.</p>
				<p>Јавно предузеће има своју имовину којом управља и располаже у складу са законом, овом одлуком и Статутом.</p>
				<p class="bold">10. Органи Јавног предузећа</p>
				<p class="clan">Члан 19.</p>
				<p>Органи Јавног предузећа су Надзорни одбор и директор.</p>
				<p class="italik">а) Надзорни одбор</p>
				<p class="clan">Члан 20.</p>
				<p>Надзорни одбор Јавног предузећа има пет чланова које именује Оснивач, на период од четири године, од којих је један члан из реда запослених, који се предлаже на начин утврђен Статутом и један члан који мора бити независан члан Надзорног одбора.</p>
				<p>За председника и чланове Надзорног одбора именује се лице које испуњава услове прописане законом којим се уређује правни положај јавних предузећа.</p>
				<p class="clan">Члан 21.</p>
				<p>Мандат председнику и члановима Надзорног одбора престаје истеком периода на који су именовани, оставком или разрешењем.</p>
				<p>Председник и чланови Надзорног одбора разрешавају се пре истека периода на који су именовани под условима и на начин прописан законом којим се уређује правни положај јавних предузећа.</p>
				<p class="clan">Члан 22.</p>
				<p>Председник и чланови Надзорног одбора којима је престао мандат, дужни су да врше своје дужности до именовања новог Надзорног одбора, односно именовања новог председника или члана Надзорног одбора, а најдуже шест месеци.</p>
				<p class="clan">Члан 23.</p>
				<p>Надзорни одбор:</p>
				<p>1) доноси дугорочни и средњорочни план пословне стратегије и развоја и одговоран је за њихово спровођење;</p>
				<p>2) доноси годишњи програм пословања, усклађен са дугорочним и средњорочним планом пословне стратегије и развоја из тачке 1) овог става;</p>
				<p>3) усваја извештај о степену реализације годишњег програма пословања;</p>
				<p>4) усваја тромесечни извештај о степену усклађености планираних и реализованих активности;</p>
				<p>5) усваја финансијске извештаје;</p>
				<p>6) успоставља рачуноводствене политике Јавног предузећа и политике управљања ризицима;</p>
				<p>7) надзире рад директора;</p>
				<p>8) доноси Статут;</p>
				<p>9) одлучује о статусним променама, оснивању других правних субјеката и улагању капитала, уз претходну сагласност оснивача;</p>
				<p>10) доноси одлуку о расподели добити, односно начину покрића губитка;</p>
				<p>11) доноси одлуку о висини цена услуга које пружа Јавно предузеће;</p>
				<p>12) закључује уговор о раду са директором на одређено време;</p>
				<p>13) доноси акт о исплати стимулације директора;</p>
				<p>14) именује и разрешава чланове Комисије за ревизију;</p>
				<p>15) даје и опозива прокуру, уз сагласност Надзорног одбора, у складу са законом;</p>
				<p>16) врши и друге послове у складу са законом и Статутом. </p>
				<p class="clan">Члан 24.</p>
				<p>Надзорни одбор не може пренети право на одлучивање о питањима из свог делокруга на директора или друго лице у Јавном предузећу.</p>
				<p class="clan">Члан 25.</p>
				<p>Председник и чланови Надзорног одбора имају право на накнаду за рад у Надзорном одбору.</p>
				<p>Висину накнаде, односно критеријуме и мерила за њено утврђивање, одређује Оснивач.</p>
				<p class="italik">б) Директор</p>
				<p class="clan">Члан 26.</p>
				<p>Директора именује Оснивач на период од четири године, на основу спроведеног јавног конкурса.</p>
				<p>Јавни конкурс за именовање директора спроводи се у поступку прописаном законом којим се уређује правни положај јавних предузећа. </p>
				<p class="clan">Члан 27.</p>
				<p>За директора може бити именовано лице које испуњава услове предвиђене законом којим се уређује правни положај јавних предузећа.</p>
				<p>Директор је функционер који обавља јавну функцију.</p>
				<p>Директор не може имати заменика директора.</p>
				<p class="clan">Члан 28.</p>
				<p>Директор:</p>
				<p>1) представља и заступа Јавно предузеће;</p>
				<p>2) организује рад и руководи процесом рада Јавног предузећа;</p>
				<p>3) води пословање Јавног предузећа;</p>
				<p>4) одговара за законитост рада Јавног предузећа;</p>
				<p>5) предлаже финансијске извештаје;</p>
				<p>6) предлаже извештаје о степену реализације годишњег програма пословања;</p>
				<p>7) извршава одлуке Надзорног одбора;</p>
				<p>8) предлаже дугорочни и средњорочни план пословне стратегије и развоја Јавног предузећа и одговоран је за њихово спровођење;</p>
				<p>9) предлаже годишњи програм пословања и одговоран је за његово спровођење;</p>
				<p>10) доноси акт о организацији и систематизацији послова у Јавном предузећу;</p>
				<p>11) врши друге послове одређене законом, овом одлуком и Статутом.</p>
				<p>Директор доноси опште и појединачне акте Јавног предузећа и врши друге послове одређене законом и Статутом, под условом да ти акти и послови нису законом, овом одлуком или Статутом одређени као делокруг послова Надзорног одбора.</p>
				<p class="clan">Члан 29.</p>
				<p>Директор има право на зараду, а може имати право и на стимулацију.</p>
				<p>Акт о исплати стимулације директора, доноси Надзорни одбор уз сагласност Оснивача.</p>
				<p class="clan">Члан 30.</p>
				<p>Мандат директора престаје истеком времена на који је именован, оставком и разрешењем.</p>
				<p>Директор подноси оставку Оснивачу, у писаној форми.</p>
				<p>Директор се разрешава, односно може бити разрешен из разлога предвиђених законом којим се уређује правни положај јавних предузећа.</p>
				<p class="clan">Члан 31.</p>
				<p>Предлог за разрешење директора подноси министарство надлежно за послове привреде, а може га поднети и Надзорни одбор, преко тог министарства.</p>
				<p>Предлог за разрешење директора мора бити образложен, са прецизно наведеним разлозима због којих се разрешење предлаже.</p>
				<p>На поступак у коме се одлучује да ли ће директор бити разрешен или не, примењује се закон којим се уређује правни положај јавних предузећа.</p>
				<p class="clan">Члан 32.</p>
				<p>Директор може бити суспендован на начин и под условима предвиђеним законом којим се уређује правни положај јавних предузећа.</p>
				<p class="clan">Члан 33.</p>
				<p>Јавно предузеће може имати вршиоца дужности директора кога именује Оснивач, у случајевима, под условима и на период који су предвиђени законом којим се уређује правни положај јавних предузећа.</p>
				<p>Вршилац дужности директора има сва права, обавезе и овлашћења директора.</p>
				<p class="bold">11. Заштита животне средине</p>
				<p class="clan">Члан 34.</p>
				<p>Јавно предузеће у обављању делатности дужно је да примењује све законе и друге прописе којима се уређује заштита животне средине. </p>
				<p class="bold">12. Јавност у раду Јавног предузећа</p>
				<p class="clan">Члан 35.</p>
				<p>Јавнo предузећe je дужно да на својој интернет страници објави:</p>
				<p>1) радне биографије чланова Надзорног одбора и директора;</p>
				<p>2) организациону структуру;</p>
				<p>3) годишњи програм пословања, као и све његове измене и допуне, односно извод из тог програма ако Јавно предузеће има конкуренцију на тржишту;</p>
				<p>4) тромесечне извештаје о реализацији годишњег програма пословања;</p>
				<p>5) годишњи финансијски извештај са мишљењем овлашћеног ревизора;</p>
				<p>6) друге информације од значаја за јавност.</p>
				<p class="bold">13. Општи акти Јавног предузећа</p>
				<p class="clan">Члан 36.</p>
				<p>Општи акти Јавног предузећа су Статут, правилници и други акти којима се на општи начин уређују одређена питања.</p>
				<p>Статут је основни општи акт Јавног предузећа.</p>
				<p>Други општи акти Јавног предузећа не смеју бити у супротности са одредбама Статута. </p>
				<p class="clan">Члан 37.</p>
				<p>Статутом се подробније уређују: пословно име и седиште Јавног предузећа; обављање делатности Јавног предузећа које нису предвиђене овом одлуком; заступање Јавног предузећа; начин распоређивања добити и покриће губитака Јавног предузећа; резерве; делокруг Надзорног одбора и директора; начин на који се у Надзорни одбор именује представник запослених у Јавном предузећу; општи акти Јавног предузећа, надлежност за њихово доношење и начин њиховог ступања на снагу; изглед и садржина печата и штамбиља Јавног предузећа; заштита животне средине и друга питања значајна за рад и пословање Јавног предузећа и за остваривање права, обавеза и одговорности запослених у Јавном предузећу. </p>
				<p class="bold">14. Прелазне и завршне одредбе</p>
				<p class="clan">Члан 38.</p>
				<p>Јавно предузеће наставља да обавља делатности које је обављало на дан доношења ове одлуке, у складу са Законом о јавним предузећима („Службени гласник РС”, број 15/16), Законом о ванредним ситуацијама („Службени гласник РС”, бр. 111/09, 92/11 и 93/12) и овом одлуком.</p>
				<p>Јавно предузеће усагласиће Статут са овом одлуком у року од 90 дана од дана доношења ове одлуке.</p>
				<p class="clan">Члан 39.</p>
				<p>Ову одлуку објавити у „Службеном гласнику Републике Србије”.</p>
				<p class="potpis">05 број 023-11146/2016</p>
				<p class="potpis">У Београду, 29. новембра 2016. године </p>
				<p class="potpis"><span class="bold">Влада</span></p>
				<p class="potpis">Председник, </p>
				<p class="potpis"><span class="bold">Александар Вучић, </span>с.р.</p>
	</div>


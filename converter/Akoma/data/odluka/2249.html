


	<meta http-equiv="Content-Type" content="text/html; charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
.auto-style3 {
	text-align: left;
}
a {
	color: #008000;
}
</style>


	<div class="story">
				<p class="broj">&nbsp;</p>
				<p>На основу члана 83. став 3, члана 90. став 4, члана 95. став 3, члана 128. став 2. и члана 130. став 8. Закона о платним услугама („Службени гласник РС”, број 139/14), као и члана 15. став 1. Закона о Народној банци Србије („Службени гласник РС”, бр. 72/03, 55/04, 85/05 – др. закон, 44/10, 76/12, 106/12, 14/15 и 40/15 – одлука УС),</p>
				<p>Извршни одбор Народне банке Србије доноси</p>
				<p>&nbsp;</p>
				<p class="odluka-zakon">ОДЛУКУ</p>
				<p class="naslov">о капиталу и адекватности капитала платних институција и институција електронског новца</p>
				<p class="auto-style1">"Службени гласник РС", број 55 од 25. јуна 
				2015.</p>
				<p class="auto-style1">&nbsp;</p>
				<p class="clan">I. УВОДНЕ ОДРЕДБЕ</p>
				<p>1. Овом одлуком уређују се елементи и начин израчунавања почетног капитала платне институције и институције електронског новца, метод израчунавања износа капиталног захтева који се јединствено примењује на све платне институције, начин израчунавања капитала и капиталног захтева платне институције и институције електронског новца, адекватност капитала платне институције у односу на укупан износ одобрених кредита, као и начин и рокови извештавања о капиталу и капиталном захтеву платне институције и институције електронског новца.</p>
				<p>Одредбе ове одлуке примењују се на платну институцију, односно институцију електронског новца са седиштем у Републици Србији која је од Народне банке Србије добила дозволу за пружање платних услуга као платна институција (у даљем тексту: дозвола за пружање платних услуга), односно дозволу за издавање електронског новца.</p>
				<p>Под институцијом, у смислу ове одлуке, подразумевају се платна институција и институција електронског новца, ако нису посебно означене.</p>
				<p class="clan">II. ПОЧЕТНИ КАПИТАЛ ИНСТИТУЦИЈЕ</p>
				<p class="bold"><span class="bold">Почетни капитал платне институције</span></p>
				<p>2. Привредно друштво које подноси захтев за давање дозволе за пружање платних услуга дужно је да, у току поступка давања ове дозволе, као и на дан пријема решења Народне банке Србије о давању те дозволе, има новчани део почетног капитала који не може бити мањи од:</p>
				<p>1) 20.000 евра у динарској противвредности према званичном средњем курсу – ако намерава да пружа платну услугу из члана 4. став 1. тачка 6) Закона о платним услугама (у даљем тексту: Закон) – услугу извршавања новчане дознаке код које пружалац платних услуга прима платиочева новчана средства без отварања платног рачуна за платиоца или примаоца плаћања, искључиво ради стављања тих средстава на располагање примаоцу плаћања или ради преноса тих средстава примаочевом пружаоцу платних услуга, који их ставља на располагање примаоцу плаћања;</p>
				<p>2) 50.000 евра у динарској противвредности према званичном средњем курсу – ако намерава да пружа платну услугу из члана 4. став 1. тачка 7) Закона – услугу извршавања платне трансакције за коју платилац даје сагласност употребом телекомуникационог, дигиталног или информационо-технолошког уређаја и плаћање се врши оператору телекомуникационе, дигиталне или информационо-технолошке мреже, који делује само као посредник између корисника платних услуга и продавца производа или пружаоца услуга;</p>
				<p>3) 125.000 евра у динарској противвредности према званичном средњем курсу – ако намерава да пружа остале платне услуге из члана 4. став 1. тач. од 1) до 5) Закона.</p>
				<p>Ако платна институција намерава да пружа платне услуге за које су прописани различити износи почетног капитала из става 1. ове тачке, дужна је да има почетни капитал у износу прописаном само за платну услугу, односно платне услуге за које је прописан највиши износ тог капитала.</p>
				<p class="bold"><span class="bold">Почетни капитал институције електронског новца</span></p>
				<p>3. Привредно друштво које подноси захтев за давање дозволе за издавање електронског новца дужно је да, у току поступка давања ове дозволе, као и на дан пријема решења Народне банке Србије о давању те дозволе, има новчани део почетног капитала који не може бити мањи од 350.000 евра у динарској противвредности према званичном средњем курсу.</p>
				<p class="bold"><span class="bold">Елементи и начин израчунавања почетног капитала <br>институције</span></p>
				<p>4. Почетни капитал институције чине елементи из тачке 11. ове одлуке, а њихов износ израчунава се у складу с тачком 12. ове одлуке.</p>
				<p class="clan">III. КАПИТАЛНИ ЗАХТЕВИ ИНСТИТУЦИЈЕ</p>
				<p class="bold"><span class="bold">Капитални захтев код платне институције</span></p>
				<p>5. Капитал платне институције ни у једном тренутку не може бити нижи од износа почетног капитала прописаног у тачки 2. ове одлуке или од износа капиталног захтева израчунатог у складу с тачком 6. ове одлуке, у зависности од тога који је износ већи.</p>
				<p>За израчунавање минималног капитала платне институције у односу на износ почетног капитала користе се само елементи основног капитала, док се при израчунавању висине капитала платне институције у односу на њен капитални захтев користе и елементи допунског капитала институције.</p>
				<p>6. Платна институција је дужна да капитални захтев израчунава у складу с методом укупног износа платних трансакција.</p>
				<p>Захтев из става 1. ове тачке израчунава се тако што се релевантни износ платних трансакција из става 3. ове тачке помножи корективним фактором К из става 5. ове тачке. </p>
				<p>Релевантни износ платних трансакција чини збир следећих елемената:</p>
				<p>1) 4% дела ОПТ-а до 600 милиона РСД;</p>
				<p>2) 2,5% дела ОПТ-а изнад 600 милиона РСД до једне милијарде и 200 милиона РСД;</p>
				<p>3) 1% дела ОПТ-а изнад једне милијарде и 200 милиона РСД до 12 милијарди РСД;</p>
				<p>4) 0,5% дела ОПТ-а изнад 12 милијарди РСД до 30 милијарди РСД;</p>
				<p>5) 0,25% дела ОПТ-а изнад 30 милијарди РСД.</p>
				<p>Под ОПТ-ом (обим платних трансакција) подразумева се једна дванаестина укупног износа платних трансакција које је платна институција извршила током претходних годину дана пословања.</p>
				<p>Корективни фактор К износи:</p>
				<p>1) 0,5 – ако платна институција пружа само платне услуге из члана 4. став 1. тачка 6) Закона;</p>
				<p>2) 0,8 – ако платна институција пружа платне услуге из члана 4. став 1. тачка 7) Закона;</p>
				<p>3) 1 – ако платна институција пружа остале платне услуге из члана 4. став 1. тач. од 1) до 5) Закона.</p>
				<p>Износ капиталног захтева код хибридне платне институције израчунава се само за део пословних активности који се односи на пружање платних услуга.</p>
				<p>Ако период у коме послује није довољно дуг за израчунавање ОПТ-а, платна институција ОПТ израчунава тако што укупан износ платних трансакција остварен након давања дозволе подели бројем пуних месеци пословања од дана давања дозволе до дана израчунавања ОПТ-а.</p>
				<p>7. Народна банка Србије може решењем наложити платној институцији да свој капитал одржава на нивоу који је до 20% већи од износа капиталног захтева израчунатог у складу с тачком 6. ове одлуке.</p>
				<p>Народна банка Србије може, на захтев платне институције, донети решење о давању сагласности за смањење износа капитала платне институције до 20% у односу на износ капиталног захтева израчунатог у складу с тачком 6. ове одлуке, при чему тај капитал не може бити нижи од износа почетног капитала из тачке 2. те одлуке.</p>
				<p>Народна банка Србије решења из ст. 1. и 2. ове тачке доноси узимајући у обзир функционисање система управљања и система унутрашњих контрола, а нарочито управљање ризицима у платној институцији, као и податке о губицима у пословању те институције.</p>
				<p class="bold"><span class="bold">Капитални захтев код институције електронског новца</span></p>
				<p>8. Капитал институције електронског новца ни у једном тренутку не може бити нижи од износа почетног капитала прописаног у тачки 3. ове одлуке или од износа збира капиталних захтева из ст. 2. и 3. ове тачке, у зависности од тога који је износ већи.</p>
				<p>Ако пружа платне услуге које нису непосредно повезане са издавањем електронског новца – институција електронског новца је, поред поседовања новчаног дела почетног капитала из тачке 3. ове одлуке, дужна да капитални захтев за те услуге израчунава сходном применом метода из тачке 6. ове одлуке.</p>
				<p>Капитални захтев институције електронског новца за издавање тог новца износи најмање 2% просека неискоришћеног електронског новца.</p>
				<p>Просек неискоришћеног електронског новца јесте просечан износ укупних финансијских обавеза које се односе на издати електронски новац на крају сваког календарског дана у претходних шест месеци. Овај просек утврђује се првог дана у месецу за претходних шест месеци, а користи се за израчунавање капиталног захтева за издавање електронског новца за тај месец.</p>
				<p>Ако институција електронског новца пружа платне услуге које нису непосредно повезане са издавањем електронског новца или обавља друге послове из члана 116. став 2. тач. од 2) до 5) Закона, а износ просека неискоришћеног електронског новца није унапред познат – Народна банка Србије може тој институцији решењем дати сагласност да, уместо овог просека, као основ за израчунавање капиталног захтева за издавање електронског новца користи износ дела новчаних средстава за који се претпоставља да ће се употребити за издавање електронског новца.</p>
				<p>Институција електронског новца претходно подноси Народној банци Србије захтев за давање сагласности да, уместо просека неискоришћеног електронског новца, као основ за израчунавање капиталног захтева за издавање електронског новца користи износ дела новчаних средстава за који се претпоставља да ће се употребити за издавање електронског новца.</p>
				<p>Уз захтев из става 6. ове тачке, институција електронског новца дужна је да Народној банци Србије достави доказе о томе да износ просека неискоришћеног електронског новца није могуће утврдити унапред, као и доказе да се део новчаних средстава из тог става може објективно проценити на основу историјских података. </p>
				<p>Доказом да се део новчаних средстава може објективно проценити на основу историјских података из става 7. ове тачке – посебно се сматрају приказ начина обрачуна тог износа и/или начина обраде историјских података, подаци о износу новчаних средстава за која институција претпоставља да ће бити употребљена за издавање електронског новца, као и начин утврђивања тог износа, које институција електронског новца доставља уз захтев за давање дозволе, односно сагласности.</p>
				<p>Ако период у ком послује није довољно дуг за израчунавање просека неискоришћеног електронског новца, институција електронског новца може, уместо овог просека, као основ за израчунавање капиталног захтева за издавање електронског новца користити пројектовани износ неискоришћеног електронског новца утврђен у њеном пословном плану, с тим да о томе претходно обавести Народну банку Србије, која може захтевати исправку нереално пројектованог износа.</p>
				<p>9. Народна банка Србије може решењем наложити институцији електронског новца повећање износа њеног капитала до 20% у односу на износ капиталног захтева израчунатог у складу с тачком 8. ове одлуке.</p>
				<p>Народна банка Србије може, на захтев институције електронског новца, донети решење о давању сагласности за смањење износа капитала ове институције до 20% у односу на износ капиталног захтева израчунатог у складу с тачком 8. ове одлуке, при чему тај капитал не може бити нижи од износа почетног капитала из тачке 4. ове одлуке.</p>
				<p>Народна банка Србије решења из ст. 1. и 2. ове тачке доноси узимајући у обзир функционисање система управљања и система унутрашњих контрола, а нарочито управљање ризицима у институцији електронског новца, као и податке о губицима у пословању те институције.</p>
				<p class="clan">IV. НАЧИН ИЗРАЧУНАВАЊА И АДЕКВАТНОСТ КАПИТАЛА</p>
				<p class="bold"><span class="bold">Капитал институције</span></p>
				<p>10. Капитал институције чини збир основног капитала и допунског капитала, умањен за одбитне ставке из тачке 24. ове одлуке.</p>
				<p class="bold"><span class="bold">Основни капитал</span></p>
				<p>11. Основни капитал институције чини збир следећих елемената, умањен за збир одбитних ставки из тачке 15. ове одлуке:</p>
				<p>1) уплаћени акцијски капитал, осим преференцијалних кумулативних акција (за платну институцију која послује у форми акционарског друштва), односно уплаћени удели (за платну институцију која послује у другим правним формама);</p>
				<p>2) резерве из добити (законске, статутарне и друге резерве); </p>
				<p>3) добит институције.</p>
				<p>Елементи из става 1. ове тачке укључују се у основни капитал ако испуњавају следеће услове:</p>
				<p>– да немају одређени рок доспећа и да се не могу повући;</p>
				<p>– да се безусловно, у целини и без одлагања могу користити за покриће ризика или губитака;</p>
				<p>– да, у случају отварања стечајног поступка, односно покретања поступка ликвидације институције, у целини и без ограничења стоје на располагању за подмирење губитака те институције након што су измирене обавезе према свим другим повериоцима;</p>
				<p>– да институција има право да не исплати дивиденде или да ограничи њихову исплату;</p>
				<p>– да су умањени за све потенцијалне пореске обавезе и очекиване трошкове.</p>
				<p>12. Институција у основни капитал у смислу тачке 11. став 1. одредба под 1) ове одлуке укључује акцијски капитал уписан и уплаћен по основу издатих обичних и преференцијалних акција, осим преференцијалних кумулативних акција (за институцију која послује у форми акционарског друштва), односно капитал уписан и уплаћен по основу уплаћених и унетих улога (за институцију која послује у другим правним формама), у следећим износима:</p>
				<p>1) у износу номиналне вредности уплаћених обичних и преференцијалних акција, односно вредности уплаћених и унетих улога; </p>
				<p>2) у износу припадајуће емисионе премије, тј. у износу уплаћеном изнад номиналне вредности уписаних обичних и преференцијалних акција, односно износу уплаћеном изнад вредности уплаћених и унетих улога.</p>
				<p>13. Резерве из добити које институција укључује у основни капитал чине све врсте резерви ове институције које су формиране на основу одлуке скупштине те институције, односно другог надлежног органа или лица које врши овлашћења те скупштине (у даљем тексту: скупштина институције) а на терет добити након њеног опорезивања.</p>
				<p>У износ резерви укључује се и капитална добит остварена по основу стицања и продаје сопствених акција, односно удела институције, а од износа резерви одузима се капитални губитак остварен по том основу.</p>
				<p>14. Добит институције која се укључује у основни капитал чине:</p>
				<p>1) добит из ранијих година која није оптерећена никаквим будућим обавезама а за коју је скупштина институције донела одлуку да ће бити распоређена у основни капитал;</p>
				<p>2) добит из текуће године, ако је Народна банка Србије институцији дала претходну сагласност за укључивање те добити у основни капитал и, на основу достављене документације, утврдила да су испуњени следећи услови:</p>
				<p>– да је износ добити потврдио спољни ревизор,</p>
				<p>– да је износ добити умањен за очекивани износ пореза на добит и све друге обавезе из добити и очекиване трошкове (обавезе за дивиденде, друга учешћа у расподели добити и др.),</p>
				<p>– да је скупштина институције донела одлуку о распоређивању добити у основни капитал и да износ добити институције из текуће године који се укључује у основни капитал није већи од износа утврђеног на основу те одлуке.</p>
				<p>15. Одбитне ставке од основног капитала су следеће:</p>
				<p>1) губици из претходних година;</p>
				<p>2) губитак из текуће године;</p>
				<p>3) нематеријална улагања;</p>
				<p>4) стечене сопствене обичне и преференцијалне акције, осим преференцијалних кумулативних акција (за институцију која послује у форми акционарског друштва), односно стечени сопствени удели (за институцију која послује у другим правним формама), у износу њихове књиговодствене вредности (номиналне вредности увећане за емисиону премију);</p>
				<p>5) обичне и преференцијалне акције, осим преференцијалних кумулативних акција (за институцију која послује у форми акционарског друштва), односно удели (за институцију која послује у другим правним формама) које је та институција узела у залогу – у износу вредности потраживања обезбеђених залогом акција, односно удела или у износу номиналне вредности тих акција, односно удела увећане за припадајућу емисиону премију, зависно од тога која је од ове две вредности нижа;</p>
				<p>6) регулаторна усклађивања вредности према међународним стандардима финансијског извештавања, односно међународним рачуноводственим стандардима (у даљем тексту: МСФИ/МРС).</p>
				<p>Нематеријална улагања из става 1. одредба под 3) ове тачке чине гудвил (<span class="italik">goodwill</span>), лиценце, патенти, жигови, заштитни знакови и концесије, као и други облици нематеријалних улагања вредновани према фер вредности у складу са МСФИ/МРС. Нематеријална имовина исказује се у нето износу, односно вредност те имовине умањује се за њену акумулирану амортизацију и остала усклађивања вредности. </p>
				<p>Регулаторна усклађивања вредности из става 1. одредба под 6) ове тачке чине:</p>
				<p>1) нереализовани губици по основу хартија од вредности расположивих за продају;</p>
				<p>2) остале нето негативне ревалоризационе резерве које се не односе на одбитне ставке од основног капитала или елементе који се укључују у допунски капитал институције;</p>
				<p>3) добит по основу обавеза институције вреднованих према фер вредности које су умањене због промене кредитног рејтинга институције.</p>
				<p class="bold"><span class="bold">Допунски капитал</span></p>
				<p>16. Допунски капитал институције чини збир следећих елемената, умањен за одбитне ставке из тачке 22. ове одлуке:</p>
				<p>1) уплаћени акцијски капитал по основу преференцијалних кумулативних акција институције која послује у форми акционарског друштва;</p>
				<p>2) део позитивних ревалоризационих резерви институције;</p>
				<p>3) хибридни инструменти капитала;</p>
				<p>4) субординиране обавезе.</p>
				<p>17. Преференцијалне кумулативне акције укључују се у допунски капитал институције која послује у форми акционарског друштва ако испуњавају следеће услове:</p>
				<p>1) да немају одређени рок доспећа и да се не могу повући;</p>
				<p>2) да се безусловно, у целости и без одлагања могу користити за покриће губитака у току редовног пословања институције;</p>
				<p>3) да институција има право одлагања исплате дивиденди;</p>
				<p>4) да је, у случају стечаја или ликвидације институције, право власника ових акција на учешће у расподели стечајне, односно ликвидационе масе подређено праву осталих поверилаца институције и власника других инструмената капитала, изузев оних које се укључују у основни капитал;</p>
				<p>5) да су умањене за све потенцијалне пореске обавезе и очекиване трошкове.</p>
				<p>Институција која послује у форми акционарског друштва у допунски капитал укључује акцијски капитал уписан и уплаћен по основу издатих преференцијалних кумулативних акција, у следећим износима:</p>
				<p>1) у износу номиналне вредности уплаћених преференцијалних кумулативних акција; </p>
				<p>2) у износу припадајуће емисионе премије, тј. у износу уплаћеном изнад номиналне вредности уписаних преференцијалних кумулативних акција.</p>
				<p>18. Институција у допунски капитал укључује део позитивних ревалоризационих резерви насталих по основу ефеката промене фер вредности основних средстава, хартија од вредности и осталих средстава који се, у складу с МСФИ/МРС, исказују у корист ових резерви, а које су умањене за ефекте пореских обавеза.</p>
				<p>19. Хибридни инструменти капитала представљају финансијске инструменте које је издала институција и који имају карактеристике власничких и дужничких финансијских инструмената. Институција у допунски капитал укључује оне хибридне инструменте капитала који испуњавају следеће услове:</p>
				<p>1) да је инструмент издала институција с намером да га укључи у допунски капитал;</p>
				<p>2) да издавање инструмента ни посредно ни непосредно није финансирала институција;</p>
				<p>3) да су у целини уплаћени;</p>
				<p>4) да немају уговорен рок доспећа, односно да имају уговорен рок доспећа који није краћи од 30 година, рачунајући од дана уплате;</p>
				<p>5) да отплата власницима, односно повериоцима или откуп који би извршила институција нису могући пре одређеног рока доспећа, осим у случају претварања тих инструмената у акције институције које нису преференцијалне кумулативне акције, односно у уделе институције;</p>
				<p>6) да се безусловно, у целости и без одлагања могу користити за покриће губитака у току редовног пословања институције, као и у стечајном поступку, односно поступку ликвидације институције;</p>
				<p>7) да се, у случају стечаја или ликвидације институције, обавезе по овим инструментима могу измирити тек након измирења свих других обавеза институције, укључујући и субординиране обавезе, изузев оних које се укључују у основни капитал;</p>
				<p>8) да за њих институција или с њом повезано лице нису издали никакав инструмент обезбеђења плаћања (гаранције, хипотеке и др.);</p>
				<p>9) да институција не може плаћати камате, накнаде ни друге приносе по овим инструментима ако јој је се износ капитала смањи испод нивоа прописаног овом одлуком;</p>
				<p>10) да институција може одложити плаћање камата, накнада и других приноса по овим инструментима;</p>
				<p>11) ако институција, у року од 90 дана од дана када се утврди да је износ капитала пао испод износа који представља 75% прописаног нивоа, не повећа капитал до прописаног нивоа – институција претвара тај инструмент у акције, односно уделе институције, који се укључују у њен основни капитал;</p>
				<p>12) правни основ којим се уређују односи између власника хибридног инструмента и институције (уговор, проспект и др.) мора бити закључен у писменом облику и мора садржати све услове прописане у овом ставу.</p>
				<p>Институција је дужна да из израчунавања допунског капитала искључи хибридне инструменте капитала до чијег је рока доспећа преостало мање од дванаест месеци.</p>
				<p>Ако је уговорено да институција своје обавезе по хибридном инструменту плаћа у ратама, тај инструмент може се третирати као елемент допунског капитала само ако прва рата доспева за плаћање у року дужем од пет година, рачунајући од дана уплате.</p>
				<p>20. Субординиране обавезе институције укључују се у њен допунски капитал ако испуњавају следеће услове:</p>
				<p>1) да је обавезу уговорила институција, с намером да тај износ укључи у допунски капитал;</p>
				<p>2) да су у целини уплаћене;</p>
				<p>3) да им је уговорени рок доспећа унапред одређен и да износи најмање пет година, рачунајући од дана уплате;</p>
				<p>4) да отплата повериоцима, откуп тих обавеза или други начин повраћаја тих средстава нису могући пре уговореног рока доспећа, осим у следећим случајевима:</p>
				<p>– у случају претварања ових обавеза у акције институције које нису преференцијалне кумулативне акције, односно у уделе институције,</p>
				<p>– уз сагласност Народне банке Србије, ако је институција претходно издала друге елементе капитала који у пуном износу замењују обавезе чија се исплата намерава, односно ако институција докаже да се исплатом дуга не погоршава њено финансијско стање и не умањује могућност испуњавања њених капиталних захтева увећаних за 20%;</p>
				<p>5) да су расположиве за покриће губитака тек у случају стечаја или ликвидације институције, односно да нису расположиве за покриће губитка из редовног пословања институције;</p>
				<p>6) да се, у случају стечаја или ликвидације институције, могу измирити тек након измирења свих обавеза институције које нису субординиране а пре акционара институције (ако послује у форми акционарског друштва), односно њених чланова (ако послује у другој правној форми) и власника хибридних инструмената које је издала институција;</p>
				<p>7) да за њих институција или с њом повезано лице нису издали никакав инструмент обезбеђења плаћања (гаранције, хипотеке и др.);</p>
				<p>8) да поверилац институције није истовремено и дужник институције по њеном субординираном потраживању;</p>
				<p>9) правни основ којим се уређују односи између повериоца и институције (уговор, проспект и др.) мора бити закључен у писменом облику и мора садржати све услове прописане у овом ставу.</p>
				<p>Ако је уговорено да институција субординирану обавезу плаћа у ратама, та обавеза може се третирати као елемент допунског капитала само ако прва рата доспева за плаћање у року дужем од пет година, рачунајући од дана уплате.</p>
				<p>Износ субординиране обавезе институције који се укључује у допунски капитал умањује се, у последњих пет година пре рока доспећа те обавезе, за 20% годишње, па се у последњој години пре тог рока субординиране обавезе не укључују у допунски капитал. </p>
				<p>21. Институција може у израчунавање допунског капитала укључити хибридни инструмент или субординирану обавезу само ако је најмање 30 дана пре дана овог укључивања о томе обавестила Народну банку Србије и уз то обавештење доставила следећу документацију:</p>
				<p>1) документацију у вези са издавањем ових инструмената (уговор, проспект и др.), односно настанком ове обавезе, као и другу документацију којом се доказује испуњеност услова из тачке 19. став 1, односно тачке 20. став 1. ове одлуке;</p>
				<p>2) приказ испуњености услова из одредбе под 1) овог става, с позивањем на одговарајућу документацију;</p>
				<p>3) опис рачуноводственог третмана овог инструмента, односно ове обавезе;</p>
				<p>4) обрачун износа капитала и капиталних захтева последњег дана у месецу који претходи достављању овог обавештења, без укључивања хибридног инструмента, односно субординиране обавезе;</p>
				<p>5) пројекцију обрачуна износа капитала и капиталних захтева за наредне три године, укључујући и хибридни инструмент, односно субординирану обавезу.</p>
				<p>Ако је институција доставила непотпуну или неодговарајућу документацију из става 1. ове тачке, Народна банка Србије може, у року од 20 дана од дана достављања обавештења, односно документације из тог става, затражити од институције достављање уредне документације.</p>
				<p>Рок из става 1. ове тачке рачуна се од дана достављања уредне документације из тог става.</p>
				<p>Институција је дужна да, у случају промене услова из тачке 19. став 1, односно тачке 20. став 1. ове одлуке, а посебно у случају било које промене у правном основу из тачке 19. став 1. одредба под 12), односно тачке 20. став 1. одредба под 9) ове одлуке, о томе без одлагања обавести Народну банку Србије и достави јој одговарајућу документацију о тим променама. У случају престанка испуњења ових услова, институција је дужна да хибридни инструмент, односно субординирану обавезу искључи из обрачуна капитала.</p>
				<p>22. Одбитне ставке од допунског капитала су следеће:</p>
				<p>1) стечене сопствене преференцијалне кумулативне акције у износу њихове књиговодствене вредности, за институције које послују у форми акционарских друштава;</p>
				<p>2) сопствене преференцијалне кумулативне акције, односно сопствени удели које је та институција узела у залогу – у износу вредности потраживања обезбеђених залогом ових акција, односно удела или у износу номиналне вредности тих акција, односно удела увећане за припадајућу емисиону премију, зависно од тога која је од ове две вредности нижа;</p>
				<p>3) потраживања по основу билансне активе и ванбилансних ставки институције којa су обезбеђенa хибридним инструментом или субординираном обавезом институције, до износа у коме су ти инструменти или обавезе укључени у допунски капитал.</p>
				<p class="bold"><span class="bold">Ограничења за поједине елементе капитала</span></p>
				<p>23. Институција је дужна да се при израчунавању капитала придржава следећих ограничења за поједине елементе капитала:</p>
				<p>1) основни капитал чини најмање 50% капитала;</p>
				<p>2) субординиране обавезе укључене у допунски капитал не могу бити веће од 50% износа основног капитала;</p>
				<p>3) укупан износ свих хибридних инструмената не може бити већи од 50% основног капитала институције.</p>
				<p class="bold"><span class="bold">Одбитне ставке од капитала</span></p>
				<p>24. Одбитне ставке од капитала институције су следеће:</p>
				<p>1) директна или индиректна улагања у другу платну институцију, институцију електронског новца, банку и друга лица у финансијском сектору, у износу већем од 10% капитала сваке од тих институција, односно лица;</p>
				<p>2) улагања у хибридне инструменте и субординиране обавезе других платних институција, институција електронског новца, банака и других лица у финансијском сектору у којима институција има директна или индиректна улагања, у износу већем од 10% капитала сваке од тих институција, односно лица;</p>
				<p>3) укупан износ директних и индиректних улагања у другу платну институцију, институцију електронског новца, банку и друга лица у финансијском сектору, у износу до 10% њиховог капитала, као и улагања у њихове хибридне инструменте и субординиране обавезе, која прелазе 10% збира основног и допунског капитала институције за коју се израчунава капитал.</p>
				<p>25. Одбитне ставке из тачке 24. ове одлуке одузимају се од основног и допунског капитала институције на следећи начин:</p>
				<p>– 50% њиховог укупног износа одузима се од основног капитала;</p>
				<p>– 50% њиховог укупног износа одузима се од допунског капитала.</p>
				<p>Изузетно од става 1. ове тачке, ако је 50% укупног износа одбитних ставки од капитала веће од износа допунског капитала институције – разлика између та два износа одузима се од основног капитала.</p>
				<p>Ако је код одбитних ставки из тачке 24. ове одлуке извршено умањење вредности, институција је дужна да те ставке искаже у вредности процењеног надокнадивог износа.</p>
				<p>Институција је дужна да капитал умањи за одбитне ставке тек након испуњења ограничења из тачке 23. ове одлуке.</p>
				<p>26. Одбитним ставкама од капитала институције не сматрају се улагања у капитал других институција, банака и других лица у финансијском сектору која су привремена и која су последица пружања финансијске помоћи ради реструктурирања или реорганизације тих лица.</p>
				<p>Институција је дужна да о улагањима из става 1. ове тачке без одлагања обавести Народну банку Србије и достави јој сву потребну документацију о томе.</p>
				<p class="bold"><span class="bold">Забрана вишеструког коришћења елемената капитала</span></p>
				<p>27. При израчунавању капитала у складу са овом одлуком, институција не може користити ставке које се употребљавају при израчунавању капитала друге институције, банке и другог лица у финансијском сектору који припадају истој групи друштава као та институција.</p>
				<p>Забрана из става 1. ове тачке примењује се и на хибридне платне институције.</p>
				<p class="bold"><span class="bold">Адекватност капитала институције у односу на укупан <br>износ одобрених кредита</span></p>
				<p>28. Институција која одобрава кредите у вези с пружањем платних услуга на основу чл. 95. и 116. Закона – дужна је да обезбеди да њен капитал у сваком тренутку буде најмање једнак висини укупног износа кредита које је одобрила.</p>
				<p class="clan">V. ИЗВЕШТАВАЊЕ О КАПИТАЛУ И КАПИТАЛНОМ <br>ЗАХТЕВУ</p>
				<p>29. Институција је дужна да Народној банци Србије доставља следеће извештаје који се односе на капитал и капиталне захтеве институције и на адекватност капитала институције у односу на укупан износ одобрених кредита:</p>
				<p>– извештај о капиталу – на Обрасцу КАП-ЗПУ;</p>
				<p>– извештај о капиталним захтевима и показатељу адекватности капитала платне институције – на Обрасцу ПАК-ПИ;</p>
				<p>– извештај о капиталним захтевима и показатељу адекватности капитала институције електронског новца – на Обрасцу ПАК-ИЕН.</p>
				<p>Садржина образаца из ове тачке утврђена је у Прилогу 1, који је одштампан уз ову одлуку и њен је саставни део.</p>
				<p>30. Институција је дужна да извештаје из тачке 29. ове одлуке тромесечно доставља Народној банци Србије, и то:</p>
				<p>1) извештаје за прво тромесечје, са стањем на дан 31. марта текуће године – најкасније 20. априла текуће године;</p>
				<p>2) извештаје за друго тромесечје, са стањем на дан 30. јуна текуће године – најкасније 20. јула текуће године;</p>
				<p>3) извештаје за треће тромесечје, са стањем на дан 30. септембра текуће године – најкасније 20. октобра текуће године;</p>
				<p>4) извештаје за четврто тромесечје, са стањем на дан 31. децембра текуће године – најкасније 5. марта наредне године.</p>
				<p>31. Изузетно од тачке 30. ове одлуке, институција је дужна да, на захтев Народне банке Србије, сачини извештаје са стањем на дан који одреди Народна банка Србије и да их достави у року који одреди Народна банка Србије.</p>
				<p>32. Институција је дужна да извештаје из ове одлуке доставља у виду електронске поруке, у формату и на начин који су прописани посебним упутством којим се уређује електронско достављање података Народној банци Србије.</p>
				<p>Институција је дужна да податке у извештајима из ове одлуке прикаже тачно и потпуно, у складу с прописима Народне банке Србије.</p>
				<p class="clan">VI. ЗАВРШНА ОДРЕДБА</p>
				<p>33. Ова одлука ступа на снагу осмог дана од дана објављивања у „Службеном гласнику Републике Србије”, а примењује се од 1. октобра 2015. године.</p>
				<p>&nbsp;</p>
				<p class="auto-style2">ИО НБС број 53</p>
				<p class="auto-style2">У Београду, 19. јуна 2015. године</p>
				<p class="auto-style2">Председавајућа</p>
				<p class="auto-style2">Извршног одбора Народне банке Србије</p>
				<p class="auto-style2">гувернер</p>
				<p class="auto-style2">Народне банке Србије,</p>
				<p class="auto-style2">др <span class="bold">Јоргованка Табаковић,</span> с.р.</p>
				<p>&nbsp;</p>
				<p class="potpis"><strong>Прилози</strong></p>
				<p class="auto-style3">&nbsp;</p>
				<p class="auto-style3">Прилог 1 -
				<a href="http://www.pravno-informacioni-sistem.rs/SlGlasnikPortal/prilozi/p1.html&amp;doctype=reg&amp;abc=cba&amp;eli=true&amp;eliActId=426567&amp;regactid=426567" target="_blank">Обрасци КАП-ЗПУ, 
				ПАК-ПИ и ПАК-ИЕН</a></p>
				<p>&nbsp;</p>
				<p>&nbsp;</p>
	</div>


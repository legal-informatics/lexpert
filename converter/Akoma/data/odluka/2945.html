


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p> На основу члана 9. ст. 3, 4. и 5. Закона о стратешкој процени утицаја на животну средину („Службени гласник РС”, бр. 135/04 и 88/10),</p>
				<p>Министарство грађевинарства, саобраћаја и инфраструктуре доноси </p>
				<p class="odluka-zakon">ОДЛУКУ</p>
				<p class="odluka-zakon">о неприступању изради стратешке процене утицаја измена и допуна Просторног плана подручја посебне намене инфраструктурног коридора железничке пруге Београд – Суботица – државна граница (Келебија) на животну средину</p>
				<p class="centar">"Службени гласник РС", број 97 од 1. новембра 
				2017.</p>
				<p>1. Не приступа се изради стратешке процене утицаја измена и допуна Просторног плана подручја посебне намене инфраструктурног коридора железничке пруге Београд – Суботица – државна граница (Келебија) – у даљем тексту: Измене и допуне Просторног плана. </p>
				<p>2. Стратешкa проценa утицаја Измена и допуна Просторног плана на животну средину не врши се из разлога што је 2017. године Влада донела Просторни план подручја посебне намене инфраструктурног коридора железничке пруге Београд – Суботица – државна граница (Келебија) – „Службени гласник РС”, број 32/17, у даљем тексту: Просторни план, за који је урађена стратешка процена утицаја на животну средину. </p>
				<p>3. Изменама и допунама Просторног плана не мења се обухват Просторног плана и не очекује се битнији утицај на животну средину и одрживи развој. </p>
				<p>4. Ова одлука се доноси на основу мишљења министарства надлежног за послове заштите животне средине и других заинтересованих органа и организација. </p>
				<p>5. Ова одлука представља саставни део Одлуке о изради измена и допуна Просторног плана подручја посебне намене инфраструктурног коридора железничке пруге Београд – Суботица – државна граница (Келебија). </p>
				<p>6. Ова одлука се објављује у „Службеном гласнику Републике Србије” и представља саставни део аналитичко-документационе основе планског документа. </p>
				<p>7. Ова одлука ступа на снагу даном ступања на снагу Одлуке о изради измена и допуна Просторног плана подручја посебне намене инфраструктурног коридора железничке пруге Београд – Суботица – државна граница (Келебија). </p>
				<p class="potpis">Број 350-01-00660/2017-11 </p>
				<p class="potpis">У Београду, 17. октобра 2017. године </p>
				<p class="potpis"><span class="bold">Министарство грађевинарства, саобраћаја <br>и инфраструктуре </span></p>
				<p class="potpis">Потпредседница Владе и министарка, </p>
				<p class="potpis">проф. др <span class="bold">Зорана З. Михајловић,</span> с.р.</p>
	</div>




<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: center;
}
</style>


	<div class="story">
			<p class="Basic-Paragraph">На основу члана 46. став 1. Закона о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС, 98/13 – УС, 132/14, 145/14, 83/18, 31/19 и 37/19 – др. закон) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влада доноси</p>
			<p class="odluka-zakon">ОДЛУКУ</p>
			<p class="odluka-zakon">о изради Просторног плана подручја посебне намене мешовитог војно-цивилног аеродрома „Морава”</p>
			<p class="centar">"Службени гласник РС", број 78 од 1. новембра 
			2019.</p>
			<p class="Basic-Paragraph">1. Приступа се изради Просторног плана подручја посебне намене мешовитог војно-цивилног аеродрома „Морава” (у даљем тексту: Просторни план).</p>
			<p class="Basic-Paragraph">2. Оквирна граница Просторног плана обухвата делове територије града Краљева и града Чачка, и то:</p>
			<p class="Basic-Paragraph">1) на територији града Краљева – катастарскe општинe: Лађевци, Обрва и Тавник; </p>
			<p class="Basic-Paragraph">2) на територији града Чачка – катастарска општина Катрга.</p>
			<p class="Basic-Paragraph">Обухват Просторног плана дат је у Прилогу – Графички приказ оквирне границе обухвата Просторног плана, који је одштампан уз ову одлуку и чини њен саставни део.</p>
			<p class="Basic-Paragraph">Коначна граница обухвата Просторног плана биће дефинисана Нацртом просторног плана.</p>
			<p class="Basic-Paragraph">3. Услови и смернице планских докуменaта вишег реда и развојних стратегија за израду Просторног плана садржани су у: </p>
			<p class="Basic-Paragraph">1) Закону о Просторном плану Републике Србије од 2010. до 2020. године („Службени гласник РС”, број 88/10), у коме је наведено да је основни циљ просторног развоја ваздушног саобраћаја Републике Србије да ваздухопловни систем буде интегрални део европског ваздухопловног система, а ваздухопловни саобраћај постане главни вид транспорта на релацијама дужим од 45 минута летења, уз могућност да сваки регион у будућности има аеродром одређене категорије;</p>
			<p class="Basic-Paragraph">2) Уредби о утврђивању Регионалног просторног плана за подручје Шумадијског, Поморавског, Рашког и Расинског управног округа („Службени гласник РС”, број 39/14), у којој је наведено да се развој ваздушног саобраћаја на овом подручју заснива на формирању регионалног аеродрома „Морава” и да би он био најважније регионално чвориште у систему регионалних ваздушних пристаништа. Такође, наведено је да се принципи развоја ваздушног саобраћаја заснивају на ефикасности и безбедности, оријентисаности ка заштити животне средине и интеграцији са окружењем и другим видовима саобраћаја.</p>
			<p class="Basic-Paragraph">Израда Просторног плана заснива се на планској, студијској, техничкој и другој документацији, резултатима досадашњих истраживања и важећим документима у Републици Србији.</p>
			<p class="Basic-Paragraph">4. Планирање, коришћење, уређење и заштита простора заснива се на принципима уређења и коришћења простора утврђеним чланом 3. Закона о планирању и изградњи.</p>
			<p class="Basic-Paragraph">5. Визија и дугорочни циљ развоја и доношења Просторног плана је обезбеђење просторних услова за економски развој региона, који ће се постићи реконструкцијом и модернизацијом војно-цивилног аеродрома „Морава” и на тај начин ће се побољшати укупна приступачност региону и омогућити боља доступност ваздушног саобраћаја становништву овог подручја.</p>
			<p class="Basic-Paragraph">6. Концептуални оквир планирања, коришћења, уређења и заштите планског подручја заснива се на обезбеђењу услова за проширење капацитета аеродрома, за побољшање саобраћајног положаја подручја и остваривање квалитетних веза са постојећим аеродромима у окружењу, као и на повећању атрактивности подручја за развој индустрије, туризма и других привредних грана. </p>
			<p class="Basic-Paragraph">Просторни план ће садржати детаљну разраду за планиране намене и за инфраструктурне објекте за потребе одбране, чиме ће се створити одговарајући плански основ у смислу директног спровођења издавањем локацијских услова у складу са законом, односно у складу са процедурама дефинисаним Правилником о планирању, изградњи и одржавању објеката инфраструктуре које користе Министарство одбране и Војска Србије („Службени војни лист”, бр. 29/11, 13/17 и 2/19). </p>
			<p class="Basic-Paragraph">7. Рок за израду Нацрта просторног плана је 12 месеци од дана ступања на снагу ове одлуке.</p>
			<p class="Basic-Paragraph">8. Средства за израду Просторног плана обезбеђује министарство надлежно за послове просторног планирања. </p>
			<p class="Basic-Paragraph">9. Носилац израде Просторног плана је министарство надлежно за послове просторног планирања, у складу са чланом 47. став 1. Закона о планирању и изградњи.</p>
			<p class="Basic-Paragraph">Носилац израде Просторног плана дужан је да обезбеди прибављање мишљења, услова и сагласности надлежних органа и организација прописаних законом, као и да обезбеди сарадњу и усаглашавање ставова са свим релевантним субјектима планирања.</p>
			<p class="Basic-Paragraph">10. Органи, посебне организације, имаоци јавних овлашћења и друге институције, дужни су да на захтев носиоца израдe Просторног плана, у року утврђеном Законом о планирању и изградњи, доставе услове и све расположиве податке, без накнаде. </p>
			<p class="Basic-Paragraph">На захтев министарства надлежног за послове просторног планирања и урбанизма, надлежни органи, односно организације уступају постојеће копије топографског и катастарског плана, односно дигиталне записе, односно катастар подземних инсталација, односно ортофото снимке, без накнаде у року утврђеном Законом о планирању и изградњи.</p>
			<p class="Basic-Paragraph">11. Нацрт Просторног плана биће изложен на јавни увид у трајању од 30 дана у седишту јединица локалне самоуправе које су у обухвату Просторног плана.</p>
			<p class="Basic-Paragraph">12. Одлука о изради стратешке процене утицаја Просторног плана подручја посебне намене мешовитог војно-цивилног аеродрома „Морава” на животну средину („Службени гласник РС”, број 73/19) је саставни део ове одлуке.</p>
			<p class="Basic-Paragraph">13. Број примерака Просторног плана биће утврђен посебним актом Владе којим се утврђује Просторни план. </p>
			<p class="Basic-Paragraph">14. Одлука о изради Просторног плана подручја посебне намене мешовитог војно-цивилног аеродрома „Морава” се објављује у Централном регистру планских докумената.</p>
			<p class="Basic-Paragraph">15. Ова одлука ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 350-10826/2019</p>
			<p class="potpis">У Београду, 31. октобра 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/Morava.png&amp;doctype=reg&amp;abc=cba&amp;eli=true&amp;eliActId=429240&amp;regactid=429240" alt=""></p>
	</div>


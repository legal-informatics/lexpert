


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 104. Закона о привредним друштвима („Службени гласник РС, број 125/04) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08 и 16/11)</p>
	<p>Влада доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ОДЛУКУ</p>
	<p class="naslov" style="line-height: 150%; margin-top: 0">о изменама и допунама оснивачког акта Друштвеног предузећа „Фелдспат” рудници и флотација по Бујановац 
	</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 93 од 9. децембра 
	2011.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">I. OСНОВНЕ ОДРЕДБЕ</p>
	<p class="clan">Члан 1.</p>
	<p>Друштвено предузеће „Фелдспат” рудници и флотација по Бујановац, организује се као једночлано друштво с ограниченом одговорношћу (у даљем тексту: Друштво) и послује у складу са прописима којима се уређује правни положај привредних друштава.</p>
	<p class="clan">Члан 2.</p>
	<p>Друштвено предузеће „Фелдспат” рудници и флотација по Бујановац уписано је у Регистар привредних субјеката код Агенције за привредне регистре под бројем БД 137546/2009 22. септембра 2008. године.</p>
	<p>На основу Закључка Владе 05 број 46-6016/2010 од 26. августа 2010. године утврђен је удео државне својине од 100% у средствима која користи Друштвено предузеће „Фелдспат” рудници и флотација по Бујановац и закључен Споразум о уделу државне својине у средствима која користи Друштвено предузеће „Фелдспат” рудници и флотација по Бујановац број 46-732/2008 од 2. децембра 2010. године.</p>
	<p class="clan">Члан 3.</p>
	<p>Друштво послује средствима у државној својини.</p>
	<p>Друштво је основано на неодређено време.</p>
	<p>Друштво има својство правног лица.</p>
	<p>Друштво у правном промету са трећим лицима има сва овлашћења и иступа у своје име за свој рачун.</p>
	<p class="clan">II. ПОСЛОВНО ИМЕ И СЕДИШТЕ ДРУШТВА</p>
	<p class="clan">Члан 4.</p>
	<p>Друштво послује под следећим пословним именом: Друштво с ограниченом одговорношћу Рударско предузеће „Фелдспат”, Бујановац.</p>
	<p>Скраћено пословно име Друштва гласи: РП „Фелдспат”, д.о.о., Бујановац. 
	</p>
	<p class="clan">Члан 5.</p>
	<p>Седиште Друштва је у Бујановцу, Индустријска зона б.б.</p>
	<p class="clan">III. ПЕЧАТ И ШТАМБИЉ ДРУШТВА</p>
	<p class="clan">Члан 6.</p>
	<p>Друштво има печат и штамбиљ.</p>
	<p>Печат је округлог облика, пречника 35 mm на коме је исписано пословно име и седиште Друштва на српском језику, ћириличким писмом.</p>
	<p>Штамбиљ је правоугаоног облика, димензије 55x25 mm на коме је исписано пословно име и седиште Друштва на српском језику, ћириличким писмом.</p>
	<p>Директор Друштва доноси одлуку којом се утврђује начин употребе и чувања печата и штамбиља Друштва.</p>
	<p class="clan">IV. ПОДАЦИ О ОСНИВАЧУ</p>
	<p class="clan">Члан 7.</p>
	<p>Оснивач Друштва је Република Србија за коју на основу законског овлашћења оснивачка права врши Влада, Београд, Немањина број 11 (у даљем тексту: Оснивач).</p>
	<p class="clan">V. ДЕЛАТНОСТ ДРУШТВА</p>
	<p class="clan">Члан 8.</p>
	<p>Претежна делатност Друштва је:</p>
	<p>0899 Експлоатација осталих неметалних руда и минерала. </p>
	<p>Поред делатности из става 1. овог члана Друштво обавља послове спољнотрговинског промета из оквира своје делатности, као и друге делатности у складу са законом и овом одлуком.</p>
	<p class="clan">VI. ОСНОВНИ КАПИТАЛ</p>
	<p class="clan">Члан 9.</p>
	<p>Основни капитал Друштва утврђен је ликвидационом методом на дан 31. децембра 2006. године и износи 106.527.100,00 динара што по потврди Комерцијалне банке АД филијала Врање износи 1.348.444,30 евра.</p>
	<p>Средства која користи Друштво чини право коришћења на непокретностима и то:</p>
	<p>– кат. парц. брoj 1559, ливада 4. класе, површине 1576 m²; кат. парц. брoj 1559 насип површине 60 m²; кат. парц. брoj 1573 воћњак 3. класе површине 433 m²; кат. парц. брoj 1575 ливада 4. класе површине 961 m²; насип површине 500 m²; кат. парц. брoj 1577 њива 3. класе површине 400 m²; ливада 4. класе површине 351 m²; насип површине 100 m²; кат. парц. брoj 1578 ливада 4. класе површине 419 m²; насип површине 140 m²; кат. парц. брoj 1579 њива 3. класе површине 509 m²; кат. парц. брoj 1580 ливада 4. класе површине 987 m²; кат. парц. брoj 1582 ливада 4. класе површине 1018 m²; кат. парц. брoj 1827 земљиште под зградом – објектом површине 444 m²; 
	<br>земљиште уз зграду – објекат површине 4683 m²; све уписане уписана у ЛН број 517 КО Левосоје.</p>
	<p>Средства за рад Друштва чине покретне и непокретне ствари, новчана средства, хартије од вредности, имовинска и друга права и друга средства, које Друштво има на дан 2. децембра 2010. године.</p>
	<p class="clan">VII. ПРАВА И ОБАВЕЗЕ ОСНИВАЧА</p>
	<p class="clan">Члан 10.</p>
	<p>Основна права Оснивача по основу удела су да:</p>
	<p>1) управља Друштвом;</p>
	<p>2) одлучује о расподели добити;</p>
	<p>3) учествује у расподели ликвидационе и стечајне масе, после престанка Друштва.</p>
	<p>Поред права из става 1. овог члана Оснивач има и друга права у складу са законом којим се уређује правни положај привредних друштава и овом одлуком.</p>
	<p class="clan">VIII. РАСПОДЕЛА ДОБИТИ</p>
	<p class="clan">Члан 11.</p>
	<p>Добит Друштва, утврђена у складу са законом, може се расподелити за повећање основног капитала, резерве или за друге намене, у складу са законом и овом одлуком.</p>
	<p>Одлука о расподели добити доноси се уз сагласност Оснивача.</p>
	<p class="clan">IX. ЗАСТУПАЊЕ ДРУШТВА</p>
	<p class="clan">Члан 12.</p>
	<p>Друштво у пословима унутрашњег и спољнотрговинског промета заступа директор Друштва без ограничења, у складу са законом.</p>
	<p>Директор може, у оквиру својих овлашћења, дати другом лицу писано пуномоћје за заступање Друштва.</p>
	<p class="clan">X. СКУПШТИНА ДРУШТВА</p>
	<p class="clan">Члан 13.</p>
	<p>Овлашћења Скупштине Друштва врши Оснивач, преко овлашћених представника, с тим да број овлашћених представника Оснивача не може бити мањи од три.</p>
	<p>Одлуку о одређивању и разрешењу председника и чланова Скупштине доноси Оснивач.</p>
	<p class="clan">Члан 14.</p>
	<p>Скупштина Друштва одлучује о:</p>
	<p>1) одобравању финансијских извештаја;</p>
	<p>2) доношењу годишњег програма рада и финансијског пословања Друштва;</p>
	<p>3) именовању интерног ревизора и утврђивању накнаде за његов рад;</p>
	<p>4) повећању и смањењу основног капитала Друштва;</p>
	<p>5) расподели добити и покрићу губитака;</p>
	<p>6) промени делатности;</p>
	<p>7) избору и разрешењу директора и утврђивању његове зараде;</p>
	<p>8) статусним променама, промени правне форме и престанку Друштва;</p>
	<p>9) промени пословног имена и седишта Друштва;</p>
	<p>10) давању одобрења на правне послове директора и других лица повезаних са Друштвом;</p>
	<p>11) стицању, продаји, давању у закуп, залагању или другом располагању имовином велике вредности, у складу са законом којим се уређује правни положај привредних друштава;</p>
	<p>12) измени оснивачког акта;</p>
	<p>13) давању сагласности на акт о организацији и систематизацији послова Друштва;</p>
	<p>14) другим питањима из делокруга Скупштине, а у складу са законом и овом одлуком.</p>
	<p>Акте из става 1. тач. 2), 4), 5), 6), 7), 8), 9), 11) и 12) овог члана Скупштина доноси уз сагласност Оснивача.</p>
	<p class="clan">Члан 15.</p>
	<p>Седница Скупштине Друштва сазива се по потреби, а обавезно у случајевима прописаним Законом којим се уређује правни положај привредних друштава.</p>
	<p>Годишња седница Скупштине Друштва одржава се најкасније у року од шест месеци након завршетка пословне године ради усвајања финансијских извештаја и одлучивању о расподели добити.</p>
	<p class="clan">XI. ДИРЕКТОР ДРУШТВА</p>
	<p class="clan">Члан 16.</p>
	<p>Директора Друштва именује и разрешава Скупштина.</p>
	<p>Директор се именује на период од четири године.</p>
	<p>Директор је у радном односу у Друштву са пуним радним временом.</p>
	<p class="clan">Члан 17.</p>
	<p>Директор Друштва:</p>
	<p>1) заступа Друштво;</p>
	<p>2) организује и води пословање Друштва, у складу са законом и овом одлуком, стара се о законитости рада и одговара за законитост рада Друштва;</p>
	<p>3) предлаже доношење одлука из делокруга Скупштине Друштва;</p>
	<p>4) спроводи одлуке Скупштине Друштва;</p>
	<p>5) одлучује о правима, обавезама и одговорностима запослених у Друштву, у складу са законом којим се уређују радни односи и општим актом друштва којим се уређују зараде, накнаде и друга примања запослених;</p>
	<p>6) доноси акт о организацији и систематизацији послова и друге опште акте Друштва;</p>
	<p>7) обавља друге послове у складу са законом и овом одлуком који нису у делокругу Скупштине Друштва.</p>
	<p class="clan">XII. ИНТЕРНИ РЕВИЗОР</p>
	<p class="clan">Члан 18.</p>
	<p>Интерни ревизор:</p>
	<p>1) контролише веродостојност и комплетност финансијских извештаја Друштва;</p>
	<p>2) контролише усклађеност пословања Друштва са законом, годишњим програмом рада и пословања Друштва;</p>
	<p>3) обавља и друге послове у складу са законом.</p>
	<p class="clan">Члан 19.</p>
	<p>Интерни ревизор извештава Скупштину Друштва о:</p>
	<p>1) веродостојности и потпуности финансијских извештаја Друштва;</p>
	<p>2) основаности предлога за расподелу добити;</p>
	<p>3) другим питањима од значаја за оцену законитости и целисходности поступања у спровођењу пословне политике и пословању Друштва.</p>
	<p>Интерни ревизор подноси извештаје по питањима из става 1. овог члана најмање једанпут годишње приликом разматрања годишњег финансијског извештаја, а по потреби и у току године када то затражи Скупштина Друштва.</p>
	<p class="clan">XIII. АКТИ И ДОКУМЕНТИ ДРУШТВА</p>
	<p class="clan">Члан 20.</p>
	<p>У Друштву се води књига удела, са подацима и на начин прописан законом којим се уређује правни положај привредних друштава.</p>
	<p class="clan">Члан 21.</p>
	<p>У Друштву се води књига одлука.</p>
	<p>У књигу одлука уносе се одлуке које доноси Скупштина у складу са овом одлуком.</p>
	<p class="clan">Члан 22.</p>
	<p>Општи акти Друштва су правилници и одлуке којима се на општи начин уређују одређена питања.</p>
	<p>Измене и допуне правилника и одлука врше се на начин и по поступку који су одређени за њихово доношење.</p>
	<p class="clan">Члан 23.</p>
	<p>Друштво води пословне књиге и саставља и подноси рачуноводствене исправе и финансијске извештаје у складу са законом којим се уређује рачуноводство и ревизија.</p>
	<p class="clan">Члан 24.</p>
	<p>Друштво је дужно да држи и чува све акте и документа Друштва у складу са законом којим се уређује правни положај привредних друштава.</p>
	<p class="clan">XIV. ЗАШТИТА ЖИВОТНЕ СРЕДИНЕ</p>
	<p class="clan">Члан 25.</p>
	<p>Друштво је, при обављању делатности, дужно да се стара о заштити животне средине, у складу са законом и другим прописима.</p>
	<p class="clan">XV. ПРЕСТАНАК ДРУШТВА</p>
	<p class="clan">Члан 26.</p>
	<p>Друштво престаје:</p>
	<p>1) одлуком Скупштине Друштва;</p>
	<p>2) статусним променама које воде престанку Друштва;</p>
	<p>3) стечајем или ликвидацијом;</p>
	<p>4) у другим случајевима предвиђеним законом.</p>
	<p class="clan">XVI. ПРЕЛАЗНЕ И ЗАВРШНЕ ОДРЕДБЕ</p>
	<p class="clan">Члан 27.</p>
	<p>Запослени у Друштвеном предузећу „Фелдспат” рудници и флотација по, Бујановац, настављају да раде у Друштву, а своја права и обавезе остварују у складу са законом и општим актима Друштва.</p>
	<p class="clan">Члан 28.</p>
	<p>До избора директора Друштва, дужност директора обављаће у својству вршиоца дужности директора Друштва Звонко Стојилковић, ЈМБГ 2803960742519, који ће извршити судску оверу ове одлуке, у складу са законом.</p>
	<p class="clan">Члан 29.</p>
	<p>Ову одлуку објавити у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">05 број 023-9052/2011</p>
	<p class="potpis" style="line-height: 150%; margin-top: 0">У Београду, 1. децембра 2011. године</p>
	<p class="potpis" style="line-height: 150%; margin-top: 0">
	<span class="bold">Влада</span></p>
	<p class="potpis" style="line-height: 150%; margin-top: 0">Први потпредседник Владе –</p>
	<p class="potpis" style="line-height: 150%; margin-top: 0">заменик председника Владе,</p>
	<p class="potpis" style="line-height: 150%; margin-top: 0">
	<span class="bold">Ивица Дачић,</span> с.р.</p>


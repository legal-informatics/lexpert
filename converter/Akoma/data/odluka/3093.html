

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: center;
}
</style>


	<div class="story">
			<p class="Basic-Paragraph">На основу члана 46. став 1. Закона о планирању и изградњи („Службени гласник РС”, бр. 72/09, 81/09 – исправка, 64/10 – УС,  24/11, 121/12, 42/13 – УС, 50/13 – УС, 98/13 – УС, 132/14, 145/14 и 83/18) и члана 43. став 1. Закона о Влади („Службени гласник РС”, бр. 55/05, 71/05  – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влада доноси</p>
			<p class="odluka-zakon">ОДЛУКУ</p>
			<p class="odluka-zakon">о изради Просторног плана подручја посебне намене инфраструктурног коридора државног пута IБ реда, Аутопут Е-75 Београд–Ниш (петља „Пожаревац”) – Пожаревац (обилазница) – Велико Градиште – Голубац</p>
			<p class="centar">"Службени гласник РС", број 13 од 28. фебруара 
			2019.</p>
			<p class="Basic-Paragraph">1. Приступа се изради Просторног плана подручја посебне намене инфраструктурног коридора државног пута IБ реда, Аутопут Е-75 Београд–Ниш (петља „Пожаревац”) – Пожаревац (обилазница) – Велико Градиште – Голубац (у даљем тексту: Просторни план).</p>
			<p class="Basic-Paragraph">2. Оквирна граница Просторног плана обухвата делове градова Смедерево и Пожаревац и општина Велико Градиште и Голубац, и то у:</p>
			<p class="Basic-Paragraph">1)  граду Смедереву делове катастарских општина: Враново, Мала Крсна и Скобаљ;</p>
			<p class="Basic-Paragraph">2)  граду Пожаревцу делове катастарских општина: Драговац, Пожаревац, Ћириковац, Бубушинац, Братинац, Баре и Берање;</p>
			<p class="Basic-Paragraph">3)  општини Велико Градиште делове катастарских општина: Сираково, Мајиловац, Ђураково, Поповац, Кисиљево, Тополовник, Кумане, Велико Градиште и Кусиће;  </p>
			<p class="Basic-Paragraph">4)  општини Голубац делове катастарских општина: Браничево, Поникве, Усије, Радошевац и Голубац.</p>
			<p class="Basic-Paragraph">Оквирна граница обухвата Просторног плана дата је у Прилогу – Графички приказ оквирне границе обухвата Просторног плана, који је одштампан уз ову одлуку и чини њен саставни део. </p>
			<p class="Basic-Paragraph">Коначна граница обухвата Просторног плана биће дефинисана Нацртом Просторног плана.</p>
			<p class="Basic-Paragraph">3. Услови и смернице планских документа вишег реда и развојних стратегија за израду Просторног плана, садржани су у: </p>
			<p class="Basic-Paragraph">1) Закону о Просторном плану Републике Србије од 2010. до 2020. године („Службени гласник РС”, број 88/10), којим је за период после 2014. године, а у правцу остваривања циљева просторног развоја Републике Србије, утврђено спровођење активности на коридору државног пута I реда Београд – Пожаревац – Велико Градиште – Голубац – Доњи Милановац – Ђердап I (Румунија), као једно од планских решења у области путног саобраћаја; </p>
			<p class="Basic-Paragraph">2) Уредби о утврђивању Регионалног просторног плана за подручје Браничевског и Подунавског управног округа („Службени гласник РС”, број 8/15), којом је као једно од планских решења развоја друмског саобраћаја предвиђена и реконструкција, рехабилитација и остале активности на побољшању постојећег државног пута I реда Пожаревац – Велико Градиште – Голубац – Доњи Милановац – Ђердап I (Румунија). </p>
			<p class="Basic-Paragraph">Израда Просторног плана заснива се на планској, студијској, техничкој и другој документацији, резултатима досадашњих истраживања и важећим документима у Републици Србији. </p>
			<p class="Basic-Paragraph">4. Планирање, уређење, заштита и коришћење простора заснива се на принципима уређења и коришћења простора утврђеним чланом 3. Закона о планирању и изградњи.</p>
			<p class="Basic-Paragraph">5. Визија и дугорочни циљ планирања, коришћења, уређења и заштите планског подручја је обезбеђење услова за реализацију националних интереса у области саобраћајне инфраструктуре и одрживи развој планског подручја у складу са развојним потенцијалима. </p>
			<p class="Basic-Paragraph">6. Концептуални оквир планирања, коришћења, уређења и заштите планског подручја заснива се на успостављању дугорочне стратегије развоја планског подручја, утврђивању планских решења којима се резервише простор за инфраструктурни коридор, утврђују посебни режими заштите коридора и контактних подручја и обезбеђују услови за укрштање и пролазе, дефинисању односа са осталим наменама и инфраструктурних система у непосредном контакту, као и на обезбеђењу услова за изградњу државног пута IБ реда, Аутопут Е-75 Београд–Ниш (петља „Пожаревац”) – Пожаревац (обилазница) – Велико Градиште – Голубац.</p>
			<p class="Basic-Paragraph">Просторни план ће садржати детаљну разраду, као и правила уређења, грађења и коришћења подручја.</p>
			<p class="Basic-Paragraph">7. Рок за израду Нацрта Просторног плана је 12 месеци од дана ступања на снагу ове одлуке.</p>
			<p class="Basic-Paragraph">8. Средства за израду Просторног плана обезбеђује ЈП „Путеви Србијеˮ. </p>
			<p class="Basic-Paragraph">9. Носилац израде Просторног плана је министарство надлежно за послове просторног планирања, у складу са чланом 47. став 1. Закона о планирању и изградњи.</p>
			<p class="Basic-Paragraph">Носилац израде Просторног плана дужан је да обезбеди прибављање мишљења, услова и сагласности надлежних органа и организација прописаних законом, као и да обезбеди сарадњу и усаглашавање ставова са свим релевантним субјектима планирања.</p>
			<p class="Basic-Paragraph">10. Органи, посебне организације, имаоци јавних овлашћења и друге институције, дужни су да на захтев носиоца израдe Просторног плана, у року утврђеном Законом о планирању и изградњи, доставе све услове и расположиве податке без накнаде. </p>
			<p class="Basic-Paragraph"> На захтев министарства надлежног за послове просторног планирања и урбанизма, надлежни орган, односно организација уступају постојеће копије топографског и катастарског плана, односно дигиталне записе, односно катастар подземних инсталација, односно ортофото снимке, без накнаде у року утврђеном Законом о планирању и изградњи.</p>
			<p class="Basic-Paragraph">11. Нацрт Просторног плана биће изложен на јавни увид у трајању од 30 дана у седишту јединица локалне самоуправе које су у обухвату Просторног плана.</p>
			<p class="Basic-Paragraph">12. Одлука о изради Стратешке процене утицаја Просторног плана подручја посебне намене инфраструктурног коридора државног пута IБ реда, Ауто-пут Е-75 Београд–Ниш (петља „Пожаревац”) – Пожаревац (обилазница) – Велико Градиште – Голубац („Службени гласник РС”, број 10/19), чини саставни део ове одлуке.</p>
			<p class="Basic-Paragraph">13. Број примерака Просторног плана биће утврђен посебним актом Владе којим се утврђује Просторни план. </p>
			<p class="Basic-Paragraph">14. Одлука о изради Просторног плана подручја посебне намене инфраструктурног коридора државног пута IБ реда, Аутопут Е-75 Београд–Ниш (петља „Пожаревац”) – Пожаревац (обилазница) – Велико Градиште – Голубац се објављује у Централном регистру планских докумената.</p>
			<p class="Basic-Paragraph">15. Ова одлука ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 350-1991/2019</p>
			<p class="potpis">У Београду,  27. фебруара 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнаб</span><span class="bold">ић,</span> с.р.</p>
			<p class="clan">ПРИЛОГ<br>ГРАФИЧКИ ПРИКАЗ ОКВИРНЕ ГРАНИЦЕ ОБУХВАТА ПРОСТОРНОГ ПЛАНА</p>
			<div>
				<div id="_idContainer000" class="auto-style1">
					<img src="http://www.pravno-informacioni-sistem.rs/SlGlasnikPortal/slike/Odluka-koridor.png&amp;doctype=reg&amp;abc=cba&amp;eli=true&amp;eliActId=427920&amp;regactid=427920" alt="">
				</div>
			</div>
	</div>


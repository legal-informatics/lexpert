


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 47. став 1. Закона о културним добрима („Службени гласник РС”, бр. 71/94, 52/11 и 99/11 – др. закон) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12),</p>
	<p>Влада доноси </p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ОДЛУКУ</p>
	<p class="naslov" style="margin-top: 0">о утврђивању хотела „Праг” у Београду за споменик културе 
	</p>
	<p class="naslov" style="margin-top: 0"><span style="font-weight: 400">
	"Службени гласник РС", број 37 од 24. априла 2013.</span></p>
	<p class="naslov" style="margin-top: 0">&nbsp;</p>
	<p>1. Хотел „Праг” у Београду утврђује се за споменик културе.</p>
	<p>2. Хотел „Праг” у Београду (у даљем тексту: споменик културе) налази се на територији општине Стари град, у граду Београду, Улица краљице Наталије бр. 25 – 27, у приватној својини, на катастарској парцели број 2969, КО Стари град, у државној својини. 
	</p>
	<p>Споменик културе саграђен је 1929. године према пројекту архитекте Ђуре Борошића, за Евгенију Милаћевић, супругу угледног београдског адвоката Радомира Милаћевића и њену сестру Наталију Марић. Маркантни угаони објекат, првобитно четвороспратни, обликован је у стилу декоративне варијанте модернизма – ар декоа. У основи су формирана два тракта у правцу регулације две важне београдске улице. Између трактова, у којима су смештени ресторани, собе и сервисне просторије, постављене су вертикалне комуникације – лифт и овално степениште. Објекат је дограђен и надзидан 1936. године, према пројекту истог архитекте, али и 1977. године, такође у маниру безорнаменталне архитектуре, при чему је поновљена финализација елевације првобитног објекта.</p>
	<p>Чистоти архитектонског концепта доприноси степеновање високог угаоног фронта, безорнаменталних зидних маса и архитектонске пластике, који уз сегменте хоризонталне артикулације тамнијег тона и светлу рељефну фасадну скулптуру успостављају ефекте полихромије на фасади. Рељефне панеле са алегоријским фигуралним представама израдио је скулптор Светомир Почек. 
	</p>
	<p>Овај споменик културе поседује архитектонско-стилске и културно-историјске вредности. Репрезентативно здање, први и један од ретких хотелских објеката у Београду изведених у стилу „ар деко” модернизма, чији је пројекат представљан на изложбама модерне архитектуре у Београду и Прагу, представља упечатљиво ауторско остварење значајног београдског архитекте. Примајући претежно госте из пословних кругова Србије и Европе, имао је значајну улогу у друштвено-пословном и културно-забавном животу Београда, а његова архитектура показује како је у периоду између два светска рата Београд пратио савремене токове у култури великих европских градова.</p>
	<p>3. Заштићена околина споменика културе обухвата катастарску парцелу број 2969, КО Стари град, у државној својини.</p>
	<p>4. Утврђују се следеће мере заштите споменика културе:</p>
	<p>1) очување изворног изгледа спољашње архитектуре и ентеријера, хоризонталног и вертикалног габарита, облика и нагиба крова, свих конструктивних и декоративних елемената, стилских карактеристика, оригиналних материјала и функционалних карактеристика;</p>
	<p>2) ажурно праћење стања и одржавање конструктивно-статичког система, кровног покривача, свих фасада, ентеријера и исправности инсталација у споменику културе;</p>
	<p>3) забрана радова који могу угрозити статичку стабилност споменика културе; 
	</p>
	<p>4) забрана преправки, доградње, преградње и надградње споменика културе; 
	</p>
	<p>5) вођење електро и ТТ водова подземним путем;</p>
	<p>6) забрана постављања прикључних кутија, ормара и расхладних уређаја на фасадама споменика културе; 
	</p>
	<p>7) измештање антене постављене на засеченом чеоном делу фасаде споменика културе која делимично заклања декоративни октогонални стаклени медаљон;</p>
	<p>8) забрана постављања средстава за оглашавање на уличним фасадама и крову споменика културе који би девастирали и угрозили споменик културе;</p>
	<p>9) очување изворне хотелијерске намене споменика културе.</p>
	<p>5. Утврђују се следеће мере заштите заштићене околине споменика културе:</p>
	<p>1) забрана градње и постављања трајних или привремених објеката који својом наменом, волуменом габарита по висини и облику могу угрозити или деградирати споменик културе и његову заштићену околину, односно затворити визуре према споменику културе;</p>
	<p>2) забрана постављања покретних тезги, киоска и других привремених објеката унутар заштићене околине споменика културе;</p>
	<p>3) забрана радова који могу угрозити статичку безбедност споменика културе; 
	</p>
	<p>4) забрана извођења радова којима се врши промена облика или намене терена; 
	</p>
	<p>5) забрана постављања далековода, ваздушних електро и ТТ водова преко заштићених парцела; њихово вођење извршити подземним каналима, уз враћање терена у првобитно стање;</p>
	<p>6) урбанистичко и комунално уређење и редовно одржавање заштићене околине споменика културе у функцији споменика културе. 
	</p>
	<p>6. Ова одлука ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">05 брoj 633-3220/2013</p>
	<p class="potpis" style="margin-top: 0">У Београду, 23. априла 2013. године</p>
	<p class="potpis" style="margin-top: 0"><span class="bold">Влада</span></p>
	<p class="potpis" style="margin-top: 0">Председник,</p>
	<p class="potpis" style="margin-top: 0"><span class="bold">Ивица Дачић, 
	</span>с.р.</p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу чл. 11. и 141. Закона о привредним друштвима („Службени гласник РС”, бр. 36/11, 99/11, 83/14 – др. закон и 5/15) и члана 17. став 1. и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), </p>
				<p>Влада доноси</p>
				<p class="odluka-zakon">&nbsp;</p>
				<p class="odluka-zakon">ОДЛУКУ</p>
				<p class="naslov">о изменама и допунама оснивачког акта Друштвеног предузећа Фабрика кондиторских производа Раваница д.о.о. Ћуприја </p>
				<p class="auto-style1">"Службени гласник РС", број 45 од 6. маја 
				2016.</p>
				<p class="naslov">&nbsp;</p>
				<p class="clan">I. ОСНОВНЕ ОДРЕДБЕ</p>
				<p class="clan">Члан 1.</p>
				<p>Друштвено предузеће ФАБРИКА КОНДИТОРСКИХ ПРОИЗВОДА РАВАНИЦА ДОО, ЋУПРИЈА, Боривоја Велимановића бб, Ћуприја, уписано је у Регистар привредних субјеката Решењем Агенције за привредне регистре БД бр. 64719 од 6. јуна 2005. године, овим актом организује се као једночлано друштво с ограниченом одговорношћу (у даљем тексту: Друштво) након промене власништва на основном капиталу, извршене Решењем Владе о преузимању власничких права на друштвеном капиталу 05 број 023-1869/2015 од 30. децембра 2015. године.</p>
				<p>Друштво послује у складу са прописима којима се уређује правни положај привредних друштaва.</p>
				<p class="clan">Члан 2.</p>
				<p>Друштво има својство правног лица.</p>
				<p>Друштво у правном промету са трећим лицима има сва овлашћења и иступа у своје име и за свој рачун.</p>
				<p class="clan">I. ПОСЛОВНО ИМЕ И СЕДИШТЕ ДРУШТВА</p>
				<p class="clan">Члан 3.</p>
				<p>Друштво послује под следећим пословним именом: </p>
				<p>ФАБРИКА КОНДИТОРСКИХ ПРОИЗВОДА РАВАНИЦА ДОО, ЋУПРИЈА. </p>
				<p>Скраћено пословно име друштва је: Раваница д.о.о.</p>
				<p>Седиште Друштва је у Ћуприји, Боривоја Велимановића бб.</p>
				<p>О промени седишта одлучује Скупштина Друштва.</p>
				<p class="clan">II. ПЕЧАТ И ШТАМБИЉ ДРУШТВА</p>
				<p class="clan">Члан 4.</p>
				<p>Друштво има печат округлог облика пречника 30 mm са следећом садржином:</p>
				<p>„Фабрика кондиторских производа РАВАНИЦА ДОО</p>
				<p>Ћуприја”.</p>
				<p>Друштво има штамбиљ правоугаоног облика дужине 70 mm, ширине 23 mm са следећом садржином:</p>
				<p>„Фабрика кондиторских производа</p>
				<p>РАВАНИЦА ДОО</p>
				<p>Бр.__________________________</p>
				<p>_________________20____године”.</p>
				<p>О промени печата и штамбиља одлучује директор.</p>
				<p class="clan">IV. ПОДАЦИ О ОСНИВАЧУ</p>
				<p class="clan">Члан 5.</p>
				<p>Оснивач Друштва је Република Србија, за коју на основу законског овлашћења оснивачка права врши Влада, Београд, Немањина 11 (у даљем тексту: Оснивач) са 100% власништва над уделом.</p>
				<p class="clan">V. ДЕЛАТНОСТ ДРУШТВА</p>
				<p class="clan">Члан 6.</p>
				<p>Претежна делатност Друштва је:</p>
				<p>10.82 Производња какаоа, чоколаде и кондиторских производа.</p>
				<p>Поред претежне делатности Друштво може обављати и све друге делатности, у складу са законом.</p>
				<p>О промени делатности Друштва одлучује Скупштина.</p>
				<p class="clan">VI. ОСНОВНИ КАПИТАЛ И ОСНИВАЧ ДРУШТВА</p>
				<p class="clan">Члан 7.</p>
				<p>Укупан уписани и уплаћени новчани капитал Друштва износи 114.030.000,00 динара на дан 3. јул 1998. године.</p>
				<p class="clan">VII. СТИЦАЊЕ И ПРЕНОС УДЕЛА</p>
				<p class="clan">Члан 8.</p>
				<p>Члан Друштва на основу унетог улога у имовину Друштва стиче удео у Друштву.</p>
				<p class="clan">Члан 9.</p>
				<p>Пренос удела је слободан и врши се на основу одлуке члана.</p>
				<p>Друштво води евиденцију чланова, коју држи у свом седишту.</p>
				<p>Пренос удела повлачи измену оснивачког акта Друштва.</p>
				<p>Удео се преноси уговором у писаној форми.</p>
				<p>Пренос удела има правно дејство према Друштву од момента уписа преноса у Регистар привредних субјеката.</p>
				<p class="clan">Члан 10.</p>
				<p>На пренос удела примењују се одредбе ове одлуке и закона.</p>
				<p class="clan">VIII. ПРАВА, ОБАВЕЗЕ И ОДГОВОРНОСТИ ОСНИВАЧА ПРЕМА ДРУШТВУ И ДРУШТВА ПРЕМА ОСНИВАЧУ</p>
				<p class="clan">Члан 11.</p>
				<p>Друштво за своје обавезе у правном промету одговара целокупном својом имовином.</p>
				<p>Оснивач не одговара за обавезе Друштва, а сноси ризик пословања до висине свог улога.</p>
				<p class="clan">IX. ДОБИТ ДРУШТВА, ПОКРИВАЊЕ ГУБИТКА И ИМОВИНА ДРУШТВА</p>
				<p class="clan">Члан 12.</p>
				<p>Добит је финансијски резултат пословања у једној пословној години, који се оствари после одбитака свих трошкова пословања, укључујући и сва примања запослених лица и сва друга давања по основу доприноса, пореза и других финансијских дажбина.</p>
				<p>Добит Друштва уплаћује се у складу са законом.</p>
				<p class="clan">Члан 13.</p>
				<p>Ако Друштво по годишњем извештају искаже губитак, одлуку о начину покривања губитка доноси Скупштина Друштва, у складу са овом одлуком и важећим прописима.</p>
				<p class="clan">Члан 14.</p>
				<p>Друштво има своју имовину којом управља и располаже у складу са законом и овом одлуком.</p>
				<p>Имовину Друштва чине право својине на покретним и непокретним стварима, новчана средства и хартије од вредности и друга имовинска права, која су пренета у својину Друштва у складу са законом, укључујући и право коришћења на стварима у јавној својини.</p>
				<p class="clan">Члан 15.</p>
				<p>Друштво располаже имовином у складу са законом којим се уређује јавна својина, законом којим се уређује правни положај привредних друштава и са овим актом.</p>
				<p class="clan">Члан 16.</p>
				<p>Друштво не може да отуђи објекте и друге непокретности, постројења и уређаје који су у функцији обављања делатности од општег интереса, осим ради њихове замене због дотрајалости, модернизације или техничко-технолошких унапређења.</p>
				<p class="clan">X. УПРАВЉАЊЕ ДРУШТВОМ</p>
				<p class="clan">Члан 17.</p>
				<p>Управљање у Друштву је организовано као дводомно.</p>
				<p>Органи Друштва су Скупштина Друштва, Надзорни одбор и директор Друштва.</p>
				<p class="clan">XI. СКУПШТИНА ДРУШТВА</p>
				<p class="clan">Члан 18.</p>
				<p>Овлашћења Скупштине Друштва врши оснивач преко овлашћених представника, с тим да број овлашћених представника оснивача не може бити мањи од три.</p>
				<p>Одлуку о одређивању и разрешењу представника државног капитала доноси оснивач, на предлог надлежног министарства.</p>
				<p class="clan">Члан 19.</p>
				<p>Скупштина Друштва:</p>
				<p>1) доноси измене оснивачког акта;</p>
				<p>2) усваја финансијске извештаје, као и извештаје ревизора ако су финансијски извештаји били предмет ревизије;</p>
				<p>3) усваја годишњи програм рада и пословања Друштва;</p>
				<p>4) бира и разрешава чланове Надзорног одбора и утврђује накнаду за њихов рад;</p>
				<p>5) усваја извештаје Надзорног одбора;</p>
				<p>6) именује ревизора и утврђује накнаду за његов рад;</p>
				<p>7) одлучује о повећању и смањењу основног капитала Друштва;</p>
				<p>8) одлучује о промени делатности Друштва;</p>
				<p>9) одлучује о статусним променама и промени правне форме и престанку Друштва;</p>
				<p>10) одлучује о промени пословног имена и седишта Друштва;</p>
				<p>11) даје сагласност на стицање, продају, давање у закуп, залагање или друго располагање имовином велике вредности, у складу са законом којим се уређује правни положај привредних друштава;</p>
				<p>12) одлучује о образовању огранка Друштва и давању пуномоћја за заступање огранка, у складу са законом;</p>
				<p>13) доноси одлуку о расподели добити и начину покрића губитка;</p>
				<p>14) врши друге послове и одлучује о другим питањима из делокруга Скупштине, у складу са законом и овом одлуком.</p>
				<p>Одлуке из става 1. тач. 1) и 8) овог члана Скупштина Друштва доноси уз сагласност Оснивача.</p>
				<p class="clan">Члан 20.</p>
				<p>Седнице Скупштине Друштва могу бити редовне и ванредне.</p>
				<p>Седница Скупштине Друштва сазива се по потреби, а обавезно у случајевима прописаним законом.</p>
				<p>Седницу Скупштине Друштва сазива Надзорни одбор Друштва.</p>
				<p>Седница Скупштине Друштва се одржава у седишту Друштва или на другој адреси уколико Надзорни одбор тако одлучи.</p>
				<p>Скупштина Друштва одржава се најмање једном годишње (годишња Скупштина) најкасније у року од шест месеци после завршетка пословне године ради усвајања финансијских извештаја.</p>
				<p>Између годишњих седница Скупштине Друштва одржавају се ванредне седнице на захтев Надзорног одбора.</p>
				<p class="clan">Члан 21.</p>
				<p>Седница Скупштине Друштва сазива се писаним позивом упућеним члановима Скупштине на адресу из евиденције података о члановима Друштва, а позив се сматра достављеним даном слања препоручене пошиљке поштом, осим ако се на другачији начин позивања члан Скупштине Друштва писаним путем сагласио.</p>
				<p>Позив за седницу доставља се члану Скупштине Друштва најкасније осам дана пре дана одржавања седнице.</p>
				<p>На седници Скупштине Друштва може се расправљати и одлучивати о питањима на дневном реду, а о другим питањима када о томе одлучи Скупштина Друштва.</p>
				<p class="clan">Члан 22.</p>
				<p>Седница Скупштине Друштва може се одржати и без сазивања.</p>
				<p>Седница Скупштине Друштва може се одржати и коришћењем конференцијске везе или друге аудио и визуелне комуникацијске опреме, тако да сва лица која учествују на седници могу да се чују и разговарају једни са другима, чиме се сматра да су лица која на овај начин учествују на седници Скупштине лично присутна.</p>
				<p>Члан Скупштине Друштва може гласати и писаним путем под условом да је писмено стигло до момента одржавања седнице Скупштине.</p>
				<p>Свака одлука Скупштине може се донети и ван седнице, уколико је потпише већина чланова Скупштине.</p>
				<p class="clan">Члан 23.</p>
				<p>Скупштина Друштва може донети пословник којим ближе уређује начин рада и одлучивања.</p>
				<p>Седницом Скупштине Друштва председава председник Скупштине.</p>
				<p>Председника Скупштине бирају чланови Скупштине из свог састава.</p>
				<p class="clan">Члан 24.</p>
				<p>Свака одлука Скупштине Друштва уноси се у записник који води председник Скупштине, односно записничар ако га именује председник Скупштине.</p>
				<p>Председник Скупштине Друштва је одговоран за уредно сачињавање записника.</p>
				<p class="clan">XII. ЗАСТУПАЊЕ ДРУШТВА</p>
				<p class="clan">Члан 25.</p>
				<p>Друштво у пословима унутрашњег и спољнотрговинског промета заступа директор Друштва без ограничења.</p>
				<p>Директор Друштва може, у оквиру својих овлашћења дати другом лицу писано пуномоћје за заступање Друштва.</p>
				<p>Директор Друштва заступа Друштво према трећим лицима у складу са овим актом, одлукама Скупштине Друштва и упутствима Надзорног одбора.</p>
				<p>Директор Друштва не може издати пуномоћје за заступање нити заступати Друштво у спору у којем је супротна страна он или са њим повезано лице.</p>
				<p>У случају из става 4. овог члана, пуномоћје издаје Скупштина Друштва.</p>
				<p class="clan">XIII. ДИРЕКТОР ДРУШТВА</p>
				<p class="clan">Члан 26.</p>
				<p>Директора Друштва именује и разрешава Надзорни одбор.</p>
				<p>Директор Друштва бира се на период од четири године.</p>
				<p>Мандат директора Друштва почиње даном доношења одлуке о именовању, ако у одлуци о именовању није другачије одређено.</p>
				<p>Директор Друштва је у радном односу у Друштву са пуним радним временом.</p>
				<p class="clan">Члан 27.</p>
				<p>Надзорни одбор разрешава директора Друштва при чему није дужан да наведе разлоге за разрешење.</p>
				<p>Директор Друштва може дати оставку у сваком тренутку без навођења разлога за оставку.</p>
				<p class="clan">Члан 28.</p>
				<p>Директор Друштва обавља све послове који нису у надлежности Скупштине и Надзорног одбора.</p>
				<p>Директор Друштва одговара за уредно вођење пословних књига Друштва.</p>
				<p>Директор Друштва одговара за тачност финансијских извештаја Друштва.</p>
				<p>Директор Друштва је у обавези да води евиденцију о свим донетим одлукама Скупштине Друштва.</p>
				<p class="clan">Члан 29.</p>
				<p>Директор Друштва:</p>
				<p>1) заступа Друштво;</p>
				<p>2) организује и води пословање Друштва у складу са законом, овом одлуком, одлукама Скупштине Друштва и упутствима Надзорног одбора;</p>
				<p>3) стара се о законитости рада и одговара за законитост рада Друштва;</p>
				<p>4) предлаже доношење одлука из делокруга Скупштине Друштва;</p>
				<p>5) спроводи одлуке Скупштине Друштва;</p>
				<p>6) закључује уговоре о кредиту;</p>
				<p>7) одлучује о правима, обавезама и одговорностима запослених у Друштву, у складу са законом којим се уређују радни односи;</p>
				<p>8) доноси акт о организацији послова и друге опште акте Друштва;</p>
				<p>9) обавља друге послове у складу са законом и овом одлуком који нису у делокругу Скупштине Друштва и Надзорног одбора.</p>
				<p class="clan">XIV. НАДЗОРНИ ОДБОР ДРУШТВА</p>
				<p class="clan">Члан 30.</p>
				<p>Надзорни одбор има пет чланова.</p>
				<p>Члан Надзорног одбора не може бити лице:</p>
				<p>1) које је директор или члан Надзорног одбора у више од пет друштава;</p>
				<p>2) које је осуђено за кривично дело против привреде, током периода од пет година рачунајући од дана правноснажности пресуде, с тим да се у тај период не урачунава време проведено на издржавању казне затвора;</p>
				<p>3) коме је изречена мера безбедности забране обављања делатности која представља претежну делатност друштва, док траје та забрана;</p>
				<p>4) које је запослено у Друштву;</p>
				<p>5) које је извршни директор Друштва нити прокуриста Друштва.</p>
				<p class="clan">Члан 31.</p>
				<p>Председника и чланове Надзорног одбора бира Скупштина Друштва.</p>
				<p>Председник и чланови Надзорног одбора региструју се у складу са законом о регистрацији.</p>
				<p class="clan">Члан 32.</p>
				<p>Надзорни одбор:</p>
				<p>1) одређује пословну стратегију Друштва;</p>
				<p>2) бира и разрешава директора и утврђује накнаду за његов рад, односно начела за утврђивање те накнаде;</p>
				<p>3) надзире рад директора и усваја извештаје директора;</p>
				<p>4) врши унутрашњи надзор над пословањем Друштва;</p>
				<p>5) врши надзор над законитошћу пословања Друштва;</p>
				<p>6) установљава рачуноводствене политике друштва и политике управљања ризицима;</p>
				<p>7) даје налог ревизору за испитивање годишњих финансијских извештаја Друштва;</p>
				<p>8) предлаже Скупштини Друштва избор ревизора и награду за његов рад;</p>
				<p>9) контролише предлог расподеле добити и других плаћања члановима;</p>
				<p>10) одлучује о покретању поступка и давању пуномоћја за заступање Друштва у спору са директором;</p>
				<p>11) врши и друге послове одређене одлуком Скупштине Друштва.</p>
				<p class="clan">Члан 33.</p>
				<p>Надзорни одбор одржава најмање четири седнице годишње.</p>
				<p>Писани позив за седницу Надзорног одбора са навођењем дневног реда и материјалима за седницу доставља се свим члановима Надзорног одбора у року предвиђеним статутом или пословником о раду Надзорног одбора, а ако тај рок није одређен позив се доставља најкасније осам дана пре дана одржавања седнице, осим ако се сви чланови не сагласе другачије.</p>
				<p>Одлуке донете на седници Надзорног одбора која није сазвана у складу са пословником Надзорног одбора нису пуноважне, осим ако се сви чланови не сагласе другачије.</p>
				<p class="clan">Члан 34.</p>
				<p>Кворум за рад седнице Надзорног одбора јесте већина од укупног броја чланова, ако пословником о раду Надзорног одбора није одређен већи број. </p>
				<p>Седнице Надзорног одбора могу се одржати и писаним или електронским путем, телефоном, телеграфом, телефаксом или употребом других средстава аудио-визуелне комуникације, под условом да се томе не противи ниједан члан у писаној форми, ако пословником о раду Надзорног одбора није другачије одређено. </p>
				<p>Одсутни чланови могу гласати и писаним путем, када се за потребе кворума сматра да су присуствовали седници, ако пословником о раду Надзорног одбора није другачије одређено. </p>
				<p class="clan">Члан 35.</p>
				<p>Надзорни одбор одлуке доноси већином гласова присутних чланова, осим ако је пословником о раду одређена већа већина. </p>
				<p>Ако су гласови при одлучивању једнако подељени, одлучујући је глас председника Надзорног одбора, ако пословником о раду није другачије одређено. </p>
				<p class="clan">Члан 36.</p>
				<p>На седницама Надзорног одбора води се записник, који садржи нарочито место и време одржавања седнице, дневни ред, списак присутних и одсутних чланова, битан садржај расправе по сваком питању дневног реда, резултат гласања и донете одлуке, као и евентуална издвојена мишљења појединих чланова. </p>
				<p>Записник потписује председник Надзорног одбора, односно члан који је у његовом одсуству председавао седницом и доставља се сваком члану Надзорног одбора. </p>
				<p>Председник Надзорног одбора дужан је да записник са седнице достави свим члановима у року од осам дана од дана одржане седнице, осим ако је пословником о раду Надзорног одбора одређен други рок. </p>
				<p>Непоступање по одредбама овог члана о вођењу, потписивању и достављању записника са седница Надзорног одбора не утиче на пуноважност донетих одлука. </p>
				<p class="clan">XV. АКТИ И ДОКУМЕНТИ ДРУШТВА</p>
				<p class="clan">Члан 37.</p>
				<p>Акти Друштва су правилници и одлуке којима се на општи начин уређују одређена питања.</p>
				<p>Измене и допуне правилника и одлука врше се на начин и по поступку који су одређени за њихово доношење.</p>
				<p class="clan">Члан 38.</p>
				<p>Друштво води пословне књиге и саставља и подноси рачуноводствене исправе и финансијске извештаје у складу са законом којим се уређује рачуноводство и ревизија.</p>
				<p class="clan">Члан 39.</p>
				<p>Друштво је дужно да држи и чува све акте и документе Друштва у складу са законом којим се уређује правни положај привредних друштава.</p>
				<p class="clan">XVI. ЗАШТИТА ЖИВОТНЕ СРЕДИНЕ</p>
				<p class="clan">Члан 40.</p>
				<p>Друштво је при обављању делатности дужно да се стара о заштити животне средине, у складу са законом и другим прописима.</p>
				<p class="clan">XVII. ТРАЈАЊЕ И ПРЕСТАНАК ДРУШТВА</p>
				<p class="clan">Члан 41.</p>
				<p>Друштво је основано на неодређено време.</p>
				<p>Друштво престаје да постоји одлуком Скупштине Друштва и у другим случајевима предвиђеним законом.</p>
				<p class="clan">XVIII. ИЗМЕНЕ ОСНИВАЧКОГ АКТА</p>
				<p class="clan">Члан 42.</p>
				<p>Оснивачки акт се мења на начин предвиђен законом и овим актом.</p>
				<p>Потписи овлашћених лица на изменама и допунама оснивачког акта оверавају се код надлежног органа за оверу потписа.</p>
				<p class="clan">XIX. ПРЕЛАЗНЕ И ЗАВРШНЕ ОДРЕДБЕ</p>
				<p class="clan">Члан 43.</p>
				<p>Запослени у Друштвеном предузећу ФАБРИКА КОНДИТОРСКИХ ПРОИЗВОДА РАВАНИЦА ДОО, ЋУПРИЈА настављају да раде у Друштву, а своја права и обавезе остварују у складу са законом и општим актима Друштва.</p>
				<p class="clan">Члан 44.</p>
				<p>До избора, дужност директора обављаће, у својству вршиоца дужности, Мирослав Спасић ЈМБГ: 1102951722813, дипломирани економиста из Ћуприје, који ће поднети одговарајућу пријаву за упис података у Регистар привредних субјеката у складу са овом одлуком и законом.</p>
				<p class="clan">Члан 45.</p>
				<p>Друштво ће опште акте ускладити са овом одлуком у року од три месеца од дана регистрације друштва у Регистар привредних друштава.</p>
				<p class="clan">Члан 46.</p>
				<p>Ову oдлуку објавити у „Службеном гласнику Републике Србије”.</p>
				<p>&nbsp;</p>
				<p class="auto-style2">05 број 023-3692/2016-1</p>
				<p class="auto-style2">У Београду, 27. априла 2016. године</p>
				<p class="auto-style2"><span class="bold">Влада</span></p>
				<p class="auto-style2">Председник,</p>
				<p class="auto-style2"><span class="bold">Александар Вучић, </span>с.р.</p>
	</div>


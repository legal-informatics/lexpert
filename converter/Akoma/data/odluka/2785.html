


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 591. Закона о привредним друштвима („Службени гласник РС”, бр. 36/11 и 99/11) и члана 13. став 1. тачка 1. тачка 11) Одлуке о изменама и допунама оснивачког акта Друштвеног предузећа за контролу пољопривредно-прехрамбених производа „Енолошка станица Вршац” („Службени гласник РС”, бр. 9/09 и 24/09),</p>
	<p>Скупштина „Енолошке станице Вршац” д.о.о., 4. априла 2012. године, доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ОДЛУКУ</p>
	<p class="naslov" style="line-height: 150%; margin-top: 0">о изменама оснивачког акта „Енолошка станица Вршац” д.о.о.</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 9 од 29. јануара 
	2013.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">I. ОСНОВНЕ ОДРЕДБЕ </p>
	<p class="clan">Члан 1.</p>
	<p>Друштвено предузеће за контролу пољопривредно-прехрамбених производа „Енолошка станица” Вршац, Хероја Пинкија број 49, уписано је у Регистар привредних субјеката код Агенције за привредне регистре од 23. октобра 2008. године.</p>
	<p>На основу Закључка Владе 05 број 46-8093/2007 од 6. децембра 2007. године, којим је утврђен удео државне својине од 100% у средствима која користи Друштвено предузеће за контролу пољопривредно-прехрамбених производа „Енолошка станица” Вршац, Хероја Пинкија број 49, Републичка дирекција за имовину Републике Србије и Друштвено предузеће за контролу пољопривредно прехрамбених производа „Енолошка станица” Вршац закључили су Споразум о уделу државне својине у средствима која користи Друштвено предузеће за контролу пољопривредно-прехрамбених производа „Енолошка станица” Вршац од 16. јануара 2008. године, којим је Република Србија преузела оснивачка и управљачка права срезмерно уделу државног капитала.</p>
	<p>По закључивању споразума из става 2. овог члана Влада је донела Одлуку о изменама и допунама оснивачког акта Друштвеног предузећа за контролу пољопривредно-прехрамбених производа „Енолошка станица Вршац” („Службени гласник РС”, бр. 9/09 и 24/09), којом је Друштвено предузеће за контролу пољопривредно-прехрамбених производа „Енолошка станица” Вршац, организовано као једночлано друштво са ограниченом одговорношћу (у даљем тексту: Друштво) које послује у складу са прописима којима се уређује правни положај привредних друштава. 
	</p>
	<p>Чланом 13. став 1. тачка 11) Одлуке о изменама и допунама оснивачког акта Друштвеног предузећа за контролу пољопривредно прехрамбених производа „Енолошка станица” Вршац („Слушбени гласник РС”, бр. 9/09 и 24/09) прописано је да, између осталог, Скупштина Друштва одлучује о измени оснивачког акта.</p>
	<p class="clan">Члан 2. </p>
	<p>Друштво послује средствима у државној својини.</p>
	<p>Друштво има својство правног лица. </p>
	<p>Друштво у правом промету са трећим лицима има сва овлашћења и иступа у своје име и за свој рачун.</p>
	<p class="clan">II. ПОСЛОВНО ИМЕ И СЕДИШТЕ ДРУШТВА </p>
	<p class="clan">Члан 3.</p>
	<p>Друштво послује под следећим пословним именом: „Енолошка станица Вршац” друштво са ограниченом одговорношћу, Вршац.</p>
	<p>Скраћено пословно име Друштва је „Енолошка станица Вршац” д.о.о., Вршац.</p>
	<p class="clan">Члан 4.</p>
	<p>Седиште Друштва је у Вршцу, Улица хероја Пинкија број 49.</p>
	<p class="clan">III. ПЕЧАТ И ШТАМБИЉ ДРУШТВА</p>
	<p class="clan">Члан 5.</p>
	<p>Друштво има печат и штамбиљ.</p>
	<p>Печат је округлог облика пречника 32 mm, на коме је исписано пословно име и седиште Друштва, на српском језику, ћириличним писмом.</p>
	<p>Излазни штамбиљ је правоуганог облика, дужине 60 mm и ширине 30 mm, на коме је исписано пословно име и седиште Друштва на српском језику, ћириличним писмом.</p>
	<p>Улазни штамбиљ је правоуганог облика, дужине 65 mm и ширине 32 mm, на коме је исписано пословно име и седиште Друштва на српском језику, ћириличним писмом.</p>
	<p>Директор Друштва доноси oдлуку којом се утврђује начин употребе и чувања печата и штамбиља Друштва. 
	</p>
	<p class="clan">IV. ПОДАЦИ О ОСИВАЧУ ДРУШТВА</p>
	<p class="clan">Члан 6. </p>
	<p>Оснивач друштва је Републике Србија, за коју на основу законског овлашћења права врши Влада, Београд, Немањина 11 
	<br>(у даљем тексту: Оснивач).</p>
	<p class="clan">V. ПРЕТЕЖНА ДЕЛАТНОСТ ДРУШТВА</p>
	<p class="clan">Члан 7. </p>
	<p>Претежна делатност друштва је: 7120 техничко испитивање и анализе.</p>
	<p>Поред претежне делатности Друштво може обављати и све друге делатности које нису законом забрањене, ако за то испуњава прописане услове. 
	</p>
	<p>Друштво обавља и делатност спољнотрговинског промета и услуге у спољнотрговинском промету из оквира своје делатности у складу са законом и овом одлуком.</p>
	<p class="clan">VI. ОСНОВНИ КАПИТАЛ</p>
	<p class="clan">Члан 8. </p>
	<p>Основни капитал Друштва према књиговодственој вредности на дан 31. децембар 2007. године износи: 
	</p>
	<p>1) основни капитал 27.612.000;</p>
	<p>2) резерве 1.772.000 динара;</p>
	<p>3) нераспоређени добитак 8.977.000 динара.</p>
	<p>Средства која користи Друштво чини: </p>
	<p>1) право коришћења непокретности – зграде постојеће на кат.парц. бр. 5637, уписаној у ЗКУЛ бр. 7942, као „пословна зграда саграђена на кат. парц. бр. 5637 у Ул. Хероја Пинкија број 49 (поп. бр. 451) која је претворена у етаж и састоји се од три пословна простора и заједничког пролаза”, а који пословни простори су уписани у ЗКУЛ бр. 7942/1, Вршац I, као пословни простор означен са бр. 1, у површини од 359,12 m²;</p>
	<p>2) шупа у површини од 9,00 m², гаража у површини од 15,00 m² <br>и заједнички улаз за пословни простор бр. 1 и 2 у површини од 37,80 m² у ЗКУЛ бр. 7942/2 КО Вршац I као „пословни простор означен са бр. 2 у површини од 32,73 m² и заједнички улаз за пословни простор бр. 1 и 2 у површини од 37,80 m² „и у ЗКУЛ бр. 7942/3 КО Вршац I као пословни простор означен са бр. 3 у површини од 297,76 m² и дограђени део пословног простора на предметној згради у површини од 129,59 m²;</p>
	<p>3) право коришћења земљишта под објектом и земљишта потребног за редовну употребу објекта које чини кат. парц. бр. 5637 КО Вршац I;</p>
	<p>4) покретне ствари и друге непокретности, новчана средства, хартије од вредности, као и права и обавезе које Друштво има на дан закључења Споразума о уделу државне својине у средствима које користи Друштвено предузеће за контролу пољопривредно прехрамбених производа „Енолошка станица”, Вршац, бр. 
	<br>46-625/2007-04 од 16. јануара 2008. године. </p>
	<p class="clan">Члан 9. </p>
	<p>Новчани улог Републике Србије на дан 31. децембар 2007. године, износи 27.612.000 динара, што чини удео од 100 % у основном капиталу Друштва. 
	</p>
	<p class="clan">VII. РАСПОДЕЛА ДОБИТИ</p>
	<p class="clan">Члан 10. </p>
	<p>Добит Друштва, утврђена је у складу са законом, може се расподелити за повећање основног капитала, резерве или за друге намене, у складу са законом и овом одлуком. 
	</p>
	<p class="clan">VIII. ЗАСТУПАЊЕ ДРУШТВА</p>
	<p class="clan">Члан 11.</p>
	<p>Друштво у пословима унутрашњег и спољнотрговинског промета заступа директор Друштва без ограничења. 
	</p>
	<p>Директор може у оквиру својих овлашћења дати другом лицу писано пуномоћје за заступање Друштва. 
	</p>
	<p class="clan">IX. УПРАВЉАЊЕ ДРУШТВОМ</p>
	<p class="clan">Члан 12.</p>
	<p>Управљање друштвом се организује као једнодомно.</p>
	<p>Органи друштва су Скупштина и директор.</p>
	<p class="clan">Х. СКУПШТИНА ДРУШТВА</p>
	<p class="clan">Члан 13. </p>
	<p>Овлашћење Скупштине Друштва врши Оснивач преко овлашћених представника. 
	</p>
	<p class="clan">Члан 14.</p>
	<p>Скупштина Друштва одлучује о следећем: </p>
	<p>1) доноси измене оснивачког акта;</p>
	<p>2) усваја финансијске извештаје, као и извештаје ревизора ако су финансијски извештаји били предмет ревизије;</p>
	<p>3) надзире рад директора и усваја извештаје директора;</p>
	<p>4) одлучује о повећању и смањењу основног капитала;</p>
	<p>5) одлучује о расподели добити и начину покрића губитка, укључујући и одређивање дана стицана права на учешће у добити и дана исплате учешћа у добити члану Друштва;</p>
	<p>6) именује и разрешава директора и утврђује накнаду за његов рад, односно начела за утврђивање те накнаде;</p>
	<p>7) именује ревизора и утврђује накнаду за његов рад;</p>
	<p>8) одлучује о покретању поступка од стране Друштва, као и подношење предлога за покретање стечајног поступка од стране Друштва;</p>
	<p>9) именује ликвидационог управника и усваја ликвидационе билансе и извештај ликвидационог управника;</p>
	<p>10) одлучује о повлачењу и поништењу удела:</p>
	<p>11) даје прокуру; </p>
	<p>12) одлучује о покретању поступка и давању пуномоћја за заступање Друштва у спору са прокуристом, као и у спору са директором;</p>
	<p>13) одлучује о статусним променама и променама правне форме; </p>
	<p>14) даје сагласност на стицање, продају, давање у закуп, залагање или друго располагање имовином велике вредности у смислу закона који се уређује правни положај привредних друштава;</p>
	<p>15) доноси пословник о свом раду;</p>
	<p>16) обавља друге послове и одлучује о другим питањима, у складу са овом одлуком и законом;</p>
	<p>Акте из става 1. тач. 1), 4) и 13) овог члана Скупштина доноси уз сагласност Оснивача.</p>
	<p class="clan">ХI. ДИРЕКТОР ДРУШТВА</p>
	<p class="clan">Члан 15.</p>
	<p>Директора Друштва бира и разрешава Скупштина Друштва.</p>
	<p>Директор Друштва бира се на период од четири године.</p>
	<p>Директор Друштва је у радном односу у Друштву са пуним радним временом.</p>
	<p class="clan">Члан 16.</p>
	<p>Директор Друштва: </p>
	<p>1) заступа Друштво;</p>
	<p>2) организује и води пословање Друштва, у складу са законом и овом одлуком;</p>
	<p>3) стара се о законитости рада и одговора за законитост рада Друштва;</p>
	<p>4) предлаже доношење одлука из делокруга Скупштине Друштва;</p>
	<p>5) спроводи одлуке Скупштина Друштва;</p>
	<p>6) одлучује о правима, обавезама и одговорности запосених у друштву, у складу са законом којим се уређују радни односи;</p>
	<p>7) доноси акт о организацији послова и друге опште акте Друштва;</p>
	<p>8) обавља друге послове у складу са законом и овом одлуком које нису у делокругу Скупштине Друштва.</p>
	<p class="clan">ХII. АКТИ И ДОКУМЕНТИ ДРУШТВА</p>
	<p class="clan">Члан 17.</p>
	<p>У друштву се води књига одлука. </p>
	<p>У књигу одлука уносе се одлуке које доноси Скупштина Друштва.</p>
	<p class="clan">Члан 18.</p>
	<p>Акти Друштва су и правилиници и одлуке који се, у складу са законом уређују одређена питања.</p>
	<p>Измене и допуне правилника и одлука врше се на начин и по поступку који су одређени за њихово доношење.</p>
	<p class="clan">Члан 19.</p>
	<p>Друштво води пословне књиге и саставља и подноси рачунодствене испаве и финансијске извештаје у складу са законом који се уређује рачуноводство и ревизија.</p>
	<p class="clan">Члан 20.</p>
	<p>Друштво је дужно да држи и чува све акте Друштва у складу са законом којим се уређује правни положај привредних друштава.</p>
	<p class="clan">ХIII. ЗАШТИТА ЖИВОТНЕ СРЕДИНЕ</p>
	<p class="clan">Члан 21.</p>
	<p>Друштво је, при обављању делатности, дужно да се стара о заштити животне средине, у складу са законом.</p>
	<p class="clan">ХIV. ИЗМЕНЕ ОСНИВАЧКОГ АКТА</p>
	<p class="clan">Члан 22.</p>
	<p>Измене оснивачког акта доноси Скупштина Друштва у писаној форми, уз сагласност Оснивача.</p>
	<p>Не постоји потреба овере потписа на измени оснивачког акта. </p>
	<p class="clan">ХV. ПРЕСТАНАК ДРУШТВА</p>
	<p class="clan">Члан 23.</p>
	<p>Друштво престаје: </p>
	<p>1) одлуком Скупштине Друштва;</p>
	<p>2) статусним променама које воде престанку;</p>
	<p>3) стечајем и ликвидацијом;</p>
	<p>4) ако се правоснажном пресудом утврди ништавност регистрацији и одреди брисање Друштва;</p>
	<p>5) у другим случајевима предвиђени законом.</p>
	<p class="clan">ХVI. ПРЕЛАЗНЕ И ЗАВРШНЕ ОДРЕДБЕ</p>
	<p class="clan">Члан 24.</p>
	<p>На питања која нису уређена овом одлуком примењује се одредба закона којим се уређује правни положај привредних друштава.</p>
	<p class="clan">Члан 25.</p>
	<p>Директор Друштва регистрован у Регистар привредних друштава Агенције за привредне регистре у складу са законом о регистрацији наставља да обавља функцију директора у скаду са овом одлуком до истека мандата на који је изабран.</p>
	<p class="clan">Члан 26.</p>
	<p>Ову одлуку објавити у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">Број 02-129</p>
	<p class="potpis" style="line-height: 150%; margin-top: 0">У Вршцу, 4. априла 2012. године</p>
	<p class="potpis" style="line-height: 150%; margin-top: 0">Председник Скупштине,</p>
	<p class="potpis" style="line-height: 150%; margin-top: 0">
	<span class="bold">Даринка Михајловић, </span>с.р.</p>


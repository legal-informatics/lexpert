


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	</style>


	<div class="story">
			<p class="Basic-Paragraph">На основу члана 9. ст. 1. и 5. Закона о стратешкој процени утицаја на животну средину („Службени гласник РС”, бр. 135/04 и 88/10),</p>
			<p class="Basic-Paragraph">Министарство грађевинарства, саобраћаја и инфраструктуре доноси</p>
			<p class="odluka-zakon">ОДЛУКУ</p>
			<p class="odluka-zakon">о изради Стратешке процене утицаја Измена и допуна Просторног плана подручја посебне намене магистралног гасовода граница Републике Бугарске – граница Мађарске на животну средину</p>
			<p class="auto-style1">"Службени гласник РС", број 82 од 28. октобра 
			2018.</p>
			<p class="Basic-Paragraph">1. Приступа се изради Стратешке процене утицаја Измена и допуна Просторног плана подручја посебне намене магистралног гасовода граница Републике Бугарске – граница Мађарске на животну средину (у даљем тексту: Стратешка процена).</p>
			<p class="Basic-Paragraph">2. Разлози за израду Стратешке процене дефинисани су на основу територијалног обухвата и могућих утицаја Измена и допуна Просторног плана подручја посебне намене магистралног гасовода граница Републике Бугарске – граница Мађарске на животну средину (у даљем тексту: Измене и допуне Просторног плана), на следећи начин:</p>
			<p class="Basic-Paragraph">– значај Просторног плана на заштиту животне средине и одрживи развој произилази из потребе да се заштити животна средина, побољша квалитет живота и обезбеди одрживи развој на подручју Измена и допуна Просторног плана; </p>
			<p class="Basic-Paragraph">– потребе да се у планирању просторног развоја подручја Измена и допуна Просторног плана сагледају стратешка питања заштите животне средине и обезбеди њихово решавање на одговарајући начин;</p>
			<p class="Basic-Paragraph">– чињенице да Измене и допуне Просторног плана представљају оквир за реализацију изградње планираног магистралног гасовода.</p>
			<p class="Basic-Paragraph">3. Стратешка процена се ради за подручје Измена и допуна Просторног плана. Оквирна граница Измена и допуна Просторног плана обухвата делове територија градова: Београд, Нови Сад, Панчева, Зајечара, Зрењанина, Јагодине, Смедерева и делове општина: Бољевац, Параћин, Ћуприја, Деспотовац, Свилајнац, Велике Плане, Жабари, Ковин, Ковачица, Опово, Тител, Жабаљ, Бечеј, Ада, Сента и Кањижа, и то у следећим катастарским општинама:</p>
			<p class="Basic-Paragraph">– На територији града Београда (градска општина Палилула): Бесни Фок;</p>
			<p class="Basic-Paragraph">– На територији града Новог Сада: Ковиљ;</p>
			<p class="Basic-Paragraph">– На територији града Панчева: Старчево, Војловица, Панчево, Долово, Банатско, Ново Село, Качарево, Јабука и Глогоњ;</p>
			<p class="Basic-Paragraph">– На територији града Зајечара: Велики Извор, Прлита, Грљан, Вратарница, Грлиште, Лесковац, Горња Бела, Река и Леновац;</p>
			<p class="Basic-Paragraph">– На територији града Зрењанина: Чента и Книћанин;</p>
			<p class="Basic-Paragraph">– На територији града Јагодине: Дражмировац, Глоговац, Мали Поповић и Добра Вода;</p>
			<p class="Basic-Paragraph">– На територији града Смедерева: Сараорци, Лугавчина, Осипаоница, Скобаљ, Мала Крсна, Враново, Липе, Шалинац и Смедерево;</p>
			<p class="Basic-Paragraph">– На територији општине Бољевац: Врбовац, Бачевица, Добро Поље, Добрујевац, Бољевац, Илино, Мирово, Мали Извор, Јабланица, Криви Вир и Луково;</p>
			<p class="Basic-Paragraph">– На територији општине Параћин: Извор, Клачевица, Горња Мутница, Доња Мутница, Мириловац, Давидовац, Бошњане и Стубица;</p>
			<p class="Basic-Paragraph">– На територији општине Ћуприја: Батинац, Ћуприја (ван града), Супска, Влашка, Исаково и Крушар;</p>
			<p class="Basic-Paragraph">– На територији општине Деспотовац: Богова, Брестово и Јасеново;</p>
			<p class="Basic-Paragraph">– На територији општине Свилајнац: Тропоње, Врлане, Грабовац, Црквенац, Дубље, Свилајнац и Кушиљево;</p>
			<p class="Basic-Paragraph">– На територији општине Велика Плана: Марковац, Ново Село, Доња Ливадица, Трновче, Милошевац и Лозовик;</p>
			<p class="Basic-Paragraph">– На територији општине Жабари: Породин, Жабари, Симићево и Ореовица;</p>
			<p class="Basic-Paragraph">– На територији општине Ковин: Ковин, Скореновац, Плочица и Баваниште 1;</p>
			<p class="Basic-Paragraph">– На територији општине Ковачица: Црепаја;</p>
			<p class="Basic-Paragraph">– На територији општине Опово: Сефкерин, Опово и Баранда;</p>
			<p class="Basic-Paragraph">– На територији општине Тител: Тител, Лок, Гардиновци, Вилово и Шајкаш;</p>
			<p class="Basic-Paragraph">– На територији општине Жабаљ: Ђурђево, Жабаљ и Госпођинци;</p>
			<p class="Basic-Paragraph">– На територији општине Бечеј: Бачко Градиште, Бечеј и Бачко Петрово и Село; </p>
			<p class="Basic-Paragraph">– На територији општине Ада: Мол и Ада;</p>
			<p class="Basic-Paragraph">– На територији општине Сента: Сента;</p>
			<p class="Basic-Paragraph">– На територији општине Кањижа: Трешњевац, Велебит, Кањижа, Мартонош и Хоргош;</p>
			<p class="Basic-Paragraph">У фази израде Нацрта измена и допуна Просторног плана дефинисаће се коначна граница Измена и допуна Просторног плана.</p>
			<p class="Basic-Paragraph">4. Израда Стратешке процене је заснована на студијско-аналитичкој документацији из области просторног планирања, заштите животне средине, заштите природе као и другој релевантној документацији.</p>
			<p class="Basic-Paragraph">5. Стратешком проценом биће разматранa питања заштите ваздуха, вода, земљишта, живог света, природе, као и друга питања за која се у току израде утврди да захтевају одговарајућу обраду.</p>
			<p class="Basic-Paragraph">6. Извештај о стратешкој процени, као документ којим се приказује поступак израде Стратешке процене, резултати до којих се дошло и начин интегрисања у поступак припреме Измена и допуна Просторног плана, садржи:</p>
			<p class="Basic-Paragraph">– полазне основе Стратешке процене: обухват, предмет и циљеви Измена и допуна Просторног плана, захтеви заштите животне средине из релевантних планских и других докумената;</p>
			<p class="Basic-Paragraph">– опште и посебне циљеве Стратешке процене и индикаторе;</p>
			<p class="Basic-Paragraph">– процену могућих утицаја на животну средину: приказ стања животне средине на подручју Измена и допуна Просторног плана; варијанте развоја планског подручја, укључујући сценарио нултог развоја и варијанте развоја и заштите планског подручја повољне са аспекта заштите животне средине; процену утицаја варијантних решења на животну средину; опис мера за спречавање и ограничавање негативних и увећање позитивних утицаја на животну средину; поређење варијантних решења и приказ разлога за избор најповољнијег; процену утицаја планских решења на животну средину, опис мера за спречавање и ограничавање негативних и увећање позитивних утицаја на животну средину; начин на који су при процени узети у обзир елементи животне средине и карактеристике утицаја;</p>
			<p class="Basic-Paragraph">– смернице за израду стратешких процена на нижим хијерархијским нивоима;</p>
			<p class="Basic-Paragraph">– програм праћења стања животне средине у току спровођења Измена и допуна Просторног плана;</p>
			<p class="Basic-Paragraph">– приказ коришћене методологије;</p>
			<p class="Basic-Paragraph">– приказ начина одлучивања, опис разлога одлучујућих за избор Измена и допуна Просторног плана са аспекта разматраних варијантних решења и приказ начина на који су питања животне средине укључена у Измене и допуне Просторног плана;</p>
			<p class="Basic-Paragraph">– учешће заинтересованих страна у поступку израде и разматрања Извештаја о стратешкој процени;</p>
			<p class="Basic-Paragraph">– извод из Стратешке процене (закључак – нетехнички резиме).</p>
			<p class="Basic-Paragraph">7. Носилац израде Стратешке процене је министарство надлежно за послове просторног планирања, у складу са чланом 47. став 1. Закона о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС, 98/13 – УС, 132/14 и 145/14).</p>
			<p class="Basic-Paragraph">Стручни обрађивачи су Институт за архитектуру и урбанизам Србије из Београда и ЈП „Завод за урбанизам Војводине” из Новог Сада.</p>
			<p class="Basic-Paragraph">Стручни тим за израду Стратешке процене биће састављен од стручњака одговарајућег профила.</p>
			<p class="Basic-Paragraph">8. Рок за израду Извештаја о стратешкој процени је 12 месеци од дана ступања на снагу Одлуке о изради Измена и допуна Просторног плана подручја посебне намене магистралног гасовода граница Републике Бугарске – граница Мађарске.</p>
			<p class="Basic-Paragraph">Стратешка процена ће се обавити у складу са европским и међународним принципима теорије и добре праксе у изради стратешке процене утицаја на животну средину за исту врсту планских докумената.</p>
			<p class="Basic-Paragraph">9. Учешће јавности у разматрању Извештаја о стратешкој процени обезбеђује се у оквиру јавног увида у Нацрт измена и допуна Просторног плана подручја посебне намене магистралног гасовода граница Републике Бугарске – граница Мађарске (у даљем тексту: Измене и допуне Просторног плана), у трајању од 30 дана, у зградама скупштина градова и општина које су у обухвату Измена и допуна Просторног плана.</p>
			<p class="Basic-Paragraph">10. Средства за израду Извештаја о стратешкој процени утицаја обезбеђује предузеће „Гастранс”, д.о.о. Нови Сад.</p>
			<p class="Basic-Paragraph">11. Одлука о изради Стратешке процене је саставни део Одлуке о изради Измена и допуна Просторног плана.</p>
			<p class="Basic-Paragraph">12. Ова одлука се објављује у „Службеном гласнику Републике Србије”.</p>
			<p class="Basic-Paragraph">13. Ова одлука ступа на снагу даном ступања на снагу Одлуке о изради Измена и допуна Просторног плана.</p>
			<p class="potpis">Број 350-01-01406/2018-11</p>
			<p class="potpis">У Београду, 19. октобра 2018. године</p>
			<p class="potpis">Потпредседница Владе</p>
			<p class="potpis">и министарка, </p>
			<p class="potpis">проф. др<span class="bold"> Зорана З. Михајловић,</span> с.р.</p>
	</div>


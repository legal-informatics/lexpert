


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p>На основу чл. 34. и 60. Закона о избору народних посланика („Службени гласник РС” бр. 35/00, 57/03 – УС, 72/03 – др. закон, 18/04, 85/05 – др. закон, 101/05 – др. закон, 104/09 – др. закон, 28/11 – УС и 36/11) и члана 49. Упутства за спровођење избора за народне посланике Народне скупштине, расписаних за 24. април 2016. године („Службени гласник РС”, број 22/16),</p>
				<p>Републичка изборна комисија, на седници одржаној 29. априла 2016. године, донела је</p>
				<p>&nbsp;</p>
				<p class="odluka-zakon">ОДЛУКУ</p>
				<p class="naslov">о одређивању облика, изгледа, боје и садржине гласачког листића и контролног листа за поновљено гласање на изборима за народне посланике Народне скупштине 4. маја 2016. године</p>
				<p class="auto-style1">"Службени гласник РС", број 44 од 29. априла 
				2016.</p>
				<p class="naslov">&nbsp;</p>
				<p>1. Гласачки листићи по којима ће бирачи гласати на поновљеном гласању на изборима за народне посланике Народне скупштине 4. маја 2016. године, штампаће се у две језичке варијанте и у два формата, и то: </p>
				<p>1) српски (ћирилица), на хартији формата А-4,</p>
				<p>2) српски (ћирилица и латиница), мађарски, русински и словачки, на хартији формата А-2.</p>
				<p>2. Одређују се боје гласачког листића и контролног листа:</p>
				<p>– гласачки листићи штампаће се на хартији беле боје;</p>
				<p>– контролни лист за проверу исправности гласачке кутије штампаће се на хартији светло љубичасте боје (PANTONE 263).</p>
				<p>3. Садржина гласачког листића и контролног листа за поновљено гласање на изборима за народне посланике Народне скупштине 4. маја 2016. године истоветна је садржини гласачког листића и контролног листа за изборе за народне посланике Народне скупштине одржане 24. априла 2016. године, уз промену датума стављањем датума одржавања поновљеног гласања и додавање напомене да је у питању гласачки листић за поновљено гласање.</p>
				<p>4. Ову одлуку доставити Јавном предузећу „Службени гласник”, које је Одлуком Републичке изборне комисије 02 број 013-30/16 од 4. марта 2016. године, одређена за штампање гласачких листића и другог изборног материјала за спровођење избора за народне посланике Народне скупштине расписаних за 24. април 2016. године.</p>
				<p>5. Ову одлуку објавити у „Службеном гласнику Републике Србије”.</p>
				<p>&nbsp;</p>
				<p class="potpis">02 број 013-1348/16</p>
				<p class="auto-style2">У Београду, 29. априла 2016. године</p>
				<p class="auto-style2"><span class="bold">Републичка изборна комисија</span></p>
				<p class="auto-style2">Председник,</p>
				<p class="auto-style2">проф. др <span class="bold">Дејан Ђурђевић, </span>с.р.</p>
	</div>


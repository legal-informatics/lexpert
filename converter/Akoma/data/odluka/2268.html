


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		color: #008000;
	}
	</style>


	<div class="story">
				<p>На основу члана 26. став 3. Закона о рачуноводству („Службени гласник РС”, број 62/13) и члана 18. став 1. тачка 3. Закона о Народној банци Србије („Службени гласник РС”, бр. 72/03, 55/04, 85/05 – др. закон, 44/10, 76/12, 106/12, 14/15 и 40/15 – одлука УС),</p>
				<p>Гувернер Народне банке Србије доноси</p>
				<p class="odluka-zakon">ОДЛУКУ </p>
				<p class="odluka-zakon">о садржају и форми образаца финансијских извештаја за Народну банку Србије </p>
				<p class="centar">"Службени гласник РС", број 108 од 1. децембра 
				2017.</p>
				<p class="clan">I. УВОДНЕ ОДРЕДБЕ</p>
				<p>1. Овом одлуком се за Народну банку Србије прописују обрасци финансијских извештаја и садржина позиција у обрасцима <span class="italik">Биланс стања, Биланс успеха, Извештај о осталом резултату, Извештај о променама на капиталу</span> и <span class="italik">Извештај о токовима готовине.</span></p>
				<p>Обрасци из става 1. ове тачке су, као прилози 1, 2, 3, 4 и 5, одштампани уз ову одлуку и њен су саставни део.</p>
				<p>2. При попуњавању образаца из тачке 1. ове одлуке, подаци се уносе на одређене позиције у колонама за текућу и претходну годину с група рачуна и рачуна прописаних одлуком којом се уређују Kонтни оквир и садржина рачуна у Kонтном оквиру за Народну банку Србије, као и из аналитичких и других евиденција које води Народна банка Србије а у којима је дужна да обезбеди податке потребне за унос на позиције тих образаца на којима је назначено да се исказује део рачуна који припада одређеној позицији.</p>
				<p>3. Народна банка Србије уноси податке на одређене позиције у колони која означава почетно стање претходне године (колона 7 обрасца <span class="italik">Биланс стања</span>) у случајевима предвиђеним стандардом МРС 1, односно када:</p>
				<p>– ретроспективно примењује рачуноводствену политику;</p>
				<p>– ретроспективно преправља ставке у својим финансијским извештајима;</p>
				<p>– рекласификује ставке у својим финансијским извештајима;</p>
				<p>– врши ретроспективну примену, ретроспективно преправљање или рекласификације који имају материјално значајан ефекат на информације у обрасцу <span class="italik">Биланс стања</span> на почетку претходног периода.</p>
				<p>У образац <span class="italik">Биланс стања</span> подаци се уносе у нето износу (салдо на рачуну умањен за припадајући износ исправке вредности).</p>
				<p>У обрасце из тачке 1. ове одлуке подаци се уносе у хиљадама динара.</p>
				<p class="clan">II. САДРЖИНА ПОЗИЦИЈА У ОБРАСЦУ БИЛАНС СТАЊА</p>
				<p>4. У образац <span class="italik">Биланс стања</span> Народна банка Србије уноси податке у колоне 5, 6 и 7, према садржини прописаној за сваку од позиција тог обрасца. </p>
				<p>5. Под ознаком АОП 0001 – Готовина и текући рачуни код банака, исказују се готовина у динарима и страној валути, односно готовина на жиро и текућим рачунима у динарима и текућим рачунима у страној валути, готовина у благајни, остала новчана средства у динарима и страној валути, (групе рачуна 00, без 002, и 05, осим 052, 054 и одговарајућег дела 059), као и потраживања за обрачунату камату, накнаду и провизију по основу готовине и текућих рачуна банака у динарима и страној валути (рачуни 026 и 086) и активна временска разграничења по основу готовине и текућих рачуна у динарима и страној валути (рачуни 197 и 297). </p>
				<p>6. Под ознаком АОП 0002 – Злато и остали племенити метали, исказују се злато и остали племенити метали који су у саставу девизних резерви (група рачуна 07).</p>
				<p>7. Под ознаком АОП 0003 – Депозити, исказују се опозиви депозити у динарима и страној валути (рачуни 011 и 061), депозити дати у динарима и страној валути, односно депозити дати ради одобравања кредита, остали ненаменски депозити, наменски депозити дати у складу с прописима или интерним актима (групе рачуна 11 и 21), као и одговарајући део потраживања по обрачунатој камати, накнади и провизији у валути и динарима по основу депозита (део 020, део 028, део 080 и део 088) и по основу обрачунатих прихода од камата и осталих обрачунатих прихода у динарима и страној валути у текућем обрачунском периоду који не доспевају за наплату у том периоду (део 190, део 191, део 290 и део 291). </p>
				<p>8. Под ознаком АОП 0004 – Заложена финансијска средства, исказују се сва финансијска средства која су дата као залога и за која постоји право поновне залоге или продаје а која су као таква евидентирана у оквиру ванбилансне евиденције (рачун 919). Заложена финансијска средства исказују се у билансу стања као посебна позиција активе уз истовремено умањење одговарајућих позиција финансијских средстава у активи (на класама 0, 1 и 2) за вредност финансијског средства које је дато за обезбеђење обавеза Народне банке Србије.</p>
				<p>9. Под ознаком АОП 0005 – Потраживања по основу деривата, исказују се потраживања по основу деривата, изузев деривата намењених заштити од ризика у динарима и у страној валути, која укључују и све ефекте промене вредности тих деривата евидентиране у оквиру прихода и расхода од промене вредности деривата (рачуни 125, 155 и 225). </p>
				<p>10. Под ознаком АОП 0006 – Хартије од вредности, исказују се хартије од вредности у динарима и страној валути које се вреднују по фер вредности кроз биланс успеха, хартије од вредности у динарима и страној валути које се вреднују по фер вредности кроз остали резултат и хартије од вредности у динарима и у страној валути које се вреднују по амортизованој вредности (рачуни 120, 122, 124, 150, 152, 154, 220, 222 и 224). </p>
				<p>11. Под ознаком АОП 0007 – Кредити и пласмани, исказују се чекови у динарима и страној валути (002 и 052), опозиви кредити и кредити по репо-трансакцијама у динарима и страној валути (рачуни 012, 013, 062 и 063), кредити и пласмани у динарима и страној валути (групе рачуна 10 и 20), остали пласмани у динарима и страној валути, односно некредитни послови Народне банке Србије у динарима и страној валути (групе рачуна 16 и 26), као и кредити по репо-трансакцијама, кредити и остали пласмани из примарне емисије (рачуни 153 и 157). У оквиру ове позиције исказује се и одговарајући део потраживања по обрачунатој камати, накнади и провизији у страној валути и динарима по основу кредита и осталих пласмана (део 020, део 028, део 080 и део 088) и по основу обрачунатих прихода од камата и осталих обрачунатих прихода у динарима и страној валути у текућем обрачунском периоду који не доспевају за наплату у том периоду (део 190, део 191, део 290 и део 291). Такође, у оквиру ове позиције исказују се, као одбитне ставке, унапред наплаћени приходи у динарима и страној валути за потраживања исказана по амортизованој вредности применом ефективне каматне стопе (493 и 593).</p>
				<p>12. Под ознаком АОП 0008 – Промене фер вредности ставки које су предмет заштите од ризика, исказују се промене фер вредности кредита, депозита и осталих ставки које су предмет заштите од ризика у динарима и страној валути а које укључују све ефекте тих промена који су евидентирани у оквиру прихода и расхода (рачуни 123 и 223), као и промене фер вредности ставки које су предмет заштите од ризика а настале су из примарне емисије (рачун 158).</p>
				<p>13. Под ознаком АОП 0009 – Потраживања по основу деривата намењених заштити од ризика, исказују се потраживања по основу деривата намењених заштити од ризика у динарима и страној валути а која се могу односити на заштиту од ризика и групе финансијских инструмената и појединачних финансијских инструмената (рачуни 126 и 226), као и потраживања по основу деривата намењених заштити од ризика из примарне емисије (рачун 156).</p>
				<p>14. Под ознаком АОП 0010 – Чланска квота у Међународном монетарном фонду и средства у специјалним правима вучења, исказују се средства на редовним и посебним девизним рачунима (рачун 054), потраживања за обрачунату камату, накнаду и провизију у страној валути (рачун 083), чланска квота код Међународног монетарног фонда (група рачуна 24), као и активна временска разграничења (рачун 298).</p>
				<p>15. Под ознаком АОП 0011 – Нематеријална имовина, исказују се улагања у одредиво немонетарно средство без физичког садржаја које служи за пружање услуга, за изнајмљивање другим лицима или се користи у административне сврхе (група рачуна 33).</p>
				<p>16. Под ознаком АОП 0012 – Некретнине, постројења и опрема, исказују се земљиште, грађевински објекти, опрема, остала основна средства, основна средства у припреми, основна средства узета у лизинг и улагања у туђа основна средства (група рачуна 34).</p>
				<p>17. Под ознаком АОП 0013 – Инвестиционе некретнине, исказују се некретнине (земљиште или зграда, или део зграде, или и једно и друго) које власник (или корисник основног средства узетог у лизинг) држи ради остваривања прихода од издавања некретнина или ради увећања вредности капитала, или и једног и другог, али не ради употребе за сопствене потребе или продаје у оквиру редовног пословања (група рачуна 35).</p>
				<p>18. Под ознаком АОП 0014 – Текућа пореска средства, исказују се текућа пореска средства по основу више плаћеног пореза на добит из текућег и претходних периода (рачун 034).</p>
				<p>19. Под ознаком АОП 0015 – Одложена пореска средства, исказују се одложена пореска средства пренета из претходне године и пореска средства креирана у току године (група рачуна 37).</p>
				<p>20. Под ознаком АОП 0016 – Стална средства намењена продаји и средства пословања које се обуставља, исказују се стална средства намењена продаји и средства пословања које се обуставља (група рачуна 36).</p>
				<p>21. Под ознаком АОП 0017 – Остала средства, исказују се остала потраживања у динарима и страној валути (групе рачуна 03, осим 034 и одговарајућег дела 039, и 09), залихе (група рачуна 30) и порез на додату вредност (група рачуна 38), потраживања од купаца (рачуни 022 и 082) и друга потраживања из редовног пословања у динарима и страној валути (рачуни 024 и 084), као и потраживања за обрачунату камату, накнаду и провизију по основу осталих средстава (рачуни 021, 027, 081 и 087), активна временска разграничења у динарима и страној валути у вези са осталим средствима (рачуни 192, 194, 195, 292, 294, 295), као и остале инвестиције (удели и учешћа) у динарима и страној валути (рачуни 134 и 234). </p>
				<p>22. Под ознаком АОП 0018 – Укупно актива, исказују се позиције АОП од 0001 до 0017. </p>
				<p>23. Под ознаком АОП 0401 – Обавезе по основу деривата, исказују се обавезе по основу деривата, изузев деривата намењених заштити од ризика, у динарима и страној валути, које укључују и све ефекте промене вредности ових деривата евидентиране у приходима и расходима (рачуни 411 и 511).</p>
				<p>24. Под ознаком АОП 0402 – Депозити и остале обавезе према банкама и другим финансијским организацијама, исказују се обавезе по основу депозита и осталих обавеза у динарима и страној валути према банкама, које су као такве приказане у оквиру обрасца Стање и структура књиговодствених рачуна (образац ССКР) – Секторска структура – шифра 1 (без шифре 17), шифра 70 и делови шифара 71 и 74 (групе рачуна 40 и 50). У оквиру ове позиције исказују се и све обавезе по основу камата, накнада и провизија, укључујући и пасивна временска разграничења која се односе на разграничене обавезе по основу камата, накнада и провизија у вези са обавезама према банкама и другим финансијским организацијама, а које су као такве приказане у оквиру обрасца ССКР – Секторска структура – шифра 1 (без шифре 17), шифра 70 и делови шифара 71 и 74 (делови рачуна 420, 421, 520, 521, 490 и 590, као и делови рачуна 193 и 293 као одбитне ставке).</p>
				<p>25. Под ознаком АОП 0403 – Депозити и остале обавезе према држави и другим депонентима, исказују се обавезе по основу депозита и осталих обавеза у динарима и страној валути према депонентима које су као такве приказане у оквиру обрасца ССКР – Секторска структура, шифра 17 и све остале шифре, осим шифре 70 и делова шифара 71 и 74 (групе рачуна 40 и 50). У оквиру ове позиције исказују се и све обавезе по основу камата, накнада и провизија, укључујући и пасивна временска разграничења која се односе на разграничене обавезе по основу камата, накнада и провизија у вези са обавезама према депонентима а које су као такве приказане у оквиру обрасца ССКР – Секторска структура, шифра 17 и све остале шифре, осим шифре 70 и делова шифара 71 и 74 (делови рачуна 420, 421, 520, 521, 490 и 590, као и делови рачуна 193 и 293 као одбитне ставке).</p>
				<p>26. Под ознаком АОП 0404 – Промене фер вредности ставки које су предмет заштите од ризика, исказују се промене фер вредности обавеза по основу кредита, депозита и осталих ставки које су предмет заштите од ризика, које укључују све ефекте промене фер вредности који су евидентирани у оквиру прихода и расхода (рачуни 418, 518).</p>
				<p>27. Под ознаком АОП 0405 – Обавезе по основу деривата намењених заштити од ризика, исказују се обавезе у динарима и страној валути по основу наведених деривата, који се могу односити на заштиту од ризика групе финансијских инструмената и појединачних финансијских инструмената (рачуни 417 и 517).</p>
				<p>28. Под ознаком АОП 0406 – Обавезе по основу хартија од вредности, исказују се обавезе по хартијама од вредности које емитује Народна банка Србије (благајнички записи, цертификати и сл.), обавезе по хартијама од вредности које Народна банка Србије емитује и искупљује из примарне емисије а које се сврставају у ову позицију, као и обавезе по осталим хартијама од вредности, изузев деривата, у динарима и страној валути. У оквиру ове позиције исказују се и све обавезе по основу камата у динарима и страној валути по основу издатих сопствених хартија од вредности, укључујући и пасивна временска разграничења која се односе на разграничене обавезе по основу камата на издате сопствене хартије од вредности (рачуни 410, 414, 415, 423, 428, 496, 498, 510, 515 и 523 и 596).</p>
				<p>29. Под ознаком АОП 0407 – Обавезе према Међународном монетарном фонду, исказују се обавезе према том фонду, укључујући и пасивна временска разграничења у вези с тим обавезама (група рачуна 54 и рачун 599).</p>
				<p>30. Под ознаком АОП 0408 – Резервисања, исказују се резервисања извршена у складу са стандардом МРС 37, резервисања за губитке по ванбилансној активи и остала резервисања (рачуни 450, 451, 452, 453 и 454).</p>
				<p>31. Под ознаком АОП 0409 – Обавезе по основу сталних средстава намењених продаји и средстава пословања које се обуставља, исказују се наведене обавезе (група рачуна 46).</p>
				<p>32. Под ознаком АОП 0410 – Текуће пореске обавезе, исказују се обавезе за порез на добит (рачун 455).</p>
				<p>33. Под ознаком АОП 0411 – Одложене пореске обавезе, исказују се одложене пореске обавезе пренете из претходне године и пореске обавезе креиране у току године (група рачуна 47).</p>
				<p>34. Под ознаком АОП 0412 – Новац у оптицају, исказују се стање и промене готовог новца у оптицају (рачун 890).</p>
				<p>35. Под ознаком АОП 0413 – Остале обавезе, исказују се остале обавезе у динарима и страној валути, обавезе по основу зарада и накнада зарада, укључујући и резервисања у вези са запосленима у динарима, обавезе за порез на додату вредност и друге порезе и доприносе. У оквиру ове позиције исказују се и све обавезе по основу камата, накнада и провизија укључујући и пасивна временска разграничења у вези са осталим обавезама (групе рачуна 43, 44 и 53, као и рачуни 426, 427, 526, 527, 456, 457, 491, 492, 494, 495, 591, 592, 594 и 595).</p>
				<p>36. Под ознаком АОП 0414 – Укупно обавезе, исказују се позиције АОП од 0401 до 0413.</p>
				<p>37. Под ознаком АОП 0415 – Државни капитал, исказује се основни капитал Народне банке Србије (рачун 804).</p>
				<p>38. Под ознаком АОП 0416 – Резерве, исказују се резерве из добити и остале формиране резерве, укључујући и ревалоризационе резерве (групе рачуна 81 и 82) када њихов збир даје потражни салдо. </p>
				<p>39. Под ознаком АОП 0417 – Нереализовани губици, исказују се нереализовани губици по основу компоненти осталог резултата (рачуни групе 81 и 82) када њихов збир даје дуговни салдо.</p>
				<p>40. Под ознаком АОП 0418 – Добитак, исказују се нераспоређени добитак у текућој години и добитак у ранијим годинама (група рачуна 83).</p>
				<p>41. Под ознаком АОП 0419 – Губитак, исказују се губитак у текућој години, губитак у ранијим годинама и губитак изнад износа капитала. (група рачуна 84).</p>
				<p>42. Под ознаком АОП 0420 – Укупно капитал, исказује се укупан капитал Народне банке Србије.</p>
				<p>43. Под ознаком АОП 0421 – Укупaн недостатак капитала, исказује се негативан капитал Народне банке Србије.</p>
				<p>44. Под ознаком АОП 0422 – Укупно пасива, исказује се укупна пасива Народне банке Србије.</p>
				<p>45. При изради финансијског извештаја, под ознакама АОП од 0001 до 0017 у активи, као и од 0401 до 0413 и од 0415 до 0419 у пасиви – подаци се уносе са одговарајућих група рачуна и рачуна означених у колони 1 обрасца <span class="italik">Биланс стања</span>. За период за који се саставља финансијски извештај, подаци се уносе у колоне 5 и 6 активе и пасиве узимањем стања с рачуна на крају периода за који се обрачун саставља. У колону 7 активе и пасиве уносе се подаци претходне године (почетно стање претходне године).</p>
				<p>46. Ако су подаци претходне године кориговани у складу с прописима, у колону 6 уносе се тако кориговани подаци.</p>
				<p class="clan">III. САДРЖИНА ПОЗИЦИЈА У ОБРАСЦУ БИЛАНС УСПЕХА</p>
				<p>47. У образац <span class="italik">Биланс успеха</span> Народна банка Србије уноси податке у колоне 5 и 6, према садржини група рачуна и рачуна означених у колони 1 тог обрасца.</p>
				<p>48. Под ознаком АОП 1001 – Приходи од камата, исказују се обрачунати приходи од редовних и затезних камата у текућем обрачунском периоду, независно од момента доспећа за наплату, који укључују и приходе од наплаћене евиденционе камате према врсти пласмана на који су обрачунати (група рачуна 70).</p>
				<p>49. Под ознаком АОП 1002 – Расходи камата, исказују се обрачунати расходи редовних и затезних камата у текућем обрачунском периоду, независно од момента доспећа за плаћање (група рачуна 60).</p>
				<p>50. Под ознаком АОП 1003 – Нето приход по основу камата, исказује се разлика између позиција АОП 1001 и 1002.</p>
				<p>51. Под ознаком АОП 1004 – Нето расход по основу камата, исказује се разлика између позиција АОП 1002 и 1001.</p>
				<p>52. Под ознаком АОП 1005 – Приходи од накнада и провизија, исказују се приходи од накнада и провизија обрачунати у текућем обрачунском периоду, независно од момента њихове наплате (група рачуна 71).</p>
				<p>53. Под ознаком АОП 1006 – Расходи од накнада и провизија, исказују се обрачунати расходи накнада и провизија у текућем обрачунском периоду, независно од момента њиховог плаћања (група рачуна 61).</p>
				<p>54. Под ознаком АОП 1007 – Нето приход по основу накнада и провизија, исказује се разлика између позиција АОП 1005 и 1006.</p>
				<p>55. Под ознаком АОП 1008 – Нето расход по основу накнада и провизија, исказује се разлика између позиција АОП 1006 и 1005.</p>
				<p>56. Под ознаком АОП 1009 – Нето добитак по основу финансијских инструмената који се вреднују по фер вредности кроз биланс успеха, исказује се нето позитиван ефекат по основу престанка признавања финансијских инструмената који се вреднују по фер вредности кроз биланс успеха (рачуни 720 и 620), по основу ефеката промене вредности деривата, изузев деривата намењених заштити од ризика (рачуни 774 и 674), по основу промене вредности финансијских средстава која се вреднују по фер вредности кроз биланс успеха (рачуни 776 и 676) и по основу промене вредности финансијских обавеза које се вреднују по фер вредности кроз биланс успеха (рачуни 777 и 677).</p>
				<p>57. Под ознаком АОП 1010 – Нето губитак по основу финансијских инструмената који се вреднују по фер вредности кроз биланс успеха, исказује се нето негативан ефекат по основу престанка признавања финансијских инструмената који се вреднују по фер вредности кроз биланс успеха (рачуни 620 и 720), по основу ефеката промене вредности деривата, изузев деривата намењених заштити од ризика (рачуни 674 и 774), по основу промене вредности финансијских средстава која се вреднују по фер вредности кроз биланс успеха (рачуни 676 и 776) и по основу промене вредности финансијских обавеза које се вреднују по фер вредности кроз биланс успеха (рачуни 677 и 777).</p>
				<p>58. Под ознаком АОП 1011 – Нето добитак по основу рекласификације финансијских средстава, исказује се нето позитиван ефекат по основу рекласификације финансијских средстава која се вреднују по фер вредности кроз остали резултат на вредновање по фер вредности кроз биланс успеха (рачуни 728 и 628) и по основу рекласификације финансијских инструмената која се вреднују по амортизованој вредности на вредновање по фер вредности кроз биланс успеха (рачуни 727 и 627).</p>
				<p>59. Под ознаком АОП 1012 – Нето губитак по основу рекласификације финансијских средстава, исказује се нето негативан ефекат по основу рекласификације финансијских средстава која се вреднују по фер вредности кроз остали резултат на вредновање по фер вредности кроз биланс успеха (рачуни 628 и 728) и по основу рекласификације финансијских средстава који се вреднују по амортизованој вредности на вредновање по фер вредности кроз биланс успеха (рачуни 627 и 727).</p>
				<p>60. Под ознаком АОП 1013 – Нето добитак по основу заштите од ризика, исказује се нето позитиван ефекат по основу промене вредности деривата намењених заштити од ризика (рачуни 775 и 675) и по основу промене вредности ставки које су предмет заштите од ризика (рачуни 770 и 670).</p>
				<p>61. Под ознаком АОП 1014 – Нето губитак по основу заштите од ризика, исказује се нето негативан ефекат по основу промене вредности деривата намењених заштити од ризика (рачуни 675 и 775) и по основу промене вредности ставки које су предмет заштите од ризика (рачуни 670 и 770).</p>
				<p>62. Под ознаком АОП 1015 – Нето добитак по основу престанка признавања финансијских средстава која се вреднују по фер вредности кроз остали резултат, исказује се позитиван ефекат по основу престанка признавања финансијских средстава која се вреднују по фер вредности кроз остали резултат (рачуни 721 и 621). </p>
				<p>63. Под ознаком АОП 1016 – Нето губитак по основу престанка признавања финансијских средстава која се вреднују по фер вредности кроз остали резултат, исказује се нето негативан ефекат по основу престанка признавања финансијских средстава која се вреднују по фер вредности кроз остали резултат (рачуни 621 и 721).</p>
				<p>64. Под ознаком АОП 1017 – Нето добитак по основу престанка признавања финансијских инструмената који се вреднују по амортизованој вредности, исказује се позитиван ефекат по основу престанка признавања финансијских инструмената који се вреднују по амортизованој вредности (рачуни 726 и 626).</p>
				<p>65. Под ознаком АОП 1018 – Нето губитак по основу престанка признавања финансијских инструмената који се вреднују по амортизованој вредности, исказује се негативан ефекат по основу престанка признавања финансијских инструмената који се вреднују по амортизованој вредности (рачуни 626 и 726).</p>
				<p>66. Под ознаком АОП 1019 – Нето добитак по основу престанка признавања инвестиција, исказује се позитиван ефекат по основу престанка признавања инвестиција (рачуни 723 и 623).</p>
				<p>67. Под ознаком АОП 1020 – Нето губитак по основу престанка признавања инвестиција, исказује се негативан ефекат по основу престанка признавања инвестиција (рачуни 623 и 723).</p>
				<p>68. Под ознаком АОП 1021 – Нето приход од курсних разлика и ефеката уговорене валутне клаузуле, исказује се позитиван ефекат прихода и расхода од курсних разлика (групе рачуна 78 и 68).</p>
				<p>69. Под ознаком АОП 1022 – Нето расход по основу курсних разлика и ефеката уговорене валутне клаузуле, исказује се негативан ефекат прихода и расхода од курсних разлика (групе рачуна 68 и 78).</p>
				<p>70. Под ознаком АОП 1023 – Нето приход по основу умањења обезвређења, исказује се нето позитиван ефекат по основу укидања индиректних отписа финансијских средстава која се вреднују по амортизованој вредности (рачуни 750 и 650), по основу укидања резервисања за ванбилансне позиције (рачуни 751 и 651), по основу укидања умањења вредности финансијских средстава која се вреднују по фер вредности кроз остали резултат (рачуни 756 и 656), по основу наплаћених отписаних потраживања (рачуни 760 и 660) и по основу модификација финансијских инструмента (729 и 629).</p>
				<p>71. Под ознаком АОП 1024 – Нето расход по основу обезвређења, исказује се нето негативан ефекат по основу извршене исправке вредности финансијских средстава која се вреднују по амортизованој вредности (рачуни 650 и 750), по основу извршене исправке вредности и умањења вредности финансијских средстава која се вреднују по фер вредности кроз остали резултат (рачуни 656 и 756), по основу извршених резервисања за ванбилансне позиције (рачуни 651 и 751), по основу ефеката отписа ненаплативих потраживања (рачуни 660 и 760) и по основу модификација финансијских инструмената (рачуни 629 и 729).</p>
				<p>72. Под ознаком АОП 1025 – Остали пословни приходи, исказују се добици по основу осталих прихода оперативног пословања (група рачуна 74), приходи од дивиденди и остали приходи од учешћа (рачун 766).</p>
				<p>73. Под ознаком АОП 1026 – Укупан нето пословни приход, исказује се позитиван ефекат позиција АОП (1003 – 1004 + 1007 – 1008 + 1009 – 1010 + 1011 – 1012 + 1013 – 1014 + 1015 – 1016 + 1017 – 1018 + 1019 – 1020 + 1021 – 1022 + 1023 – 1024 + 1025).</p>
				<p>74. Под ознаком АОП 1027 – Укупан нето пословни расход, исказује се негативан ефекат позиција АОП (1003 – 1004 + 1007 – 1008 + 1009 – 1010 + 1011 – 1012 + 1013 – 1014 + 1015 – 1016 + 1017 – 1018 + 1019 – 1020 + 1021 – 1022 + 1023 – 1024 + 1025).</p>
				<p>75. Под ознаком АОП 1028 – Трошкови зарада и накнада зарада и остали лични расходи, исказују се трошкови обрачунатих нето зарада и накнада зарада, трошкови пореза и доприноса на зараде и накнаде зарада и трошкови накнада за привремене и повремене послове, независно од момента плаћања (група рачуна 63), као и повећања/смањења износа резервисања за пензије и друга резервисања (рачуни 655 и 755).</p>
				<p>76. Под ознаком АОП 1029 – Трошкови амортизације, исказују се трошкови амортизације нематеријалних улагања, основних средстава и инвестиционих некретнина (рачун 642).</p>
				<p>77. Под ознаком АОП 1030 – Остали приходи, исказују се смањење износа резервисања за покриће обавеза насталих као резултат прошлих догађаја и остала резервисања (рачуни 752 и 753), приходи од смањења осталих обавеза по основу закона, вансудског поравнања и сл. (рачун 762), документовани добици од вишкова који се утврде комисијски или на други начин (рачун 767), приходи од наплаћених пенала, наплаћене накнаде штете, приходи од исправке материјално безначајних грешака у ранијим периодима и остали приходи (рачун 768), позитивни ефекти промене вредности осталих средстава, инвестиционих некретнина и нематеријалне имовине (рачун 773) и позитиван ефекат продаје основних средстава и нематеријалне имовине (рачун 761). </p>
				<p>78. Под ознаком АОП 1031 – Остали расходи, исказују се расходи оперативног пословања, без трошкова амортизације (група рачуна 64 без 642), повећање износа резервисања за покриће обавеза насталих као резултат прошлих догађаја и остала резервисања (рачуни 652 и 653), неотписана вредност и додатни трошкови расходовања основних средстава и нематеријалне имовине (рачун 662), документовани губици по основу мањкова и штета који се утврде комисијски или на други начин (рачун 667), отпис застарелих залиха, казне, пенали и накнада штете, расходи од исправке материјално безначајних износа грешака у ранијим периодима и остали расходи (рачун 668), негативни ефекти промене вредности основних средстава, инвестиционих некретнина и нематеријалне имовине (рачун 673) и негативан ефекат продаје основних средстава и нематеријалне имовине (рачун 661).</p>
				<p>79. Под ознаком АОП 1032 – Добитак пре опорезивања, исказује се позитиван ефекат позиција АОП (1026 – 1027 – 1028 – 1029 + 1030 – 1031).</p>
				<p>80. Под ознаком АОП 1033 – Губитак пре опорезивања, исказује се негативан ефекат позиција АОП (1026 – 1027 – 1028 – 1029 + 1030 – 1031).</p>
				<p>81. Под ознаком АОП 1034 – Порез на добит, исказује се порез на добит периода (рачун 850).</p>
				<p>82. Под ознаком АОП 1035 – Добитак по основу одложених пореза, исказује се добитак од креираних одложених пореских средстава и смањења одложених пореских обавеза (рачун 861).</p>
				<p>83. Под ознаком АОП 1036 – Губитак по основу одложених пореза, исказује се губитак по основу смањења одложених пореских средстава и креирања одложених пореских обавеза (рачун 860).</p>
				<p>84. Под ознаком АОП 1037 – Добитак након опорезивања, исказује се позитиван ефекат позиција АОП (1032 – 1033 – 1034 + 1035 – 1036).</p>
				<p>85. Под ознаком АОП 1038 – Губитак након опорезивања, исказује се негативан ефекат позиција АОП (1032 – 1033 – 1034 + 1035 – 1036).</p>
				<p>86. Под ознаком АОП 1039 – Нето добитак пословања које се обуставља, исказује се позитиван ефекат по основу пословања које се обуставља (рачуни 769 и 669).</p>
				<p>87. Под ознаком АОП 1040 – Нето губитак пословања које се обуставља, исказује се негативан ефекат по основу пословања које се обуставља (рачуни 669 и 769).</p>
				<p>88. Под ознаком АОП 1041 – Резултат периода – добитак, исказује се позитиван ефекат позиција АОП (1037 – 1038 + 1039 – 1040).</p>
				<p>89. Под ознаком АОП 1042 – Резултат периода – губитак, исказује се негативан ефекат позиција АОП (1037 – 1038 + 1039 – 1040).</p>
				<p>90. Подаци се са одговарајућих група рачуна и рачуна означених у колони 1 уносе тако што се у колону 5 (Текућа година) уносе подаци с рачуна на крају периода за који се обрачун саставља, док се у колону 6 (Претходна година) уносе подаци обрачуна одговарајућег периода претходне године.</p>
				<p>91. Ако су подаци претходне године кориговани у складу с прописима, у колону 6 уносе се тако кориговани подаци.</p>
				<p class="clan">IV. САДРЖИНА ПОЗИЦИЈА У ОБРАСЦУ ИЗВЕШТАЈ <br>О ОСТАЛОМ РЕЗУЛТАТУ</p>
				<p>92. У обрасцу <span class="italik">Извештај о осталом резултату</span>, Народна банка Србије у колоне 5 и 6 уноси одговарајуће податке о променама које се односе на извештајни период, према садржини група рачуна и рачуна означених у колони 1 тог обрасца.</p>
				<p>Подаци из става 1. ове тачке на позицијама АОП од 2003 до 2016 уносе се без ефеката обрачунатог пореза.</p>
				<p>93. Под ознаком АОП 2001 – Добитак периода, исказује се износ добитка периода исказан у обрасцу <span class="italik">Биланс успеха</span> (АОП 1041), а под ознаком АОП 2002 – Губитак периода – износ губитка периода исказан у том обрасцу (АОП 1042).</p>
				<p>94. У оквиру дела <span class="italik">Извештаја о осталом резултату</span> који се односи на компоненте осталог резултата које не могу бити рекласификоване у добитак или губитак, исказују се позиције АОП од 2003 до 2010.</p>
				<p>95. Под ознаком АОП 2003 – Повећање ревалоризационих резерви по основу нематеријалне имовине и основних средстава, исказује се повећање ревалоризационих резерви по основу нематеријалне имовине и основних средстава (рачун 820).</p>
				<p>96. Под ознаком АОП 2004 – Смањење ревалоризационих резерви по основу нематеријалне имовине и основних средстава, исказује се смањење ревалоризационих резерви по основу нематеријалне имовине, некретнина, постројења и опреме (рачун 820).</p>
				<p>97. Под ознаком АОП 2005 – Позитивни ефекти промене вредности власничких инструмената који се вреднују по фер вредности кроз остали резултат, исказују се позитивни ефекти промене вредности власничких инструмената који се вреднују по фер вредности кроз остали резултат у складу са МСФИ 9 (рачун 821).</p>
				<p>98. Под ознаком АОП 2006 – Негативни ефекти промене вредности власничких инструмената који се вреднују по фер вредности кроз остали резултат, исказују се негативни ефекти промене вредности власничких инструмената који се вреднују по фер вредности кроз остали резултат у складу са МСФИ 9 (рачун 821). </p>
				<p>99. Под ознаком АОП 2007 – Актуарски добици, исказују се актуарски добици по основу планова дефинисаних примања, а под ознаком АОП 2008 – Актуарски губици, исказују се актуарски губици по основу тих планова (рачун 822).</p>
				<p>100. Под ознаком АОП 2009 – Позитивни ефекти промена вредности по основу других компоненти осталог резултата које не могу бити рекласификоване у добитак или губитак, исказују се остали нереализовани добици који се исказују у оквиру осталог резултата у складу са захтевима стандарда МРС и МСФИ и који не могу бити рекласификовани у добитак или губитак (рачун 825), а под ознаком АОП 2010 – Негативни ефекти промена вредности по основу других компоненти осталог резултата које не могу бити рекласификоване у добитак или губитак, исказују се остали нереализовани губици који се исказују у оквиру осталог резултата у складу са захтевима МРС И МСФИ и који не могу бити рекласификовани у добитак или губитак (рачун 825).</p>
				<p>101. У оквиру дела <span class="italik">Извештаја о осталом резултату</span> који се односи на компоненте осталог резултата које могу бити рекласификоване у добитак или губитак, исказују се позиције АОП од 2011 до 2016.</p>
				<p>102. Под ознаком АОП 2011 – Позитивни ефекти промене вредности дужничких инструмената који се вреднују по фер вредности кроз остали резултат, исказују се позитивни ефекти промене вредности дужничких инструмената који се вреднују по фер вредности кроз остали резултат у складу са МСФИ 9 (рачун 823), а под ознаком АОП 2012 – негативни ефекти промене вредности дужничких инструмената који се вреднују по фер вредности кроз остали резултат, исказују се негативни ефекти тих промена (рачун 823).</p>
				<p>103. Под ознаком АОП 2013 – Добици по основу инструмената намењених заштити од ризика новчаних токова, исказују се позитивни ефекти промена по основу инструмената намењених заштити од ризика новчаних токова у складу са МСФИ 9 (рачун 824), а под ознаком АОП 2014 – Губици по основу инструмената намењених заштити од ризика новчаних токова – негативни ефекти по том основу (рачун 824).</p>
				<p>104. Под ознаком АОП 2015 – Позитивни ефекти промена вредности по основу других компоненти осталог резултата које могу бити рекласификоване у добитак или губитак, исказују се позитивни ефекти промене вредности по основу других компоненти осталог резултата у складу са захтевима стандарда МРС и МСФИ које могу бити рекласификоване у добитак или губитак (рачун 826), а под ознаком АОП 2016 – Негативни ефекти промена вредности по основу других компоненти осталог резултата које могу бити рекласификоване у добитак или губитак – негативни ефекти те промене (рачун 826).</p>
				<p>105. Под ознаком АОП 2017 – Добитак по основу пореза који се односи на остали резултат периода, исказују се позитивни ефекти пореза евидентираног на рачунима групе 82, обрачунатог применом прописане стопе пореза на добит на све компоненте осталог резултата периода исказане на позицијама АОП од 2003 до 2016, а под ознаком АОП 2018 – Губитак по основу пореза који се односи на остали резултат периода – негативни ефекти пореза евидентираног на рачунима групе 82, обрачунатог по том основу.</p>
				<p>106. Под ознаком АОП 2019 – Укупан позитиван остали резултат периода, исказује се укупан остали резултат периода ако је позитиван (АОП 2003 – АОП 2004 + АОП 2005 – АОП 2006 + АОП 2007 – АОП 2008 + АОП 2009 – АОП 2010 + АОП 2011 – АОП 2012 + АОП 2013 – АОП 2014 + АОП 2015 – АОП 2016 + АОП 2017 – АОП 2018 ≥ 0), а под ознаком АОП 2020 – Укупан негативан остали резултат периода – укупан остали резултат периода ако је негативан (АОП 2003 – АОП 2004 + АОП 2005 – АОП 2006 + АОП 2007 – АОП 2008 + АОП 2009 – АОП 2010 + АОП 2011 – АОП 2012 + АОП 2013 – АОП 2014 + АОП 2015 – АОП 2016 + АОП 2017 – АОП 2018 &lt; 0).</p>
				<p>107. Под ознаком АОП 2021 – Укупан позитиван резултат периода, исказује се укупан резултат периода ако је позитиван (АОП 2001 – АОП 2002 + АОП 2019 – АОП 2020 ≥ 0), а под ознаком АОП 2022 – Укупан негативан резултат периода – укупан резултат периода ако је негативан (АОП 2001 – АОП 2002 + АОП 2019 – АОП 2020 &lt; 0).</p>
				<p class="clan">V. САДРЖИНА ПОЗИЦИЈА У ОБРАСЦУ ИЗВЕШТАЈ О ПРОМЕНАМА НА КАПИТАЛУ</p>
				<p>108. У образац Извештај о променама на капиталу, Народна банка Србије уноси податке о стању и променама на капиталу за претходну и текућу годину у колонама од 2 до 9.</p>
				<p>109. Подаци из тачке 108. ове одлуке уносе се у колоне 4 и 5 као почетно стање (редни бр. 1. и 19) зависно од укупног стања салда на рачунима групе 82. Када је кориговано почетно стање резерви исказано у колони 4 (редни бр. 4. и 22) а Народна банка Србије је остварила укупан негативан остали резултат периода изнад тог износа резерви (редни бр. 6. и 24) – тај резултат исказује се у колони 4 само до висине исказаног коригованог почетног стања (АОП 4050 и 4057), а остатак се исказује на одговарајућој позицији у колони 5 (АОП 4064 и 4071). Када је кориговано почетно стање резерви исказано у колони 5 (редни бр. 4. и 22) а Народна банка Србије је остварила укупан позитиван остали резултат периода изнад тог износа резерви (редни бр. 5. и 23) – тај резултат исказује се у колони 5 само до висине исказаног коригованог почетног стања (АОП 4063 и 4070), а остатак се исказује на одговарајућој позицији у колони 4 (АОП 4049 и 4056).</p>
				<p>110. Под ознакама АОП од 4001 до 4138, Народна банка Србије уноси податке са одговарајућих група рачуна и рачуна назначених у колонама од 2 до 9, а на основу описа позиција датих у колони 1, редни бр. од 1. до 36.</p>
				<p class="clan">VI. САДРЖИНА ПОЗИЦИЈА У ОБРАСЦУ ИЗВЕШТАЈ О ТОКОВИМА ГОТОВИНЕ</p>
				<p>111. При попуњавању обрасца <span class="italik">Извештај о токовима готовине</span>, у колону 4 уносе се подаци за одговарајући период претходне године, а у колону 3 – подаци за текућу годину.</p>
				<p class="bold">1. Токови готовине из пословних активности</p>
				<p>112. Под ознаком АОП 3001 – Приливи готовине из пословних активности, уписује се податак о укупном приливу готовине с позиција под ознакама АОП од 3002 до 3005.</p>
				<p>113. Под ознаком АОП 3002 – Приливи од камата, исказују се приливи готовине по основу наплате активних камата.</p>
				<p>114. Под ознаком АОП 3003 – Приливи од накнада, исказују се приливи од наплате свих накнада и провизија из редовног пословања Народне банке Србије.</p>
				<p>115. Под ознаком АОП 3004 – Приливи по основу осталих пословних активности, исказују се приливи готовине од продаје производа и услуга (изузев накнада и провизија) и закупнина, као и други приливи готовине из редовног пословања.</p>
				<p>116. Под ознаком АОП 3005 – Приливи од дивиденди и учешћа у добитку, исказују се износи наплаћених приноса по основу инвестирања у виду дивиденди и учешћа у добитку.</p>
				<p>117. Под ознаком АОП 3006 – Одливи готовине из пословних активности, уписује се податак о укупном одливу готовине с позиција под ознакама АОП од 3007 до 3009.</p>
				<p>118. Под ознаком АОП 3007 – Одливи по основу камата, исказују се одливи готовине по основу плаћања пасивних камата.</p>
				<p>119. Под ознаком АОП 3008 – Одливи по основу накнада, исказују се износи плаћених накнада и провизија из редовног пословања Народне банке Србије.</p>
				<p>120. Под ознаком АОП 3009 – Одливи по основу трошкова пословања, исказују се износи исплаћених бруто зарада, накнада зарада, накнада за привремене и повремене послове и других личних расхода, износи исплаћених пореза, доприноса и других дажбина, као и одливи по основу набавке материјала, исплате за извршене услуге и друге нематеријалне трошкове и исплате по основу осталих трошкова пословања, у току обрачунског периода.</p>
				<p>121. Под ознаком АОП 3010 – Нето прилив готовине из пословних активности пре повећања или смањења финансијских средстава и финансијских обавеза, исказује се разлика између позиција АОП 3001 – Приливи готовине из пословних активности и АОП 3006 – Одливи готовине из пословних активности.</p>
				<p>122. Под ознаком АОП 3011 – Нето одлив готовине из пословних активности пре повећања или смањења финансијских средстава и финансијских обавеза, исказује се разлика између позиција АОП 3006 – Одливи готовине из пословних активности и АОП 3001 – Приливи готовине из пословних активности.</p>
				<p>123. Под ознаком АОП 3012 – Смањење финансијских средстава и повећање финансијских обавеза, уписује се податак о укупном приливу готовине с позиција АОП од 3013 до 3018.</p>
				<p>124. Под ознакама АОП 3013, 3014 и 3015 исказују се нето смањења потраживања по основима означеним у називима тих позиција. Нето смањење потраживања представља негативну разлику између укупног износа нових потраживања и укупног износа потраживања наплаћених у обрачунском периоду.</p>
				<p>125. Под ознакама АОП 3016, 3017 и 3018 исказују се нето повећања финансијских обавеза по основима означеним у називима тих позиција. Нето повећање финансијских обавеза представља позитивну разлику између укупног износа нових финансијских обавеза и укупног износа финансијских обавеза исплаћених у обрачунском периоду.</p>
				<p>126. Под ознаком АОП 3019 – Повећање финансијских средстава и смањење финансијских обавеза, уписује се податак о укупном одливу готовине с позиција АОП од 3020 до 3025.</p>
				<p>127. Под ознакама АОП 3020, 3021 и 3022 исказују се нето повећања потраживања по основима означеним у називима тих позиција. Нето повећање потраживања представља позитивну разлику између укупног износа нових потраживања и укупног износа потраживања наплаћених у обрачунском периоду.</p>
				<p>128. Под ознакама АОП 3023, 3024 и 3025 исказују се нето смањења финансијских обавеза по основима означеним у називима тих позиција. Нето смањење финансијских обавеза представља негативну разлику између укупног износа нових финансијских обавеза и укупног износа финансијских обавеза исплаћених у обрачунском периоду.</p>
				<p>129. Под ознаком АОП 3026 – Нето прилив готовине из пословних активности пре пореза на добит, исказује се збир разлика износа исказаних на позицијама АОП 3010 и 3011 и на позицијама АОП 3012 и 3019.</p>
				<p>130. Под ознаком АОП 3027 – Нето одлив готовине из пословних активности пре пореза на добит, исказује се збир разлика износа исказаних на позицијама АОП 3011 и 3010 и на позицијама АОП 3019 и 3012.</p>
				<p>131. Под ознаком АОП 3028 – Плаћени порез на добит, исказују се износи плаћених аконтација пореза на добит у току извештајног периода и по коначном обрачуну за претходну годину, умањени за повраћаје извршене у току обрачунског периода.</p>
				<p>132. Под ознаком АОП 3029 – Пренос у буџет Републике Србије, исказују се износи пренети у буџет Републике Србије.</p>
				<p>133. Под ознаком АОП 3030 – Нето прилив готовине из пословних активности, исказује се разлика износа исказаног под ознаком АОП 3026 и износа исказаних под ознакама АОП 3027, 3028 и 3029.</p>
				<p>134. Под ознаком АОП 3031 – Нето одлив готовине из пословних активности, исказује се разлика између збира износа на позицијама АОП 3029, 3028 и 3027 и износа исказаног под ознаком АОП 3026.</p>
				<p class="bold">2. Токови готовине из активности инвестирања</p>
				<p>135. Под ознаком АОП 3032 – Приливи готовине из активности инвестирања, уписује се податак о укупном приливу готовине с позиција АОП од 3033 до 3037.</p>
				<p>136. Под ознаком АОП 3033 – Приливи од улагања у инвестиционе хартије од вредности, исказују се наплаћени износи улагања у инвестиционе хартије од вредности.</p>
				<p>137. Под ознаком АОП 3034 – Приливи од продаје инвестиција, исказују се износи наплаћени продајом инвестиција, односно удела (учешћа).</p>
				<p>138. Под ознаком АОП 3035 – Приливи од продаје нематеријалне имовине, некретнина, постројења и опреме, исказују се износи наплаћени продајом поједине нематеријалне имовине и основних средстава.</p>
				<p>139. Под ознаком АОП 3036 – Приливи од продаје инвестиционих некретнина, исказују се износи наплаћени продајом инвестиционих некретнина Народне банке Србије.</p>
				<p>140. Под ознаком АОП 3037 – Остали приливи из активности инвестирања, исказују се износи који су наплаћени из осталих активности инвестирања Народне банке Србије.</p>
				<p>141. Под ознаком АОП 3038 – Одливи готовине из активности инвестирања, исказује се укупан одлив готовине с позиција АОП од 3039 до 3043.</p>
				<p>142. Под ознаком АОП 3039 – Одливи по основу улагања у инвестиционе хартије од вредности, исказују се исплате по основу улагања у инвестиционе хартије од вредности.</p>
				<p>143. Под ознаком АОП 3040 – Одливи за куповину инвестиција, исказују се одливи по основу куповине инвестиција, односно удела (учешћа).</p>
				<p>144. Под ознаком АОП 3041 – Одливи за куповину нематеријалне имовине, некретнина, постројења и опреме, исказују се износи исплаћени по основу прибављања поједине нематеријалне имовине и основних средстава.</p>
				<p>145. Под ознаком АОП 3042 – Одливи по основу набавке инвестиционих некретнина, исказују се износи исплаћени по основу набавке инвестиционих некретнина Народне банке Србије.</p>
				<p>146. Под ознаком АОП 3043 – Остали одливи из активности инвестирања, исказују се износи који су исплаћени из осталих активности инвестирања Народне банке Србије.</p>
				<p>147. Под ознаком АОП 3044 – Нето прилив готовине из активности инвестирања, исказује се разлика између позиција АОП 3032 – Приливи готовине из активности инвестирања и АОП 3038 – Одливи готовине из активности инвестирања.</p>
				<p>148. Под ознаком АОП 3045 – Нето одлив готовине из активности инвестирања, исказује се разлика између позиција АОП 3038 – Одливи готовине из активности инвестирања и АОП 3032 – Приливи готовине из активности инвестирања.</p>
				<p class="bold">3. Токови готовине из активности финансирања</p>
				<p>149. Под ознаком АОП 3046 – Приливи готовине из активности финансирања, уписује се податак о укупном приливу готовине с позиција АОП од 3047 до 3049.</p>
				<p>150. Под ознаком АОП 3047 – Приливи готовине по основу узетих кредита, исказује се износ примљених кредита у току обрачунског периода.</p>
				<p>151. Под ознаком АОП 3048 – Приливи по основу издатих хартија од вредности, исказује се износ прилива готовине по основу издатих хартија од вредности у току обрачунског периода.</p>
				<p>152. Под ознаком АОП 3049 – Остали приливи из активности финансирања, исказује се износ прилива готовине по основу осталих активности финансирања.</p>
				<p>153. Под ознаком АОП 3050 – Одливи готовине из активности финансирања, уписује се податак о укупном одливу готовине с позиција АОП од 3051 до 3053.</p>
				<p>154. Под ознаком АОП 3051 – Одливи готовине по основу узетих кредита, исказује се износ извршених отплатa кредита у току обрачунског периода.</p>
				<p>155. Под ознаком АОП 3052 – Одливи готовине по основу издатих хартија од вредности, исказује се одлив готовине по основу искупа издатих хартија од вредности.</p>
				<p>156. Под ознаком АОП 3053 – Остали одливи из активности финансирања, исказује се износ одлива готовине по основу осталих активности финансирања.</p>
				<p>157. Под ознаком АОП 3054 – Нето прилив готовине из активности финансирања, исказује се разлика између позиција АОП 3046 – Приливи готовине из активности финансирања и АОП 3050 – Одливи готовине из активности финансирања.</p>
				<p>158. Под ознаком АОП 3055 – Нето одлив готовине из активности финансирања, исказује се разлика између позиција АОП 3050 – Одливи готовине из активности финансирања и АОП 3046 – Приливи готовине из активности финансирања.</p>
				<p class="bold">4. Закључивање извештаја о токовима готовине</p>
				<p>159. Под ознаком АОП 3056 – Свега приливи готовине, исказује се збир износа на позицијама АОП 3001, 3012, 3032 и 3046.</p>
				<p>160. Под ознаком АОП 3057 – Свега одливи готовине, исказује се збир износа на позицијама АОП 3006, 3019, 3028, 3029, 3038 и 3050.</p>
				<p>161. Под ознаком АОП 3058 – Нето повећање готовине, исказује се разлика између износа на позицијама АОП 3056 и 3057.</p>
				<p>162. Под ознаком АОП 3059 – Нето смањење готовине, исказује се разлика између износа на позицијама АОП 3057 и 3056.</p>
				<p>163. Под ознаком АОП 3060 – Готовина и готовински еквиваленти на почетку године, исказује се износ готовине на дан отварања биланса обрачунског периода.</p>
				<p>164. Под ознаком АОП 3061 – Позитивне курсне разлике, исказује се износ позитивних курсних разлика на дан биланса.</p>
				<p>165. Под ознаком АОП 3062 – Негативне курсне разлике, исказује се износ негативних курсних разлика на дан биланса.</p>
				<p>166. Под ознаком АОП 3063 – Готовина и готовински еквиваленти на крају периода, исказује се износ готовине на крају обрачунског периода (АОП 3058 – АОП 3059 + АОП 3060 + АОП 3061 – АОП 3062).</p>
				<p class="clan">VII. НАПОМЕНЕ УЗ ФИНАНСИЈСКЕ ИЗВЕШТАЈЕ</p>
				<p>167. Напомене уз финансијске извештаје садрже описе или рашчлањавања ставки обелодањених у извештајима из тачке 1. ове одлуке, примењене рачуноводствене политике и информације о ставкама које се нису квалификовале за признавање у тим извештајима а значајне су за оцену финансијског положаја и успешности пословања правног лица, као и остале информације у складу са захтевима стандарда МСФИ.</p>
				<p>168. Народна банка Србије обавезна је да у оквиру напомена из тачке 167. ове одлуке обелодани и неусаглашена потраживања, обавезе у укупном износу и друге информације у складу са одредбама Закона о рачуноводству.</p>
				<p class="clan">VIII. ЗАВРШНЕ ОДРЕДБЕ</p>
				<p>169. Одредбе ове одлуке примењују се на финансијске извештаје који се састављају након почетка примене ове одлуке.</p>
				<p>170. Даном почетка примене ове одлуке престаје да важи Одлука о садржају и форми образаца финансијских извештаја за Народну банку Србије („Службени гласник РС”, бр. 71/14 и 135/14).</p>
				<p>171. Ова одлука ступа на снагу осмог дана од дана објављивања у „Службеном гласнику Републике Србије” и примењује се од 1. јануара 2018. године.</p>
				<p class="potpis">О. број 10</p>
				<p class="potpis">У Београду, 1. децембра 2017. године</p>
				<p class="potpis">Гувернер</p>
				<p class="potpis">Народне банке Србије,</p>
				<p class="potpis">др <span class="bold">Јоргованка Табаковић, </span>с.р.</p>
				<p>&nbsp;</p>
				<p class="clan" style="text-align: right">Прилози</p>
				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=424418&amp;regactid=424418" target="_blank">
				Прилог 1 - Биланс стања</a></p>
				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=424418&amp;regactid=424418" target="_blank">
				Прилог 2 - Биланс успеха</a></p>
				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/3.html&amp;doctype=reg&amp;abc=cba&amp;eli=true&amp;eliActId=424418&amp;regactid=424418" target="_blank">
				Прилог 3 - Извештај о осталом резултату</a></p>
				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/4.html&amp;doctype=reg&amp;abc=cba&amp;eli=true&amp;eliActId=424418&amp;regactid=424418" target="_blank">
				Прилог 4 - Извештај о променама на капиталу</a></p>
				<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/5.html&amp;doctype=reg&amp;abc=cba&amp;eli=true&amp;eliActId=424418&amp;regactid=424418" target="_blank">
				Прилог 5 - Извештај о токовима готовине</a></p>
	</div>


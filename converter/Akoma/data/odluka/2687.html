


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	</style>


	<div class="story">
			<p class="Basic-Paragraph">На основу члана 17. став 3. Закона о објављивању закона и других прописа и аката („Службени гласник РС”, број 45/13) и члана 23. став 1. тачка 14) Одлуке о усклађивању пословања Јавног предузећа „Службени гласник”, Београд са Законом о јавним предузећима („Службени гласник РС”, бр. 77/16 и 9/17), а у вези са чланом 11. Правилника о методологији и начину утврђивања трошкова пружања јавне услуге („Службени гласник РС”, бр. 14/13, 25/13 – исправка и 99/13), </p>
			<p class="Basic-Paragraph">Надзорни одбор Јавног предузећа „Службени гласник”, на 48. седници од 10. септембра 2018. године, донео је</p>
			<p class="odluka-zakon">ОДЛУКУ</p>
			<p class="odluka-zakon">о висини накнаде за објављивање аката који се обавезно објављују у „Службеном гласнику РС” уз плаћање накнаде и висини накнаде за објављивање аката правних и физичких лица чије објављивање у „Службеном гласнику РС” није обавезно, у 2019. години</p>
			<p class="auto-style1">"Службени гласник РС", број 74 од 5. октобра 
			2018.</p>
			<p class="Basic-Paragraph">1. Утврђује се висина накнаде за објављивање општих и појединачних аката органа и организација тако да износи 288,75 динара без ПДВ-а по куцаном реду текста ако се текст преда у електронској форми, а 428,75 динара без ПДВ-а по куцаном реду текста ако се текст преда у штампаној форми.</p>
			<p class="Basic-Paragraph">2. Утврђује се висина накнаде за објављивање судских огласа и огласа о упису у судски регистар тако да износи 2.843,75 динара без ПДВ-а по огласу ако се текст преда у електронској форми, а 4.287,50 динара без ПДВ-а по огласу ако се текст преда у штампаној форми.</p>
			<p class="Basic-Paragraph">3. Утврђује се висина накнаде за објављивање неважећих исправа и докумената тако да износи:</p>
			<p class="Basic-Paragraph">– 2.843,75 динара без ПДВ-а за неважеће печате и штамбиље;</p>
			<p class="Basic-Paragraph">– 665,00 динара без ПДВ-а по документу за личне карте, путне исправе и исправе странаца;</p>
			<p class="Basic-Paragraph">– 28 евра (без урачунатих трошкова банкарске ино-провизије) по документу за путне исправе издате у дипломатско-конзуларним представништвима Републике Србије;</p>
			<p class="Basic-Paragraph">– 288,75 динара без ПДВ-а по документу за све врсте службених легитимација, меница и чекова, докумената осигуравајућих друштава, јавних исправа основних школа, јавних исправа средњих школа и јавних исправа високошколских установа и других неважећих исправа и докумената.</p>
			<p class="Basic-Paragraph">4. Утврђује се висина накнаде за објављивање јавних позива, јавних конкурса и других обавештења правних и физичких лица тако да износи 288,75 динара без ПДВ-а по куцаном реду текста ако се текст преда у електронској форми, а 428,75 динара без ПДВ-а по куцаном реду текста ако се текст преда у штампаној форми.</p>
			<p class="Basic-Paragraph">5. Висина накнада из тач. 1–4. Одлуке усклађује се на годишњем нивоу.</p>
			<p class="Basic-Paragraph">6. Ова одлука, по добијању сагласности Владе, објављује се у „Службеном гласнику Републике Србије”, ступа на снагу осмог дана од дана њеног објављивања, а примењује се од 1. јануара 2019. године.</p>
			<p class="potpis">Број 01-8882/4</p>
			<p class="potpis">У Београду, 10. септембра 2018. године</p>
			<p class="potpis">Председник Надзорног одбора,</p>
			<p class="potpis"><span class="bold">Новак Недић, </span>с.р.</p>
	</div>


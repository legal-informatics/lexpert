


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p>На основу члана 5. став 1, а у вези са чланом 79. став 1. Закона о јавним предузећима („Службени гласник РС”, број 15/16) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p class="odluka-zakon">ОДЛУКУ</p>
				<p class="odluka-zakon">о усклађивању пословања Јавног предузећа „Eмисиoнa техника и везе” Београд са Законом о јавним предузећима</p>
				<p class="centar">"Службени гласник РС", број 96 од 2. децембра 
				2016.</p>
				<p class="naslov">&nbsp;</p>
				<p class="bold">1. Уводне одредбе</p>
				<p class="clan">Члан 1.</p>
				<p>Јавно предузеће „Eмисиoнa тeхникa и вeзe” Београд (у даљем тексту: Јавно предузеће) основано је Одлуком о оснивању Jaвнoг прeдузeћа за управљање емисионом инфраструктуром („Службени гласник РС”, број 84/09). </p>
				<p class="clan">Члан 2.</p>
				<p>Jaвнo прeдузeћe је уписано у Регистар привредних субјеката у Агенцији за привредне регистре решењем БД 12183/2010 од 16. фебруара 2010. године, под матичним бројем: 21610131.</p>
				<p class="clan">Члан 3.</p>
				<p>Оснивач Јавног предузећа је Република Србија, а права оснивача врши Влада, матични број 07020171 (у даљем тексту: Оснивач).</p>
				<p class="clan">Члaн 4.</p>
				<p>Jaвнo прeдузeће послује под пословним именом: Jaвнo прeдузeћe „Eмисиoнa тeхникa и вeзe” Београд.</p>
				<p>Скрaћeнo пoслoвнo имe Jaвнoг прeдузeћa je: JП ETВ Београд.</p>
				<p>Сeдиштe Jaвнoг прeдузeћa je у Бeoгрaду, Кнeзa Вишeслaвa 88.</p>
				<p class="clan">Члaн 5.</p>
				<p>Јавно предузеће има својство правног лица и права, обавезе и одговорности утврђене законом и овом одлуком.</p>
				<p>Јавно предузеће за своје обавезе одговара целокупном својом имовином.</p>
				<p>Јавно предузеће има печат и штамбиљ, чији се изглед и садржина утврђују статутом Јавног предузећа (у даљем тексту: Статут).</p>
				<p class="bold">2. Делатност Јавног предузећа</p>
				<p class="clan">Члaн 6.</p>
				<p>Прeтeжнa дeлaтнoст Jaвнoг прeдузeћa je: </p>
				<p>– Шифра делатности: 6120.</p>
				<p>– Назив делатности: Бежичне телекомуникације.</p>
				<p>Јавно предузеће поред делатности из става 1. овог члана, обавља и следеће делатности: управљање емисионом инфраструктуром која подразумева активности уређења, опремања, одржавања, унапређења, реконструкције итд.; управљање, одржавање и развијање телекомуникационих веза за дистрибуцију и контрибуцију сигнала; емитовање дигиталног телевизијског сигнала са слободним и условним приступом путем мреже земаљских предајника са свим пратећим сервисима; емитовање радијског програма путем мреже радијских и дигиталних предајника.</p>
				<p>Делатност из става 2. овог члана обухвата и: вршење инвеститорских права на локацијама на којима је предвиђена изградња и реконструкција објеката емисионе инфраструктуре, антенских стубова, вршење инвеститорских права и послова организовања и обављања стручних послова развоја, планирања, пројектовања, изградње, доградње, реконструкције, адаптације, санације, инвестиционог и текућег одржавања емисионих објеката, опреме инсталација, опремања и уређења грађевинског земљишта, комуналном и другом инфраструктуром и одређивање стручног надзора над изградњом објеката емисионе инфраструктуре.</p>
				<p>Jaвнo прeдузeћe oбaвљa и друге дeлaтнoсти које су утврђeнe Стaтутoм, у склaду сa зaкoнoм.</p>
				<p>Јавно предузеће обавља послове спољнотрговинског промета из оквира регистроване делатности.</p>
				<p class="bold">3. Права, обавезе и одговорности Оснивача према Јавном предузећу и Јавног предузећа према Оснивачу</p>
				<p class="clan">Члан 7. </p>
				<p>Оснивач даје сагласност на следеће акте Јавног предузећа:</p>
				<p>1) дугорочне и средњорочне планове пословне стратегије и развоја; </p>
				<p>2) годишњи односно трогодишњи програм пословања;</p>
				<p>3) посебан програм за коришћење средстава из буџета (субвенције, гаранције или друга средства);</p>
				<p>4) Статут;</p>
				<p>5) одлуку о расподели добити, односно одлуку о начину покрића губитка;</p>
				<p>6) одлуку о располагању (прибављање и отуђење) средствима у јавној својини која су пренета у својину јавног предузећа, велике вредности, која је у непосредној функцији обављања делатности од општег интереса, утврђених оснивачким актом;</p>
				<p>7) смањење и повећање капитала;</p>
				<p>8) одлуку о висини накнада за пружање услуга; </p>
				<p>9) акт о исплати стимулације директора и извршног директора;</p>
				<p>10) акт о процени вредности капитала, програм и одлуку о својинској трансформацији;</p>
				<p>11) издавање, продају и куповину удела, као и продају удела у Јавном предузећу или куповину удела или акција у другом предузећу, односно привредном друштву;</p>
				<p>12) давање гаранција, авала, јемстава, залога и других средстава обезбеђења за послове који нису из оквира делатности од општег интереса;</p>
				<p>13) одлуку о избору представника Јавног предузећа у скупштини друштва капитала чији је једини власник Јавно предузеће;</p>
				<p>14) одлуку о избору директора друштва капитала чији је власник Јавно предузеће;</p>
				<p>15) друге акте у складу са законом којим се уређује обављање делатности од општег интереса и оснивачким актом.</p>
				<p>Оснивач даје претходну сагласност на следеће акте Јавног предузећа:</p>
				<p>1) улагање капитала;</p>
				<p>2) одлуку о статусним променама;</p>
				<p>3) оснивање других правних субјеката.</p>
				<p class="clan">Члан 8.</p>
				<p>Годишњи, односно трогодишњи програм пословања доноси се и доставља Оснивачу ради давања сагласности најкасније до 1. децембра текуће године за наредну годину. Јавно предузеће дужно је да дугорочне и средњорочне планове пословне стратегије и развоја и годишњи, односно трогодишњи програм пословања усклади са законом и програмским и планским актима Оснивача.</p>
				<p class="clan">Члан 9.</p>
				<p>Јавно предузеће дужно је да министарству надлежном за послове привреде доставља тромесечне извештаје о реализацији годишњег односно трогодишњег програма пословања, на обрасцу извештаја који пропише министар надлежан за послове привреде, у складу са законом.</p>
				<p class="clan">Члан 10. </p>
				<p>У случају поремећаја у пословању Јавног предузећа, Оснивач предузима мере којима се обезбеђују услови за несметано обављање делатности од општег интереса Јавног предузећа, а нарочито:</p>
				<p>1) промену унутрашње организације; </p>
				<p>2) разрешење органа које именује и именовање привремених органа;</p>
				<p>3) ограничење права располагања појединим средствима у својини Јавног предузећа и у јавној својини;</p>
				<p>4) друге мере одређене законом којим се уређују услови и начин обављања делатности од општег интереса и оснивачким актом.</p>
				<p>За време ратног стања или непосредне ратне опасности Оснивач може у Јавном предузећу утврдити организацију која је потребна за обављање делатности од општег интереса.</p>
				<p class="clan">Члан 11. </p>
				<p>Запослени у Јавном предузећу имају право на штрајк које остварују у складу са законом којим се уређује штрајк, колективним уговором и другим актом.</p>
				<p>У случају штрајка, Јавно предузеће дужно је да обезбеди услове за обављање минимума процеса рада, у складу са законом којим се уређује штрајк и актом Оснивача о одређивању минимума процеса рада у Јавном предузећу.</p>
				<p class="clan">Члан 12.</p>
				<p>У случају да у Јавном предузећу нису обезбеђени услови за остваривање редовног процеса рада услед више силе, министарство надлежно за област којој припада делатност јавног предузећа, ако оцени да могу наступити штетне последице за живот и здравље људи или њихову безбедност и безбедност имовине или друге штетне неотклоњиве последице, поступа у складу са законом.</p>
				<p class="bold">4. Услови и начин утврђивања и распоређивања добити и начин покрића губитака и сношење ризика</p>
				<p class="clan">Члан 13. </p>
				<p>Јавно предузеће послује по тржишним условима.</p>
				<p>Одлуку о расподели добити Јавног предузећа доноси Надзорни одбор, уз сагласност Оснивача, којом се одређује део средстава који се уплаћује у буџет Републике Србије, у складу са законом. </p>
				<p>Одлуку о начину покрића губитка Јавног предузећа доноси Надзорни одбор, уз сагласност Оснивача.</p>
				<p class="bold">5. Комисија за ревизију</p>
				<p class="clan">Члан 14. </p>
				<p>Јавно предузеће има Комисију за ревизију, која има три члана које именује и разрешава Надзорни одбор.</p>
				<p>Председник Комисије за ревизију је независни члан Надзорног одбора.</p>
				<p>Чланови Комисије за ревизију именују се из реда лица која имају одговарајућа стручна знања из области рачуноводства на период од четири године и могу бити поново именовани по истеку мандата. Најмање један члан Комисије за ревизију мора бити лице које је овлашћени ревизор у складу са законом којим се уређује ревизија или које има одговарајућа знања и радно искуство у области финансија и рачуноводства.</p>
				<p>Члан Комисије за ревизију не може бити лице које је:</p>
				<p>1) било ангажовано у вршењу ревизије финансијских извештаја Јавног предузећа у последњих пет година;</p>
				<p>2) члан политичке странке.</p>
				<p class="clan">Члан 15. </p>
				<p>Комисија за ревизију:</p>
				<p>1) припрема, предлаже и проверава спровођење рачуноводствених политика и политика управљања ризицима;</p>
				<p>2) испитује примену рачуноводствених стандарда приликом припреме финансијских извештаја и оцењује садржину финансијских извештаја;</p>
				<p>3) испитује испуњеност услова за израду консолидованих финансијских извештаја;</p>
				<p>4) учествује у поступку избора ревизора Јавног предузећа и предлаже Надзорном одбору кандидата за ревизора;</p>
				<p>5) у случају потребе даје образложени предлог за отказ уговора са ревизором;</p>
				<p>6) врши надзор над поступком ревизије, укључујући и одређивање кључних питања која треба да буду предмет ревизије;</p>
				<p>7) врши проверу независности и објективности ревизора;</p>
				<p>8) врши друге послове које јој повери Надзорни одбор.</p>
				<p>Комисија за ревизију саставља и Надзорном одбору подноси извештаје о питањима из става 1. овог члана најмање једанпут годишње, осим ако Надзорни одбор не одлучи да се сви или поједини извештаји састављају и подносе у краћим временским интервалима.</p>
				<p class="bold">6. Услови и начин задуживања Јавног предузећа </p>
				<p class="clan">Члан 16.</p>
				<p>Јавно предузеће може да се задужује под условима који су предвиђени законом којим се уређује јавни дуг.</p>
				<p class="bold">7. Заступање Јавног предузећа</p>
				<p class="clan">Члан 17.</p>
				<p>Јавно предузеће заступа директор, без ограничења овлашћења.</p>
				<p>Директор може, у оквиру својих овлашћења, дати другом лицу писано пуномоћје за заступање Јавног предузећа.</p>
				<p>Директор може, уз сагласност Надзорног одбора, дати и опозвати прокуру, у складу са законом.</p>
				<p class="bold">8. Износ основног капитала, опис и врста неновчаног улога</p>
				<p class="clan">Члaн 18. </p>
				<p>Основни капитал Јавног предузећа чине пoкрeтнe и нeпoкрeтнe ствaри (згрaдe, aнтeнски систeми, рaдиoрeлejни систeми и др.), имoвинскa прaвa и другa срeдствa eмисиoнe инфрaструктурe у укупнoj врeднoсти 2.291.582.744,41 динара.</p>
				<p>Основни капитал из става 1. овог члана утврђен је у Списку средстава којима је основано Јавно предузеће у износу од 1.223.504.003,32 динара на дан 9. октобра 2009. године, као и преносом права коришћења објекта Авалски торањ у износу од 1.068.078.741,09 динара на дан 22. јуна 2011. године. </p>
				<p>Основни капитал из става 1. овог члана је удео Оснивача, као јединог члана са 100% учешћа у основном капиталу Јавног предузећа.</p>
				<p class="bold">9. Средства за оснивање и рад Јавног предузећа </p>
				<p class="clan">Члан 19.</p>
				<p>Јавно предузеће у оквиру обављања својих делатности стиче и прибавља средства из: </p>
				<p>1) прихода које оствари својим пословањем;</p>
				<p>2) финансијских кредита;</p>
				<p>3) улагања домаћих и страних лица;</p>
				<p>4) буџета Републике Србије;</p>
				<p>5) других извора у складу са законом.</p>
				<p>Средства за инвестициона улагања обезбеђују се из:</p>
				<p>1) буџета Републике Србије, која су утврђена посебно за ову намену;</p>
				<p>2) кредита;</p>
				<p>3) прихода које оствари својим пословањем;</p>
				<p>4) других извора у складу са законом.</p>
				<p class="bold">10. Имовина Јавног предузећа и располагање (отуђење и прибављање) имовином Јавног предузећа</p>
				<p class="clan">Члaн 20. </p>
				<p>Имовину Јавног предузећа чине право својине на покретним и непокретним стварима, новчана средства и хартије од вредности и друга имовинска права, која су пренета у својину Јавног предузећа у складу са законом, укључујући и право коришћења на стварима у јавној својини.</p>
				<p>Стварима у јавној својини које је Оснивач уложио у капитал Јавног предузећа, Јавно предузеће располаже у складу са законом.</p>
				<p>Стварима у јавној својини које је Оснивач уложио у Јавно предузеће у државину и преносом права коришћења, без преноса права својине, Јавно предузеће не може да располаже, нити да их даље уступа на коришћење, без сагласности Оснивача.</p>
				<p>Јавно предузеће управља и располаже својом имовином у складу са законом, овом одлуком и Статутом.</p>
				<p class="bold">11. Органи Јавног предузећа </p>
				<p class="clan">Члан 21.</p>
				<p>Органи Јавног предузећа су:</p>
				<p>1) Надзорни одбор;</p>
				<p>2) директор.</p>
				<p class="italik">а) Надзорни oдбoр </p>
				<p class="clan">Члан 22. </p>
				<p>Надзорни oдбoр имa пет чланова, које именује Влада, од кojих је један председник, с тим да се један члан именује из реда запослених у Јавном предузећу, док један члан мора бити независан члан Надзорног одбора.</p>
				<p>За председника и члана Надзорног одбора именује се лице које испуњава услове прописане законом којим се уређује правни положај јавних предузећа.</p>
				<p>Мандат председника и чланова Надзорног одбора траје четири гoдине.</p>
				<p class="clan">Члан 23.</p>
				<p>Надзорни одбор:</p>
				<p>1) доноси дугорочни и средњорочни план пословне стратегије и развоја и одговоран је за њихово спровођење;</p>
				<p>2) доноси годишњи, односно трогодишњи програм пословања, усклађен са дугорочним и средњорочним планом пословне стратегије и развоја из тачке 1. овог члана;</p>
				<p>3) усваја извештај о степену реализације годишњег, односно трогодишњег програма пословања;</p>
				<p>4) усваја тромесечни извештај о степену усклађености планираних и реализованих активности;</p>
				<p>5) усваја финансијске извештаје;</p>
				<p>6) надзире рад директора;</p>
				<p>7) доноси Статут;</p>
				<p>8) доноси одлуку о расподели добити, односно начину покрића губитка;</p>
				<p>9) даје сагласност на одлуку директора о давању или одузимању прокуре;</p>
				<p>10) закључује уговор о раду са директором, у складу са законом којим се уређују радни односи;</p>
				<p>11) доноси одлуку о располагању (прибављање и отуђење) средствима у јавној својини која су пренета у својину Јавног предузећа, велике вредности, која је у непосредној функцији обављања делатности од општег интереса, утврђених оснивачким актом;</p>
				<p>12) одлучује о улагању капитала Јавног предузећа;</p>
				<p>13) одлучује о статусним променама Јавног предузећа;</p>
				<p>14) одлучује о оснивању других правних субјеката;</p>
				<p>15) одлучује о смањењу и повећању капитала Јавног предузећа;</p>
				<p>16) именује и разрешава чланове Комисије за ревизију и поверава јој послове који нису предвиђени овом одлуком;</p>
				<p>17) доноси акт о исплати стимулације директора и извршног директора;</p>
				<p>18) доноси Правилник о раду и друга акта којима се уређује обављање делатности предузећа; </p>
				<p>19) врши друге послове у складу са законом и Статутом.</p>
				<p>Одлуке из става 1. тач. 1), 2), 7), 8), 11), 15) и 17) овог члана Надзорни одбор доноси уз сагласност Оснивача.</p>
				<p>Одлуке из става 1. тач. 12), 13) и 14) овог члана Надзорни одбор доноси уз претходну сагласност Оснивача. </p>
				<p class="clan">Члан 24.</p>
				<p>Надзорни одбор одлучује већином гласова својих чланова.</p>
				<p>Надзорни одбор не може пренети право на одлучивање о питањима из свог делокруга на директора или другог запосленог у Јавном предузећу.</p>
				<p class="clan">Члан 25.</p>
				<p>Председник и чланови Надзорног одбора имају право на накнаду за рад у Надзорном одбору, чију висину, односно критеријуме и мерила за њено утврђивање, одређује Оснивач. </p>
				<p class="italik">б) Директор</p>
				<p class="clan">Члан 26.</p>
				<p>Директора именује Оснивач на период од четири године, на основу спроведеног јавног конкурса.</p>
				<p>Јавни конкурс за именовање директора спроводи се у поступку прописаном законом којим се уређује правни положај јавних предузећа.</p>
				<p class="clan">Члан 27.</p>
				<p>За директора може бити именовано лице које испуњава услове прописане законом којим се уређује правни положај јавних предузећа.</p>
				<p>Директор је функционер који обавља јавну функцију. </p>
				<p>Директор не може имати заменика.</p>
				<p class="clan">Члан 28.</p>
				<p>Директор:</p>
				<p>1) представља и заступа Јавно предузеће; </p>
				<p>2) организује рад и руководи процесом рада;</p>
				<p>3) води пословање;</p>
				<p>4) одговара за законитост рада;</p>
				<p>5) предлаже дугорочни и средњорочни план пословне стратегије и развоја и одговоран је за њихово спровођење;</p>
				<p>6) предлаже годишњи, односно трогодишњи програм пословања и одговоран је за његово спровођење;</p>
				<p>7) предлаже финансијске извештаје;</p>
				<p>8) извршава одлуке Надзорног одбора;</p>
				<p>9) бира извршне директоре;</p>
				<p>10) бира представнике Јавног предузећа у скупштини друштва капитала чији је једини власник Јавно предузеће;</p>
				<p>11) закључује уговоре о раду са извршним директорима, у складу са законом којим се уређују радни односи;</p>
				<p>12) доноси правилник о организацији и систематизацији послова;</p>
				<p>13) доноси план набавки;</p>
				<p>14) доноси појединачне акте Јавног предузећа;</p>
				<p>15) даје и опозива прокуру, уз сагласност Надзорног одбора;</p>
				<p>16) врши друге послове одређене законом, овом одлуком и Статутом јавног предузећа.</p>
				<p class="italik">в) Извршни директор</p>
				<p class="clan">Члан 29.</p>
				<p>За извршног директора бира се лице које испуњава услове предвиђене законом којим се уређује правни положај јавних предузећа.</p>
				<p>Број извршних директора утврђује се Статутом, а не може их бити више од седам.</p>
				<p>Извршни директор мора бити у радном односу у Јавном предузећу.</p>
				<p>Извршни директор одговара за свој рад директору и обавља послове у оквиру овлашћења која му је одредио директор, у складу са оснивачким актом и статутом.</p>
				<p>Извршни директор не може имати заменика.</p>
				<p class="clan">Члан 30.</p>
				<p>Директор и извршни директор имају право на зараду, а могу имати и право на стимулацију.</p>
				<p>Акт о исплати стимулације доноси се у складу са законом којим се уређује правни положај јавних предузећа.</p>
				<p class="clan">Члан 31.</p>
				<p>Мандат директора престаје истеком периода на који је именован, оставком и разрешењем.</p>
				<p>Поступак за именовање директора покреће се шест месеци пре истека периода на који је именован, односно у року од 30 дана од дана подношења оставке или разрешења.</p>
				<p>Директор подноси оставку Оснивачу у писаној форми.</p>
				<p>Директор се разрешава, односно може бити разрешен из разлога предвиђених законом којим се уређује правни положај јавних предузећа.</p>
				<p class="clan">Члан 32.</p>
				<p>Предлог за разрешење директора подноси министарство надлежно за послове привреде. </p>
				<p>Предлог из става 1. овог члана може поднети и Надзорни одбор, преко министарства надлежног за послове привреде.</p>
				<p>Предлог за разрешење директора мора бити образложен, са прецизно наведеним разлозима због којих се разрешење предлаже и доставља се директору који има право да се у року од 20 дана изјасни о разлозима због којих се предлаже разрешење.</p>
				<p>На поступак у коме се одлучује да ли ће директор бити разрешен или не, примењује се закон којим се уређује правни положај јавних предузећа.</p>
				<p class="clan">Члан 33.</p>
				<p>Директор може бити суспендован на начин и под условима предвиђеним законом којим се уређује правни положај јавних предузећа.</p>
				<p class="italik">Вршилац дужности</p>
				<p class="clan">Члан 34.</p>
				<p>Јавно предузеће може имати вршиоца дужности директора кога именује Оснивач у случајевима, под условима и на период који су предвиђени законом којим се уређује правни положај јавних предузећа.</p>
				<p>Вршилац дужности директора има сва права, обавезе и овлашћења која има директор Јавног предузећа.</p>
				<p class="bold">12. Заштита животне средине</p>
				<p class="clan">Члан 35.</p>
				<p>Јавно предузеће дужно је да примењује све законе и друге прописе којима се уређује заштита животне средине.</p>
				<p class="bold">13. Јавност у раду Јавног предузећа </p>
				<p class="clan">Члан 36.</p>
				<p>Јавно предузеће дужно је да на својој интернет страници објави:</p>
				<p>1) годишњи, односно трогодишњи програм пословања, као и све његове измене и допуне, односно извод из тог програма ако Jавно предузеће има конкуренцију на тржишту;</p>
				<p>2) тромесечне извештаје о реализацији годишњег односно трогодишњег програма пословања;</p>
				<p>3) годишњи финансијски извештај са мишљењем овлашћеног ревизора; </p>
				<p>4) организациону структуру;</p>
				<p>5) састав и контакте Надзорног одбора и контакте директора;</p>
				<p>6) радне биографије чланова Надзорног одбора и директора;</p>
				<p>7) друге информације које су од значаја за јавност, а нарочито информације које су актом Владе одређене као информације од нарочитог значаја за јавност.</p>
				<p class="bold">14. Општи акти Јавног предузећа </p>
				<p class="clan">Члан 37.</p>
				<p>Општи акти Јавног предузећа су: Статут, правилници, одлуке и други акти којима се на општи начин уређују одређена питања.</p>
				<p>Статут је основни општи акт Јавног предузећа.</p>
				<p>Други општи акти Јавног предузећа не смеју бити у супротности са одредбама Статута.</p>
				<p class="clan">Члан 38.</p>
				<p>Статутом се подробније уређују: пословно име и седиште Јавног предузећа; обављање делатности Јавног предузећа које нису предвиђене овом одлуком; заступање Јавног предузећа; начин распоређивања добити и покриће губитака Јавног предузећа; резерве; делокруг Надзорног одбора и Директора; начин на који се у Надзорни одбор именује представник запослених у Јавном предузећу; начин избора и број извршних директора; општи акти Јавног предузећа, надлежност за њихово доношење и начин њиховог ступања на снагу; изглед и садржина печата и штамбиља Јавног предузећа; заштита животне средине и друга питања значајна за рад и пословање Јавног предузећа и за остваривање права, обавеза и одговорности запослених у Јавном предузећу.</p>
				<p class="bold">15. Прелазне и завршне одредбе</p>
				<p class="clan">Члан 39.</p>
				<p>Јавно предузеће наставља са радом у складу са овом одлуком и Законом о јавним предузећима („Службени гласник РС”, број 15/16).</p>
				<p>Јавно предузеће ускладиће Статут са овом одлуком у року од 90 дана од дана доношења ове одлуке.</p>
				<p class="clan">Члaн 40.</p>
				<p>Oву oдлуку oбjaвити у „Службeнoм глaснику Рeпубликe Србиje”.</p>
				<p class="potpis">05 број 023-11245/2016</p>
				<p class="potpis">У Београду, 29. новембра 2016. године </p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Александар Вучић, </span>с.р.</p>
	</div>


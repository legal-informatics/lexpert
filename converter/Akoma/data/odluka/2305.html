


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 18. став 1. тачка 3, а у вези с чланом 55. став 1. Закона о Народној банци Србије („Службени гласник РС”, бр. 72/03, 55/04, 85/05 – др. закон, 44/10, 76/12 и 106/12),</p>
				<p>Гувернер Народне банке Србије доноси</p>
				<p>&nbsp;</p>
				<p class="naslov">ОДЛУКУ</p>
				<p class="naslov" style="margin-top: 0">о издавању и основним обележјима кованог новца апоена од 1, 2 и 5 динара</p>
				<p class="clan" style="margin-top: 0">"Службени гласник РС", број 56 од 28. јуна 
				2013.</p>
				<p class="clan" style="margin-top: 0">&nbsp;</p>
				<p>1. Народна банка Србије издаће ковани новац апоена од 1, 2 и 5 динара.</p>
				<p>2. Ковани новац из тачке 1. ове одлуке израђиваће се од вишеслојног материјала чије је језгро нискоугљенички челик, двоструко пресвучен галванском превлаком, и то првим слојем бакра (Cu) дебљине наноса 8 + 2,5 µm и другим слојем месинга (Cu67 Zn 33) дебљине наноса 7,5 ± 2,5 µm. </p>
				<p>3. Ковани новац из тачке 1. ове одлуке имаће следећу масу и следеће пречнике:</p>
				<p>1) ковани новац од 1 динара – масу 4,20 g и пречник 20 mm,</p>
				<p>2) ковани новац од 2 динара – масу 5,05 g и пречник 22 mm,</p>
				<p>3) ковани новац од 5 динара – масу 5,78 g и пречник 24 mm.</p>
				<p>Допуштено одступање од масе сваког појединачног комада кованог новца из става 1. ове тачке је ± 3,5 %.</p>
				<p>Допуштено одступање од пречника сваког појединачног комада кованог новца из става 1. ове тачке је ± 0,1mm.</p>
				<p>4. Изглед лица (аверса) кованог новца из тачке 1. ове одлуке је следећи:</p>
				<p>– на кованом новцу од 1 динара у средишњем делу је рељефни приказ зграде Народне банке Србије, изнад је реч „динар” исписана ћирилицом и латиницом, с леве стране је ознака вредности „1”, а испод ње је година ковања „2013”;</p>
				<p>– на кованом новцу од 2 динара у средишњем делу је рељефни приказ манастира Грачаница, изнад је реч „динара” исписана ћирилицом и латиницом, с леве стране је ознака вредности „2”, испод ње је година ковања „2013”, а између ознаке вредности и ознаке ковања полукружно уз обод ћирилицом је исписана реч „Грачаница”;</p>
				<p>– на кованом новцу од 5 динара у средишњем делу је рељефни приказ манастира Крушедол, изнад је реч „динара” исписана ћирилицом и латиницом, испод ње је година ковања „2013”, с леве стране је ознака вредности „5”, а између ознаке вредности и године ковања полукружно уз обод ћирилицом је исписана реч „Крушедол”.</p>
				<p>5. Изглед наличја (реверса) кованог новца из тачке 1. ове одлуке је следећи: у централном делу је Велики грб Републике Србије. Изнад и око грба је полукружно, ћирилицом и латиницом, исписан текст „РЕПУБЛИКА СРБИЈА”, међусобно раздвојен цртицом, а испод грба је на исти начин исписан текст „НБС”, такође међусобно раздвојен цртицом, а од текста „РЕПУБЛИКА СРБИЈА” раздвојен тачкама.</p>
				<p>6. По ободу кованог новца из тачке 1. ове одлуке, и то на дужинама кружних лукова од 72 степена, распоређена је равна површина, иза које следе вертикалне заобљене канауре полупречника 0,15 mm.</p>
				<p>7. Ова одлука ступа на снагу наредног дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis">О. број 9</p>
				<p class="auto-style1">У Београду, 26. јуна 2013. године</p>
				<p class="auto-style1">Гувернер</p>
				<p class="auto-style1">Народне банке Србије,</p>
				<p class="auto-style1">др <span class="bold">Јоргованка Табаковић,</span> с.р.</p>
	</div>


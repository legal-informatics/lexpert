

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="redakcijskipreciscentekst">Редакцијски пречишћен текст</p>
			<p class="Basic-Paragraph">&nbsp;</p>
			<p class="Basic-Paragraph">&nbsp;</p>
			<p class="Basic-Paragraph">&nbsp;</p>
			<p class="Basic-Paragraph">На основу члана 21. ст. 1. и 2. Закона о националном оквиру квалификација Републике Србије  („Службени гласник РС”, број 27/18) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 71/12, 7/14 – УС, 44/14 и 30/18 – др. закон), </p>
			<p class="Basic-Paragraph">Влада доноси</p>
			<p class="odluka-zakon">ОДЛУКУ</p>
			<p class="odluka-zakon">о оснивању Секторског већа за cектор пољопривреде, производње хране, шумарства, рибарства и ветерине</p>
			<p class="centar">"Службени гласник РС", бр. 104 од 28. децембра 
			2018, 57 од 9. августа 2019.</p>
			<p class="Basic-Paragraph">1. Оснива се Секторско веће за сектор пољопривреде, производње хране, шумарства, рибарства и ветерине (у даљем тексту: Секторско веће) за области које се односе на производњу биља и узгој домаћих животиња укључујући и вођење и одржавање фарми и производњу непрерађених производа од биљака и животиња (нпр. сточарство, ратарство, воћарство), затим на област хортикултуре (нпр. цвећарство, управљање расадницима), шумарства (нпр. чување шума), рибарства и ветерине, затим на област производње хране, обраду и паковање хране и пића, као и опрему и процедуре примењиване у производњи и дистрибуцији хране. </p>
			<p class="Basic-Paragraph">2. Задаци Секторског већа су да: </p>
			<p class="Basic-Paragraph">1) анализира постојеће и утврђује потребне квалификације у сектору; </p>
			<p class="Basic-Paragraph">2) идентификује квалификације које треба осавременити; </p>
			<p class="Basic-Paragraph">3) идентификује квалификације које више не одговарају потребама сектора; </p>
			<p class="Basic-Paragraph">4) доноси одлуку о изради предлога стандарда квалификација у оквиру сектора; </p>
			<p class="Basic-Paragraph">5) даје мишљење о очекиваним исходима знања и вештина унутар сектора; </p>
			<p class="Basic-Paragraph">6) промовише дијалог и непосредну сарадњу између света рада и образовања; </p>
			<p class="Basic-Paragraph">7) промовише могућности за образовање, обуку и запошљавање унутар сектора; </p>
			<p class="Basic-Paragraph">8) идентификује могућности за обучавање одраслих унутар сектора; </p>
			<p class="Basic-Paragraph">9) разматра импликације националног оквира квалификација на квалификације унутар сектора; </p>
			<p class="Basic-Paragraph">10) предлаже листе квалификација по нивоима и врстама које могу да се стичу признавањем претходног учења; </p>
			<p class="Basic-Paragraph">11) обавља друге послове у складу са Законом о националном оквиру квалификација Републике Србије.</p>
			<p class="Basic-Paragraph">3. За чланове Секторског већа, на пет година именују се:</p>
			<p class="Basic-Paragraph">1) на предлог Привредне коморе Србије и репрезентативних удружења послодаваца – Горан Јаковљевић.</p>
			<p class="Basic-Paragraph">2) на предлог Савета за стручно образовање и образовање одраслих – Јово Ћато.</p>
			<p class="Basic-Paragraph">3) на предлог Конференцијe универзитета и Конференцијe академија и високих школа  – проф. др Весна Родић.</p>
			<p class="Basic-Paragraph">4) на предлог Националне службе за запошљавање – Вања Златковић.</p>
			<p class="Basic-Paragraph">5) на предлог министарстава: </p>
			<p class="Basic-Paragraph"><span class="v2-clan-left-1">(1) 
			Министарства просвете, науке и технолошког развоја – проф. др Виктор 
			Недовић.</span></p>
			<p class="Basic-Paragraph">(2) Министарства рада, запошљавања, борачка и социјална питања – Биљана Зекавица.</p>
			<p class="v2-clan-left-1">(3) Министарства омладине и спорта – Новак 
			Ушћумлић.</p>
			<p class="v2-clan-left-1">(4) Министарства пољопривреде, шумарства и 
			водопривреде:</p>
			<p class="v2-clan-left-1">– Мирјана Бојчевски, Сектор за 
			пољопривредну политику;</p>
			<p class="v2-clan-left-1">– Маја Андријашевић, Одељење за добробит 
			животиња и ветеринарске услуге у Управи за ветерину;</p>
			<p class="v2-clan-left-1">– Владе Ђоковић, Одсек за семе и садни 
			материјал у Управи за заштиту биља;</p>
			<p class="v2-clan-left-1">– Љиљана Совиљ, Управа за шуме;</p>
			<p class="v2-clan-left-1">– Предраг Вукчевић, Сектор пољопривредне 
			инспекције.</p>
			<p class="Basic-Paragraph">6) на предлог репрезентативних гранских синдиката:</p>
			<p class="Basic-Paragraph">(1) Грански синдикат прехране, угоститељства, туризма, пољопривреде, водопривреде и дуванске индустрије независност:</p>
			<p class="Basic-Paragraph">– Милојица Живковић;</p>
			<p class="Basic-Paragraph">(2) Самостални синдикат шумарства и прераде дрвета Србије:</p>
			<p class="Basic-Paragraph">– Предраг Главоњић.</p>
			<p class="Basic-Paragraph">7) на предлог заједница стручних школа:</p>
			<p class="Basic-Paragraph">(1) Зоран Радосављевић, Удружење средњих школа за подручјe рада пољопривреда, производња и прерада хране;</p>
			<p class="Basic-Paragraph">(2) Анкица Ковачевић, Струковно удружење – заједница средњих школа подручја рада шумарство и обрада дрвета.</p>
			<p class="Basic-Paragraph">8) на предлог Завода за унапређивање образовања и васпитања:</p>
			<p class="Basic-Paragraph">(1) Радиша Микарић, за област производње биља, узгој домаћих животиња, производњу непрерађених производа од биљака и животиња, хортикултуре, ветерине и производње, обраде и паковања хране и пића; </p>
			<p class="Basic-Paragraph">(2) Даница Софренић, за област шумарства и рибарства.</p>
			<p class="v2-clan-left-1">Чланови Секторског већа из става 1. тач. 
			1), 2), 3), 4) и тачка 5) подтач. (1), (2) и (3) ове тачке учествују 
			у раду Секторског Већа у свим областима рада Секторског већа из 
			тачке 1. ове одлуке.</p>
			<p class="v2-clan-left-1">Чланови Секторског већа из става 1. тачка 
			5) подтачка (4), тач. 6), 7) и 8) ове тачке учествују у раду за 
			област рада сектора за који су именовани.</p>
			<p class="Basic-Paragraph"><span class="hide-change">*Службени 
			гласник РС, број 57/2019</span></p>
			<p class="Basic-Paragraph">4. Чланови Секторског већа између себе бирају председника из реда чланова који учествују у раду у свим областима рада Секторског већа из тачке 1. ове одлуке.</p>
			<p class="Basic-Paragraph">5. Секторско веће доноси пословник о свом раду.</p>
			<p class="Basic-Paragraph">6. Годишњи извештај о раду Секторско веће подноси Агенцији за квалификације, министарству надлежном за послове образовања и Влади, најкасније до 1. марта текуће године за претходну календарску годину. </p>
			<p class="Basic-Paragraph">7. Административно-техничку подршку Секторском већу пружа Агенција за квалификације.</p>
			<p class="Basic-Paragraph">8. Чланови Секторског већа и стручних тимова имају право на накнаду за рад у висини коју утврди Влада.</p>
			<p class="Basic-Paragraph">9. Ова одлука ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 02-02-12706/2018</p>
			<p class="potpis">У Београду, 27. децембра 2018. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
	</div>


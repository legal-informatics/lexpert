


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p class="broj">&nbsp;</p>
				<p>На основу члана 46. став 1. Закона о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС и 98/13 – УС) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p>&nbsp;</p>
				<p class="odluka-zakon" style="margin-top: 0; margin-bottom: 0">ОДЛУКУ</p>
				<p class="naslov" style="margin-top: 0">о изради Просторног плана подручја посебне намене за инфраструктурни коридор високонапонског далековода 110 kV број 113/x од ТC Ниш 1 до Врле III</p>
				<p class="naslov" style="margin-top: 0">
				<span style="font-weight: 400">"Службени гласник РС", број 87 од 
				22. августа 2014.</span></p>
				<p class="naslov">&nbsp;</p>
				<p>1. Приступа се изради Просторног плана подручја посебне намене за инфраструктурни коридор високонапонског далековода 110 kV број 113/x од ТС Ниш 1 до Врле III (у даљем тексту: Просторни план).</p>
				<p>2. Оквирна граница Просторног плана обухвата делове територија градова Ниша и Лесковца и делове општина Владичин Хан, Власотинце, Гаџин Хан, Дољевац и Сурдулица, и то: на територији града Ниша целе катастарске општине Бубањ, Габровац, Доње Власе, Доње Међурово, Ниш „Бубањ”, Ниш „Ћеле Кула”, Паси Пољана и Суви До; на територији града Лесковца целе катастарске општине Баднице, Бобиште, Богојевце, Бојишина, Боћевица, Братмиловце, Брејановце, Брестовац, Бричевље, Горње Крајинце, Горњи Буниброд, Грајевце, Грделица – село, Губеревац, Дедина Бара, Добротин, Доња Локошница, Доњи Буниброд, Жижавица, Крпејце, Лесковац, Липовица, Личин Дол, Мрштане, Навалин, Палојце, Печењевце, Предејане – село, Сушевље, Тупаловце, Чекмин, Чифлук и Разгојнски; на територији општине Владичин Хан целе катастарске општине Гариње, Доња Козница, Дупљане, Житорађе, Копитарце, Ружић и Џеп; на територији општине Власотинце обухвата целу катастарску општину Прилепац; на територији општине Гаџин Хан целе катастарске општине Дукат и Топоница; на територији општине Дољевац целе катастарске општине Белотинац, Клисура, Кнежица, Малошиште, Перутина, Русна, Ћурлина, Чапљинац и Чечина; на територији општине Сурдулица обухвата целе катастарске општине Алакинце, Калабовце и Масурица.</p>
				<p>У току израде Нацрта просторног плана дефинисаће се коначна граница Просторног плана.</p>
				<p>Оквирна граница Просторног плана дата је на графичком приказу, који је одштампан уз ову одлуку и чини њен саставни део.</p>
				<p>3. Просторни план садржи: полазне основе; принципе, циљеве и концепцију изградње система; планска решења; правила уређења и правила грађења; имплементацију; као и просторну, технолошку или функционалну везу коридора са непосредним окружењем, положај и правила уређења, градње и коришћења објеката и површина у коридору; графички део; и све друге елементе из позитивне законске и подзаконске регулативе која уређује ову област. </p>
				<p>Саставни део Просторног плана чини и Стратешка процена утицаја на животну средину.</p>
				<p>Просторни план се заснива на планској, студијској, техничкој и другој документацији, као и на резултатима досадашњих истраживања и важећим документима у Републици Србији. </p>
				<p>4. У току израде Просторног плана неће се приступити изради концепта плана, у складу са чланом 48. став 8. Закона о планирању и изградњи.</p>
				<p>5. Просторним планом створиће се одговарајући плански основ у смислу директног спровођења, даље израде техничке документације, као и прибављање одговарајућих дозвола у складу са законом.</p>
				<p>6. Рок за израду Нацрта просторног плана је 15 месеци од дана ступања на снагу ове одлуке.</p>
				<p>7. Носилац израде Просторног плана је Републичка агенција за просторно планирање.</p>
				<p>Носилац израде Просторног плана дужан је да обезбеди прибављање мишљења, услова и сагласности надлежних органа и организација прописаних законом, као и да осигура сарадњу и усаглашавање ставова са свим релевантним субјектима планирања.</p>
				<p>8. Органи, организације и јавна предузећа, који су овлашћени да утврђују посебне услове за заштиту и уређење простора и изградњу објеката у фази израде и измене планских докумената, дужни су да по захтеву носиоца израде плана, у року од 30 дана, доставе све тражене податке, без накнаде. </p>
				<p>Овлашћени органи из става 1. ове тачке уступиће постојеће копије топографског и катастарског плана, односно дигиталне записе, односно катастар подземних инсталација, односно ортофото снимке, носиоцу израде Просторног плана, без накнаде у року од 30 дана.</p>
				<p>9. Средства за израду Просторног плана обезбедиће Јавно предузеће „Електромрежа Србије” из Београда. </p>
				<p>10. Одлука о изради Стратешке процене утицаја Просторног плана подручја посебне намене за инфраструктурни коридор високонапонског далековода 110 kV број 113/x од ТС Ниш 1 до Врле III на животну средину („Службени гласник РС”, број 112/13), саставни је део ове одлуке.</p>
				<p>11. Нацрт просторног плана биће изложен на јавни увид у трајању од 30 дана у јединицама локалних самоуправа које су у обухвату Просторног плана, и то: у зградама скупштина градова Ниша и Лесковца и зградама скупштина општина Владичин Хан, Власотинце, Гаџин Хан, Дољевац и Сурдулица.</p>
				<p>12. Ова одлука ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis" style="margin-top: 0">05 број 350-9279/2014 </p>
				<p class="potpis" style="margin-top: 0">У Београду, 21. августа 2014. године</p>
				<p class="potpis" style="margin-top: 0"><span class="bold">Влада</span></p>
				<p class="potpis" style="margin-top: 0">Први потпредседник Владе,</p>
				<p class="potpis" style="margin-top: 0"><span class="bold">Ивица Дачић,</span> с.р.</p>
				<p align="center">&nbsp;</p>
				<p align="left"><a target="_blank" href="http://www.pravno-informacioni-sistem.rs/SlGlasnikPortal/prilozi/prilog1.htm&amp;doctype=reg&amp;abc=cba&amp;eli=true&amp;eliActId=418193&amp;regactid=418193">
				<font color="#008000">Види графички <span lang="hr">приказ
				</span>подручја Просторног плана 
				подручја посебне намене за инфраструктурни коридор 
				високонапонског далековода 110 kV број 113/x од ТC Ниш 1 до Врле 
				III</font></a></p>
	</div>


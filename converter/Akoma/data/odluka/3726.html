


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p>На основу члана 47. став 1. Закона о културним добрима („Службени гласник РС”, бр. 71/94, 52/11 и 99/11 – др. закон) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12),</p>
	<p>Влада доноси </p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ОДЛУКУ</p>
	<p class="naslov" style="margin-top: 0">о утврђивању куће у Улици Жарка Зрењанина број 106А (Објекат 1) у Панчеву за споменик културе</p>
	<p class="naslov" style="margin-top: 0"><span style="font-weight: 400">
	"Службени гласник РС", број 51 од 12. јуна 2013.</span></p>
	<p class="naslov">&nbsp;</p>
	<p>1. Кућа у Улици Жарка Зрењанина број 106А (Објекат 1) у Панчеву утврђује се за споменик културе.</p>
	<p>2. Кућа у Улици Жарка Зрењанина број 106А (Објекат 1) у Панчеву (у даљем тексту: споменик културе) налази се на територији општине Панчево, у граду Панчеву, Улица Жарка Зрењанина број 106А, у приватној својини, на катастарској парцели број 6874, КО Панчево, у државној својини. 
	</p>
	<p>Споменик културе саграђен је почетком 30-их година 20. века. Налази се на парцели коју је 20. априла 1929. године купила „Прва панчевачка парна столарија и стругара” под управом браће Антоновића и других из Панчева. У кругу фабрике браћа Антоновић су изградила себи куће. У кући у Улици Жарка Зрењанина 106А живели су до краја Другог светског рата Игњат и Стефан Антоновић. Фабрика је конфискована 18. јула 1945. године, а са њом и кућа. По изградњи нових радионица зграда поново постаје стамбена, а станови су дати на коришћење радницима. Деведесетих година 20. века откупљени су.</p>
	<p>Споменик културе је стамбени објекат, са две стамбене јединице, спратности – приземље са поткровљем, са основом у облику латиничног слова „L”. Улаз у један стан је са уличне стране преко трема са стубовима и украсима од дрвета, а у други из дворишта. Зграда је зидана опеком старог формата у кречном малтеру са дрвеном међуспратном таваницом. Зидови поткровља су грађени бондручном конструкцијом. Кров је сложен, вишеводни, дрвене кровне конструкције покривен бибер црепом на задњој страни док је са предње стране фалцовани цреп. Улична фасада је малтерисана и богато украшена резбареним дрветом. У приземљу је трем са раскошно резбареном оградом и трианглом са змајевима, и тераса поткровља са дрвеним стубовима, оградом и резбареним венцем. Остале фасаде су једноставне, малтерисане са дрвеним опшивом стрехе. Прозори су дрвени двокрилни и трокрилни. Улазна врата су такође дрвена двокрилна.</p>
	<p>Поред историјских вредности везаних за развој индустрије у граду Панчеву, споменик културе поседује и архитектонске вредности. Има изузетно значајну грађевинску структуру са јединственом архитектуром, конструкционим и декоративним детаљима богато украшеним резбареним дрветом. 
	</p>
	<p>3. Заштићена околина споменика културе обухвата катастарску парцелу број 6874, КО Панчево, у државној својини.</p>
	<p>4. Утврђују се следеће мере заштите споменика културе:</p>
	<p>1) очување изворног изгледа спољашње архитектуре, хоризонталног и вертикалног габарита, облика и нагиба крова, свих конструктивних и декоративних елемената, стилских карактеристика, оригиналних материјала и функционалних карактеристика;</p>
	<p>2) ажурно праћење стања и одржавање конструктивно-статичког система, кровног покривача, свих фасада и исправности инсталација у споменику културе;</p>
	<p>3) забрана радова који могу угрозити статичку стабилност споменика културе; 
	</p>
	<p>4) забрана преправки, доградње, преградње, надградње и затварања трема споменика културе; 
	</p>
	<p>5) изолација и заштита споменика културе од влаге;</p>
	<p>6) замена свих дотрајалих инсталација новим и инсталирање ватродојавних и громобранских уређаја;</p>
	<p>7) вођење електро и ТТ водова подземним путем;</p>
	<p>8) забрана постављања прикључних кутија, ормара и расхладних уређаја на фасадама споменика културе; 
	</p>
	<p>9) обезбеђење приступа згради из свих праваца, ради заштите споменика културе од ватре.</p>
	<p>5. Утврђују се следеће мере заштите заштићене околине споменика културе:</p>
	<p>1) забрана градње и постављања трајних или привремених објеката који својом наменом, волуменом габарита по висини и облику могу угрозити или деградирати споменик културе и његову заштићену околину;</p>
	<p>2) дозвољава се могућност уклањања накнадно изграђених објеката;</p>
	<p>3) забрана радова који могу угрозити статичку безбедност споменика културе; 
	</p>
	<p>4) забрана извођења радова којима се врши промена облика или намене терена; 
	</p>
	<p>5) забрана постављања далековода, ваздушних електро и ТТ водова преко заштићених парцела; њихово вођење извршити подземним каналима, уз враћање терена у првобитно стање; 
	</p>
	<p>6) урбанистичко и комунално уређење, хортикултурно опремање и редовно одржавање простора заштићене околине споменика културе у функцији споменика културе. 
	</p>
	<p>6. Ова oдлука ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">05 број 633-4139/2013</p>
	<p class="potpis" style="margin-top: 0">У Београду, 4. јуна 2013. године</p>
	<p class="potpis" style="margin-top: 0"><span class="bold">Влада</span></p>
	<p class="potpis" style="margin-top: 0">Председник,</p>
	<p class="potpis" style="margin-top: 0"><span class="bold">Ивица Дачић, 
	</span>с.р.</p>


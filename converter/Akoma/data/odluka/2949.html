


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p>На основу члана 9. ст. 1. и 5. Закона о стратешкој процени утицаја на животну средину („Службени гласник РС”, бр. 135/04 и 88/10), </p>
				<p>Министарство грађевинарства, саобраћаја и инфраструктуре доноси</p>
				<p class="odluka-zakon">ОДЛУКУ</p>
				<p class="odluka-zakon">о изради Стратешке процене утицаја Просторног плана подручја посебне намене разводног гасовода Александровац – Копаоник – Нови Пазар – Тутин са елементима детаљне регулације на животну средину</p>
				<p class="centar">"Службени гласник РС", број 73 од 28. јула 
				2017.</p>
				<p>1. Приступа се изради Стратешке процене утицаја Просторног плана подручја посебне намене разводног гасовода Александровац – Копаоник – Нови Пазар – Тутин са елементима детаљне регулације на животну средину (у даљем тексту: Стратешка процена).</p>
				<p>2. Разлози за израду Стратешке процене дефинисани су на основу територијалног обухвата и могућих утицаја Просторног плана подручја посебне намене разводног гасовода Александровац – Копаоник – Нови Пазар – Тутин са елементима детаљне регулације (у даљем тексту: Просторни план) на животну средину, на следећи начин:</p>
				<p>– значај Просторног плана на заштиту животне средине и одрживи развој произилази из потребе да се заштити животна средина, побољша квалитет живота и обезбеди одрживи развој на подручју Просторног плана; </p>
				<p>– потребе да се у планирању просторног развоја подручја Просторног плана сагледају стратешка питања заштите животне средине и обезбеди њихово решавање на одговарајући начин;</p>
				<p>– чињенице да Просторни план представља оквир за реализацију изградње планираног дела разводног гасовода за транспорт и дистрибуцију гаса.</p>
				<p>3. Стратешка процена се ради за подручје Просторног плана. Оквирна граница Просторног плана обухвата делове територија града Новог Пазара и општина Александровац, Брус, Рашка и Тутин.</p>
				<p>На територији општине Александровац, обухвата катастарске општине: Витково, Љубинци, Парчин, Лесеновци и Стубал.</p>
				<p>На територији општине Брус, обухвата катастарске општине: Брзеће, Ботуња, Велика Грабовница, Влајковци, Гочманци, Ливађе, Кобиље, Кочине, Крива Река, Мала Врбница, Мачковац, Покрп, Паљевштица, Рибари и Црвена Јабука.</p>
				<p>На територији општине Рашка, обухвата катастарске општине: Бадањ, Варево, Гњилица, Драганићи, Казновиће, Карадак, Копаоник, Кравиће, Кућане, Лисина, Милатковиће, Ново Село, Носољин, Панојевиће, Рашка, Семетеш, Супње, Тиоџе, Црна Глава, Рудница и Шипачина.</p>
				<p>На територији града на територији града Новог Пазара обухвата катастарске општине: Батњик, Ботуровина, Војниће, Видово, Голице, Дежева, Долац, Иванча, Лукоцрево, Мишчиће, Нови Пазар, Прћенова, Побрђе, Постење, Пожежина, Пуста Тушимља, Себечево, Скуково, Судско Село, Рајчиновиће и Шавци.</p>
				<p>На територији општине Тутин, обухвата катастарске општине: Глухавица, Дубово, Жирче, Ковачи, Лукавица, Митрова, Пиларета, Покрвеник, Радуховце и Тутин. </p>
				<p>У Нацрту Просторног плана, биће дата коначна граница Просторног плана.</p>
				<p>4. Израда Стратешке процене је заснована на студијско-аналитичкој документацији из области просторног планирања, заштите животне средине, заштите природе као и другој релевантној документацији.</p>
				<p>5. Стратешком проценом биће разматранa питања заштите ваздуха, вода, земљишта, живог света, природе, као и друга питања за која се у току израде утврди да захтевају одговарајућу обраду.</p>
				<p>6. Извештај о стратешкој процени, као документ којим се приказује поступак израде Стратешке процене, резултати до којих се дошло и начин интегрисања у поступак припреме Просторног плана, садржи:</p>
				<p>– полазне основе Стратешке процене: обухват, предмет и циљеви Просторног плана, захтеви заштите животне средине из релевантних планских и других докумената;</p>
				<p>– опште и посебне циљеве Стратешке процене и индикаторе;</p>
				<p>– процену могућих утицаја на животну средину: приказ стања животне средине на подручју Просторног плана; варијанте развоја планског подручја, укључујући сценарио нултог развоја и варијанте развоја и заштите планског подручја повољне са аспекта заштите животне средине; процену утицаја варијантних решења на животну средину; опис мера за спречавање и ограничавање негативних и увећање позитивних утицаја на животну средину; поређење варијантних решења и приказ разлога за избор најповољнијег; процену утицаја планских решења на животну средину, опис мера за спречавање и ограничавање негативних и увећање позитивних утицаја на животну средину; начин на који су при процени узети у обзир елементи животне средине и карактеристике утицаја;</p>
				<p>– смернице за израду стратешких процена на нижим хијерархијским нивоима;</p>
				<p>– програм праћења стања животне средине у току спровођења Просторног плана;</p>
				<p>– приказ коришћене методологије;</p>
				<p>– приказ начина одлучивања, опис разлога одлучујућих за избор Просторног плана са аспекта разматраних варијантних решења и приказ начина на који су питања животне средине укључена у Просторни план;</p>
				<p>– учешће заинтересованих страна у поступку израде и разматрања Извештаја о стратешкој процени;</p>
				<p>– извод из Стратешке процене (закључак – нетехнички резиме).</p>
				<p>7. Носилац израде Стратешке процене је министарство надлежно за послове просторног планирања, у складу са чланом 47. став 1. Закона о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС, 98/13 – УС, 132/14 и 145/14).</p>
				<p>8. Министарства, посебне организације, јавна предузећа и установе надлежне за послове пољопривреде, шумарства, водопривреде, саобраћаја, телекомуникација, енергетике, економије, регионалног развоја, туризма, заштите животне средине, просторног планирања, заштите споменика културе, заштите природе, као и други заинтересовани органи и организације, доставиће у року од 30 дана све расположиве податке, услове и документацију од значаја за израду Стратешке процене из делокруга свог рада, носиоцу израде Стратешке процене.</p>
				<p>9. Рок за израду Стратешке процене је шест месеци од дана ступања на снагу Одлуке о изради Просторног плана. </p>
				<p>Стручни тим за израду Стратешке процене биће састављен од стручњака одговарајућег профила. Стратешка процена ће се обавити у складу са европским и међународним принципима теорије и добре праксе у изради стратешке процене утицаја на животну средину за исту врсту планских докумената.</p>
				<p>10. Учешће заинтересованих органа и организација у разматрању Извештаја о стратешкој процени обезбеђује се достављањем Извештаја о стратешкој процени на мишљење.</p>
				<p>Учешће јавности у разматрању Извештаја о стратешкој процени обезбеђује се у оквиру јавног увида у Нацрт Просторног плана, у трајању од 30 дана, у јединици локалне самоуправе која је у обухвату Просторног плана.</p>
				<p>11. Средства за израду Стратешке процене обезбеђује „Millennium Team” д.о.о. из Београда.</p>
				<p>12. Одлука о изради Стратешке процене је саставни део Одлуке о изради Просторног плана. </p>
				<p>13. Ова одлука се објављује у „Службеном гласнику Републике Србије”.</p>
				<p>14. Ова одлука ступа на снагу даном ступања на снагу Одлуке о изради Просторног плана.</p>
				<p class="potpis">Број 350-01-396/2017-11</p>
				<p class="potpis">У Београду, 19. јула 2017. године</p>
				<p class="potpis"><span class="bold">Министарство грађевинарства, <br>саобраћаја и инфраструктуре</span></p>
				<p class="potpis">Потпредседница Владе и министарка,</p>
				<p class="potpis">проф. др <span class="bold">Зорана З. Михајловић, </span>с.р.</p>
	</div>


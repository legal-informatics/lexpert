<meta http-equiv="content-type" content="text/html;charset=utf-8"><link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
<style type="text/css">
.auto-style1 {
	text-align: center;
}
</style>


<p>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p class="redakcijskipreciscentekst">
	Редакцијски пречишћен текст</p>
<p>&nbsp;</p>
<p>
&nbsp;
На основу члана 5. став 1. Закона о заштити од јонизујућих зрачења и о
нуклеарној сигурности („Службени гласник РС”, број 36/09), члана 9. Закона о
јавним агенцијама („Службени гласник РС”, бр. 18/05 и 81/05 – исправка) и члана
43. став 1. Закона о Влади („Службени гласник РС”, бр. 55/05, 71/05 – исправка,
101/07 и 65/08</p>
<p>
Влада доноси&nbsp;</p>
<p class="odluka-zakon">
ОДЛУКУ
</p>
<p class="odluka-zakon">
о оснивању
Агенције за заштиту од јонизујућих зрачења и нуклеарну сигурност Србије
</p>
<p class="auto-style1">
„Службени гласник РС“, бр. 76 од 16. септембра 2009, 113 од 20. децембра 2013, 
62 од 10. августа 2018.</p>
<p>
1.
<b>Оснивање.</b> Оснива се Агенција за заштиту од јонизујућих зрачења и
нуклеарну сигурност Србије (у даљем тексту: Агенција) ради обезбеђивања услова
за квалитетно и ефикасно спровођење мера заштите од јонизујућих зрачења и мера
нуклеарне сигурности при обављању радијационих делатности и нуклеарних
активности. </p>
<p>
2.
<b>Назив и седиште.</b> Агенција послује под називом: Агенција за заштиту од
јонизујућих зрачења и нуклеарну сигурност Србије. </p>
<p>
Седиште Агенције је у Београду.
</p>
<p>
3.
<b>Положај Агенције.</b> Агенција има својство правног лица, које стиче
уписом у судски регистар. </p>
<p>
Агенција је самостална у свом раду.
</p>
<p>
Агенција за своје обавезе одговара средствима којима располаже.
</p>
<p>
4.
<b>Печат и штамбиљ.</b> Агенција има печат чија се садржина, изглед и
употреба уређују у складу са законом. </p>
<p>
Штамбиљ Агенције је правоугаоног облика димензија 60x30 мм и садржи текст:
„Агенција за заштиту од јонизујућих зрачења и нуклеарну сигурност Србије”, и
рубрике за упис датума пријема поднеска, број под којим се поднесак заводи и
број прилога уз поднесак. Текст штамбиља Агенције исписује се на српском језику
ћириличким писмом. </p>
<p>
Директор Агенције уређује руковање, чување и евиденцију печата и штамбиља
Агенције. </p>
<p>
5.
<b>Послови Агенције.</b> Агенција је надлежна да: </p>
<p>
1) доноси подзаконске прописе за спровођење закона којим се уређује заштита од
јонизујућих зрачења и нуклеарна сигурност; </p>
<p>
2) доноси Програм систематског испитивања радиоактивности у животној средини;
</p>
<p>
3) доноси Програм за допунско обучавање и оспособљавање професионално изложених
лица и лица одговорних за заштиту од јонизујућих зрачења; </p>
<p>
4) доноси Програм за правовремену најаву акцидента;
</p>
<p>
5) припрема предлог Програма радијационе сигурности и безбедности, Програма
нуклеарне сигурности и безбедности и Програма управљања радиоактивним отпадом;
</p>
<p>
6) припрема предлог Плана за деловање у случају акцидента;
</p>
<p>
7) израђује упутства и процедуре потребне за спровођење мера радијационе и
нуклеарне сигурности и безбедности; </p>
<p>
8) издаје, продужава и одузима лиценце за обављање радијационе делатности и
нуклеарне активности; </p>
<p>
9) издаје и одузима дозволе за промет радиоактивних и нуклеарних материјала;
</p>
<p>
10) издаје, продужава и одузима решења правним лицима или предузетницима за
обављање послова заштите од јонизујућих зрачења, радијационе делатности или
нуклеарне активности; </p>
<p>
11) издаје потврде о евидентирању извора јонизујућих зрачења;
</p>
<p>
12) издаје сертификате одговорним лицима за заштиту од јонизујућих зрачења;
</p>
<p>
13) прописује висину накнаде за издавање лиценци, дозвола, решења, потврда о
евидентирању и сертификата; </p>
<p>
14) води регистар пријава и издатих лиценци, дозвола, решења, потврда о
евидентирању и сертификата; </p>
<p>
15) води централне евиденције о нуклеарним објектима, нуклеарним материјалима и
радиоактивном отпаду и контрола евиденција које воде корисници; </p>
<p>
16) формира и одржава базе података (централни регистар) о изворима јонизујућих
зрачења и корисницима тих извора, професионално изложеним лицима, као и о
другим подацима од значаја за заштиту од јонизујућих зрачења, радијациону и
нуклеарну сигурност и безбедност; </p>
<p>
17) прати обим и промене нивоа радиоактивности и оцењивање њеног утицаја на
становништво и животну средину и, с тим у вези, налагање спровођења потребних
мера и праћење њиховог извршавања; </p>
<p>
18) објављује годишњи извештај о нивоу излагања становништва јонизујућим
зрачењима у Републици Србији; </p>
<p>
19) врши контролу испуњености услова на основу којих су издате лиценце, дозволе
и решења из става 1. подтач. 8), 9) и 10) ове тачке; </p>
<p>
20) обезбеђује јавност у раду на спровођењу закона и у поступку доношења
подзаконских прописа; </p>
<p>
21) доставља средствима јавног информисања, надлежним државним органима и
Међународној агенцији за атомску енергију информације од значаја за радијациону
и нуклеарну сигурност и безбедност; </p>
<p>
22) остварује сарадњу са надлежним државним органима из свог делокруга;
</p>
<p>
23) самостално или у сарадњи са надлежним државним органима остварује сарадњу
са Међународном агенцијом за атомску енергију и другим међународним телима и
надлежним органима других држава у вези са спровођењем закона; </p>
<p>
24) даје мишљења на захтев надлежних државних органа у вези са приступањем
међународним конвенцијама и другим споразумима у области радијационе и
нуклеарне сигурности и безбедности; </p>
<p>
25) обавља и друге послове утврђених законом.
</p>
<p>
Послове из става 1. подтач. 1), 2), 3), 4), 8), 9), 10), 11), 12), 14), 15),
16), 17) и 21) ове тачке Агенција врши као поверене послове. </p>
<p>
6.
<b>Средства за рад Агенције.</b> Средства за оснивање и почетак рада
Агенције обезбеђују се у буџету Републике Србије. </p>
<p>
Средства за рад Агенције обезбеђују се из прихода које Агенција оствари
обављањем послова из своје надлежности, донација, прилога, поклона домаћих и
страних правних лица, буџета Републике Србије и других прилога и прихода које
Агенција оствари, у складу са законом. </p>
<p>
7.
<b>Органи Агенције.</b> Органи Агенције су: Управни одбор и директор. 
</p>
<p>
Органе из става 1. ове тачке именује и разрешава Влада.
</p>
<p>
8.
<b>Управни одбор Агенције.</b> Управни одбор има председника и четири члана.
</p>
<p>
Влада именује:
</p>
<p>
1) једног члана на предлог министарства надлежног за послове заштите од јонизујућих
зрачења; </p>
<p>
2) једног члана на предлог министарства надлежног за послове нуклеарне
сигурности и управљања радиоактивним отпадом; </p>
<p>
3) једног члана на предлог министарства надлежног за послове здравља;
</p>
<p>
4) једног члана на предлог органа надлежног за националну безбедост;
</p>
<p>
5) једног члана из реда запослених у Агенцији.
</p>
<p>
Председника Управног одбора именује Влада из реда чланова Управног одбора.
</p>
<p>
Чланови Управног одбора именују се на период од пет година и могу бити поново
именовани. </p>
<p>
Управни одбор:
</p>
<p>
1) доноси Статут Агенције;
</p>
<p>
2) доноси пословник о раду Управног одбора;
</p>
<p>
3) усваја годишњи програм рада Агенције;
</p>
<p>
4) доноси финансијски план Агенције;
</p>
<p>
5) доноси опште акте утврђене законом;
</p>
<p>
6) усваја годишњи извештај о раду Агенције и финансијски извештај;
</p>
<p>
7) доноси Програм за правовремену најаву акцидента;
</p>
<p>
8) доноси Програм систематског испитивања радиоактивности у животној средини;
</p>
<p>
9) доноси Програм за допунско обучавање и оспособљавање професионално изложених
лица и лица одговорних за заштиту од јонизујућих зрачења; </p>
<p>
10) доноси одлуку о висини накнаде за издавање лиценце, дозволе, решења,
потврде о евидентирању, сертификата и других акта из надлежности Агенције;
</p>
<p>
11) утврђује предлог Програма радијационе сигурности и безбедности;
</p>
<p>
12) утврђује предлог Програма нуклеарне сигурности и безбедности;
</p>
<p>
13) утврђује предлог Програма управљања радиоактивним отпадом;
</p>
<p>
14) утврђује предлог Плана за деловање у случају акцидента;
</p>
<p>
15) утврђује предлоге подзаконских прописа за спровођење закона;
</p>
<p>
16) утврђује предлог годишњег извештаја о реализацији Програма радијационе
сигурности и безбедности, Програма нуклеарне сигурности и безбедности и
Програма управљања радиоактивним отпадом; </p>
<p>
17) обавља и друге послове утврђене законом и Статутом Агенције.
</p>
<p>
На акте из става 5. подтач. 1), 3), 4), 6), 7), 8), 9) и 10) ове тачке
сагласност даје Влада. </p>
<p>
Председник и чланови Управног одбора примају накнаду за рад.
</p>
<p>
Нето накнада за рад члановима Управног одбора не може бити виша од једноструке
укупне просечне зараде по запосленом без пореза и доприноса која је исплаћена у
Републици Србији у октобру месецу у години која претходи години за коју се
доноси програм пословања, увећане за пројектовану инфлацију за годину за коју
се доноси програм пословања. </p>
<p>
Нето накнада за рад председника Управног одбора не може бити виша од износа из
става 8. ове тачке увећаног за 50%. </p>
<p>
Управни одбор утврђује висину накнаде из ст. 8. и 9. ове тачке, а исплата
накнаде врши се месечно. </p>
<p>
9.
<b>Директор Агенције.</b> </p>
<p>
Директор:
</p>
<p>
1) заступа и представља Агенцију;
</p>
<p>
2) руководи радом и пословањем Агенције;
</p>
<p>
3) предлаже акте које доноси Управни одбор;
</p>
<p>
4) извршава одлуке Управног одбора и предузима мере за њихово спровођење;
</p>
<p>
5) стара се о законитости рада и одговара за коришћење и располагање имовином
Агенције; </p>
<p>
6) доноси акт о унутрашњој организацији и систематизацији радних места<span class="v2-clan-left-2">
</span>; </p>
<p>
7) одлучује о правима, обавезама и одговорностима запослених у Агенцији;
</p>
<p>
8) доноси одлуке, односно управне акте из надлежности Агенције, осим одлука
које доноси Управни одбор; </p>
<p>
9) врши и друге послове утврђене законом и Статутом.
</p>
<p>
За директора Агенције може бити именовано лице које поред општих услова
прописаних законом испуњава и следеће посебне услове: </p>
<p>

1) завршене дипломске академске студије, <span class="v2-clan-left-1">у 
природно-математичким, техничко-технолошким</span><span class="v2-clan-left-1"> <span lang="hr">или 
друштвеним наукама економског или правног смера</span></span>,
</p>
<p>
2) радно искуство од најмање 5 година на пословима у области заштите од
јонизујућих зрачења, односно нуклеарне сигурности <span class="v2-clan-left-1">
или најмање 5 година на руководећим положајима</span>; </p>
<p>
3) да има доказане организационе и управљачке способности.</p>
<p class="hide-change">
*Службени гласник РС, 
број 113/2013</p>
<p class="hide-change">
**Службени гласник РС, број 62/2018</p>
<p>&nbsp;</p>
<p>
10.
<b>Општи акти Агенције.</b> Општи акти Агенције су: статут, правилник о
раду и други општи акти. </p>
<p>
Статут је основни општи акт Агенције.
</p>
<p>
Статут доноси Управни одбор, уз сагласност Владе.
</p>
<p>
Статут садржи одредбе о:
</p>
<p>
1) пословима Агенције;
</p>
<p>
2) начину обављања послова;
</p>
<p>
3) органима и њиховом делокругу;
</p>
<p>
4) заступању Агенције;
</p>
<p>
5) правима, обавезама и одговорностима запослених;
</p>
<p>
6) другим питањима од значаја за рад Агенције.
</p>
<p>
Правилник о раду представља општи акт који доноси Управни одбор, уз сагласност
Владе. </p>
<p>
Правилник о раду из става 5. ове тачке садржи одредбе о правима, обавезама,
одговорностима и заради директора Агенције и запослених у Агенцији, у складу са
законом. </p>
<p>
11.
<b>Привремени директор Агенције.</b> Влада ће именовати привременог
директора Агенције у року од 30 дана од дана ступања на снагу ове одлуке. 
</p>
<p>
12.
<b>Рок за именовање Управног одбора.</b> Влада ће именовати чланове
Управног одбора Агенције у року од 30 дана од дана уписа Агенције у судски
регистар. Управни одбор Агенције донеће Статут Агенције у року од 90 дана од
дана његовог именовања. </p>
<p>
13.
<b>Почетак рада Агенције.</b> </p>
<p>
Агенција почиње са радом даном уписа у судски регистар.
</p>
<p>
Даном почетка рада Агенција преузима од министарства надлежног за послове
заштите од јонизујућих зрачења и министарства надлежног за послове нуклеарне
сигурности и управљање радиоактивним отпадом потребан број запослених, права,
обавезе, предмете, опрему, средства за рад и архивску грађу и регистратурски
материјал коме није истекао рок чувања – који су Агенцији потребни за обављање
послова из њеног делокруга са стањем на дан 1. септембра 2009. године. 
</p>
<p>
14.
<b>Ступање на снагу ове одлуке.</b> Ова одлука ступа на снагу осмог дана од
дана објављивања у „Службеном гласнику Републике Србије”. </p>
<p align="right">
&nbsp;</p>
<p align="right">
05 број
021-5451/2009-1 </p>
<p align="right">
У Београду, 10. септембра 2009. године
</p>
<p align="right">

<b>Влада </b></p>
<p align="right">
Председник,
</p>
<p align="right">
др
<b>Мирко Цветковић</b>, с.р</p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 47. став 1. Закона о културним добрима („Службени гласник РС”, бр. 71/94, 52/11 и 99/11 – др. закон) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12),</p>
	<p>Влада доноси </p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ОДЛУКУ</p>
	<p class="naslov" style="line-height: 150%; margin-top: 0">о утврђивању палате Главне поште у Београду за споменик културе 
	</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 35 од 17. априла 
	2013.</span></p>
	<p class="naslov" style="line-height: 150%; margin-top: 0">&nbsp;</p>
	<p>1. Палата Главне поште у Београду утврђује се за споменик културе.</p>
	<p>2. Палата Главне поште у Београду (у даљем тексту: споменик културе) налази се на територији општине Палилула, у граду Београду, улице Таковска број 2 и Булевар краља Александра број 15, у државној својини, на катастарској парцели број 1952/2, КО Палилула, у државној својини. 
	</p>
	<p>Споменик културе саграђен је у периоду од 1935. до 1938. године, као палата Поштанске штедионице, Главне поште и Главног телеграфа у Београду. У тренутку грађења то је била највећа и најрепрезентативнија поштанска зграда у читавој Краљевини Југославији, у коју су се по завршетку радова, осим Главне поште и штедионице, уселиле и друге високодржавне институције: Министарство ПТТ, Главни радио-телеграф, Главни телеграф и Поштанска школа. 
	</p>
	<p>Подигнута је према пројекту из 1930. године, који представља комбинацију првонаграђеног конкурсног решења архитеката Јосипа Пичмана и Андрије Барањија, у модерном стилу, и накнадне разраде пројекта фасада у духу академизма, архитекте Василија Андросова. Прилагођавање модерног концепта основе грађевине репрезентативном академском изразу њене спољашњости одражава општеприхваћени став ондашњих државних власти да се монументалним карактером јавних здања, обликованих у стилу високог академизма, визуелно изрази снага и просперитет нове југословенске државе и Београда као њене престонице. Споменик културе је конципиран као слободностојећи објекат са неправилном, модерно решеном основом и репрезентативно обликованим фасадама, обложеним грубо тесаним гранитним квадерима. Истакнути средишњи ризалит главне фасаде, осим што дели фасадно платно на два неједнака, асиметрична дела, одражава и унутрашњу функционалну подељеност објекта. Ризалит је третиран као прочеље зграде, наглашено главним порталом у зони приземља, издуженим дорским стубовима у зони другог до петог спрата и карактеристичном кулом са сатом у највишој зони. 
	</p>
	<p>Овај споменик културе поседује архитектонско-урбанистичке и културно-историјске вредности. Као објекат централне и најзначајније поштанске институције у Краљевини Југославији, представља важно сведочанство развоја поштанске службе и делатности, од њеног оснивања до данас. Својим маркантним положајем на раскрсници двеју важних градских саобраћајница, у непосредној близини Народне скупштине и комплекса дворова, представља један од значајних визуелних репера и издваја се у силуети централне градске зоне. Монументалност целине и репрезентативност спољашње обраде споменика културе, сврставају га међу значајне примере академске архитектуре Београда. Као једино дело профаног карактера, обликовано према принципима академске архитектуре, издваја се у стваралачком опусу архитекте Василија Андросова. 
	</p>
	<p>3. Заштићена околина споменика културе обухвата спољне ивице катастарске парцеле број 1952/2, КО Палилула, у државној својини.</p>
	<p>4. Утврђују се следеће мере заштите споменика културе:</p>
	<p>1) очување изворног изгледа спољашње архитектуре и ентеријера, хоризонталног и вертикалног габарита, облика и нагиба крова, свих конструктивних и декоративних елемената, стилских карактеристика, оригиналних материјала и функционалних карактеристика;</p>
	<p>2) ажурно праћење стања и одржавање конструктивно-статичког система, кровног покривача, свих фасада, ентеријера и исправности инсталација у споменику културе;</p>
	<p>3) забрана радова који могу угрозити статичку стабилност споменика културе; 
	</p>
	<p>4) забрана преправки, доградње, преградње и надградње споменика културе; 
	</p>
	<p>5) инсталирање громобранских инсталација и уређаја за заштиту од пожара споменика културе;</p>
	<p>6) вођење електро и ТТ водова подземним путем;</p>
	<p>7) забрана постављања прикључних кутија, ормара и расхладних уређаја на фасадама споменика културе; 
	</p>
	<p>8) забрана постављања рекламних паноа на уличне фасаде и кров споменика културе.</p>
	<p>5. Утврђују се следеће мере заштите заштићене околине споменика културе:</p>
	<p>1) забрана градње и постављања трајних или привремених објеката који својом наменом, волуменом габарита по висини и облику могу угрозити или деградирати споменик културе и његову заштићену околину;</p>
	<p>2) забрана постављања покретних тезги, киоска и других привремених објеката унутар заштићене околине споменика културе;</p>
	<p>3) забрана радова који могу угрозити статичку безбедност споменика културе; 
	</p>
	<p>4) забрана извођења радова којима се врши промена облика или намене терена; 
	</p>
	<p>5) забрана постављања далековода, ваздушних електро и ТТ водова преко заштићених парцела; њихово вођење извршити подземним каналима, уз враћање терена у првобитно стање;</p>
	<p>6) урбанистичко и комунално уређење и редовно одржавање заштићене околине споменика културе у функцији споменика културе.</p>
	<p>6. Ова одлука ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">05 број 633-3044/2013</p>
	<p class="potpis" style="line-height: 150%; margin-top: 0">У Београду, 12. априла 2013. године</p>
	<p class="potpis" style="line-height: 150%; margin-top: 0">
	<span class="bold">Влада</span></p>
	<p class="potpis" style="line-height: 150%; margin-top: 0">Председник, </p>
	<p class="potpis" style="line-height: 150%; margin-top: 0">
	<span class="bold">Ивица Дачић, </span>с.р.</p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<p>&nbsp;</p>
	<p><span class="redakcijskipreciscentekst">Редакцијски пречишћен текст</span></p>
	<p>&nbsp;</p>
	<p>На основу члана 5. став 3. Закона о јавном дугу („Службени гласник РС”, бр. 61/05, 107/09 и 78/11) и члана 1. став 4. Уредбе о општим условима за емисију и продају дугорочних државних хартија од вредности на иностраном финансијском тржишту („Службени гласник РС”, број 65/11), 
	</p>
	<p>Влада доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ОДЛУКУ</p>
	<p class="naslov" style="margin-top: 0; line-height:150%">о емисији дугорочних државних хартија од вредности на иностраном финансијском тржишту</p>
	<p class="naslov" style="margin-top: 0; line-height:150%"><span style="font-weight: 400">
	"Службени гласник РС", бр. 
	94 од 28. септембра 2012, 20 од 22. марта 2019.</span></p>
	<p class="naslov" style="margin-top: 0">&nbsp;</p>
	<p>1. Република Србија емитује дугорочне државне хартије од вредности на иностраном финансијском тржишту, ради финансирања буџетског дефицита и рефинансирања дуга, кроз повећање обима и реотварање (поновно отварање) емисије од 28. септембра 2011. године, коју је Република Србија емитовала на основу Одлуке о емисији дугорочних државних хартија од вредности на иностраном финансијском тржишту 05 број 424-7302/2011, од 26. септембра 2011. године. Код реотварања већ постојеће емисије уз повећање обима емисије, обвезнице се издају у оригиналној валути, купонска стопа и датум доспећа остају исти. 
	</p>
	<p>2. Дугорочне државне хартије од вредности на иностраном финансијском тржишту eмитоване на основу ове одлуке ће бити консолидоване и представљаће једну серију са дугорочним државним хартијама од вредности које је Република Србија емитовала на основу Одлуке о емисији дугорочних државних хартија од вредности на иностраном финансијском тржишту 05 број 424-7302/2011, од 26. септембра 2011. године.</p>
	<p>3. Основни елементи дугорочних државних хартија од вредности на иностраном финансијском тржишту из тачке 1. ове одлуке су:</p>
	<p>Емитент Република Србија</p>
	<p>Износ емисије 1.000.000.000 америчких долара</p>
	<p>Деноминација 200.000 америчких долара, уз интегралну мултипликацију од по 1.000 америчких долара</p>
	<p>Цена 104,179 процента од номиналне вредности + обрачуната камата за период од и укључујући 28. септембар 2012. године до датума салдирања 4. октобра 2012. године 
	</p>
	<p>Датум трговања 27. септембар 2012. године</p>
	<p>Датум емитовања 4. октобар 2012. године </p>
	<p>Датум салдирања 4. октобар 2012. године</p>
	<p>Датум доспећа 28. септембар 2021. године</p>
	<p>Купон 7,25% годишње</p>
	<p>Стопа приноса 6,625% годишње</p>
	<p>4. Дугорочне државне хартије од вредности на иностраном финансијском тржишту емитују се у нематеријализованом облику и региструју код Deutsche Bank Luxembourg S.A. и Deutsche Bank Trust Company Americas, док ће се клиринг извршити код клириншких кућа, Deutsche Bank Trust Company Americas i Deutsche Bank AG, London Branch, које је изабрао министар финансија и привреде у складу са чланом 28. став 2. Закона о јавном дугу. 
	</p>
	<p>5. Дугорочне државне хартије од вредности гласе на име.</p>
	<p>6. Цена дугорочних државних хартија од вредности на иностраном финансијском тржишту утврђује се у форми купонских обвезница са полугодишњом исплатом купона, датуми доспећа купона су 28. март и 28. септембар. Уколико датум доспећа падне на нерадни дан, као датум доспећа рачуна се први наредни радни дан. Прва исплата камате, за период од и укључујући 28. септембар 2012. године, ће бити извршена 28. марта 2013. године.</p>
	<p>Цена код купонских хартија од вредности се одређује на следећи начин:</p>
	<p class="auto-style1">
	<img src="http://www.pravno-informacioni-sistem.rs/SlGlasnikPortal/slike/odluka-emisija-zapisa-_opt.jpeg&amp;doctype=reg&amp;abc=cba&amp;eli=true&amp;eliActId=428060&amp;regactid=428060" alt="odluka-emisija-zapisa-dugorocna.tif"></p>
	<p>Легенда:</p>
	<p>P – цена у америчким доларима</p>
	<p>n – број периода (број година помножен са два)</p>
	<p>C – износ полугодишњег купона у америчким доларима</p>
	<p>r – каматна стопа (стопа приноса подељено са два)</p>
	<p>M – номинална вредност обвезнице</p>
	<p>t – временски период када се плаћање врши t= (1,...,20)</p>
	<p>7. Пренос власништва на дугорочним државним хартијама од вредности на иностраном финансијском тржишту врши се на дан уписа дугорочних државних хартија од вредности на одговарајуће рачуне хартија од вредности који се воде код Deutsche Bank Luxembourg S.A. и Deutsche Bank Trust Company Americas, а по потреби пренос власништва може се вршити и након тога, најкасније до 28. марта 2021. године.</p>
	<p><span class="v2-clan-left-1">7а Република Србија може да откупи дугорочне 
	државне хартије од вредности на међународном финансијском тржишту и пре рока 
	њиховог доспећа, ако о томе одлучи Влада на предлог министарства надлежног 
	за послове финансија.</span></p>
	<p><span class="hide-change">*Службени гласник РС, број 20/2019</span></p>
	<p>8. Ова одлука ступа на снагу наредног дана од дана објављивања у „Службеном гласнику Републике Србије”.</p>
	<p class="potpis">05 број 424-6502/2012</p>
	<p class="auto-style2">У Београду, 28. септембра 2012. године</p>
	<p class="auto-style2"><span class="bold">Влада</span></p>
	<p class="auto-style2">Председник,</p>
	<p class="auto-style2"><span class="bold">Ивица Дачић, </span>с.р.</p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


<p class="redakcijskipreciscentekst">
		Редакцијски пречишћен текст</p>
	<p>&nbsp;</p>
	<p>&nbsp;</p>
	<p>На основу члана 19. став 7. Закона о заштити права и слобода националних мањина („Службени лист СРЈ”, број 11/02 и „Службени гласник РС”, бр. 72/09 – др. закон и 97/13 – УС) и члана 12. став 1. тачка 6) Статута националног савета Влаха (Број 16-022/2014 од 17. децембра 2014. године), 
	</p>
	<p>Национални савет Влаха је на 7. седници одржаној у Пожаревцу, донео</p>
	<p>&nbsp;</p>
	<p class="odluka-zakon">ОДЛУКУ</p>
	<p class="naslov">о оснивању установе</p>
	<p class="auto-style1">"Службени гласник РС", број 56 од 15. јуна 2016, 81 
	од 5. октобра 2016 - исправка</p>
	<p class="naslov">&nbsp;</p>
	<p>Оснива се Завод за културу Влаха (у даљем тексту: Завод), ради очувања, унапређења и развоја културе Влаха.</p>
	<p class="clan">Члан 1.</p>
	<p>Назив Завода је: „Завод за културу Влаха”, „Institutu dî kultura Vlahilor”.</p>
	<p>Назив Завода на енглеском језику је: „Institute for Culture of Vlach of Serbia”. 
	</p>
	<p>Седиште Завода је у Бору, Улица Бобијева број 15.</p>
	<p class="clan">Члан 2.</p>
	<p>Делатност Завода је:</p>
	<p>– 58.11 издавање књига, брошура, музичких књига и публикација;</p>
	<p>– 58.14 издавање часописа и сличних периодичних издања;</p>
	<p><span class="hide-change"><em>Брисана је алинеја 3. (види Исправку - 
	81/2016-30)</em></span></p>
	<p>– 18.12 остало штампање; </p>
	<p>– 18.13 услуге припреме за штампу;</p>
	<p>– 58.19 остала издавачка делатност;</p>
	<p>– 59.11 производња кинематографских дела, аудио-визуелних производа и телевизијских програма;</p>
	<p class="v2-clan-left-1">– 59.20 Снимање и издавање звучних записа и 
	музике;</p>
	<p>– 72.20 истраживање и експериментални развој у друштвеним и хуманистичким наукама;</p>
	<p>– 73.20 истраживање тржишта и испитивање јавног мњења;</p>
	<p>– 74.30 превођење и услуге тумача;</p>
	<p>– 91.01 делатност библиотека и архива;</p>
	<p>– 91.02 делатност музеја, галерија и збирки;</p>
	<p>– 91.03 заштита културних добара, природних и других знаменитости.</p>
	<p>Завод ће обављати и послове спољнотрговинског промета из области услуга а из оквира уписане делатности за коју се оснива, у складу са законом.</p>
<p class="hide-change">*Службени гласник РС, број 81/2016</p>
	<p class="clan">Члан 3.</p>
	<p>Завод ће обављати делатност на основу својих програмских и планских докумената, одлука и закључака свих облика деловања (органа, радних тела, одбора), форумским и непосредним радом и укључивањем свих компетентних и заинтересованих организација и установа, представника републичких и општинских органа и појединаца из културе, просвете и образовања, науке, уметности и стваралаштва.</p>
	<p class="clan">Члан 4.</p>
	<p>Средства за оснивање и почетак рада Завода обезбеђују оснивач.</p>
	<p>Износ средстава потребних за рад и програмску делатност Завода, регулисаће се посебним уговорима, на основу финансијског плана за сваку буџетску годину.</p>
	<p class="clan">Члан 5.</p>
	<p>Завод средства за рад и програмску активност обезбеђује из:</p>
	<p>1. Прихода остварених из сопствених делатности,</p>
	<p>3. фондова, фондација, донација, прилога и спонзорстава домаћих и страних правних и физичких лица,</p>
	<p>4. других извора, у складу са законом.</p>
	<p>Средства из става 1. овог члана, користе се у складу са законом, овом одлуком, статутом Завода, програмом рада и финансијским планом Завода.</p>
	<p class="clan">Члан 6.</p>
	<p>За своје обавезе у правном промету, Завод одговара целокупном својом имовином.</p>
	<p class="clan">Члан 7.</p>
	<p>Органи Завода су:</p>
	<p>– директор,</p>
	<p>– управни одбор,</p>
	<p>– надзорни одбор.</p>
	<p class="clan">Члан 8.</p>
	<p>Директор руководи Заводом.</p>
	<p>Директора именује и разрешава Национални савет, на период од четири године, са могућношћу поновног именовања.</p>
	<p>Услови које мора испуњавати кандидат за директора утврђују се статутом.</p>
	<p class="clan">Члан 9.</p>
	<p>Директор:</p>
	<p>1. представља и заступа Завод;</p>
	<p>2. организује и руководи радом Завода;</p>
	<p>3. извршава одлуке управног одбора и предузима мере за њихово спровођење;</p>
	<p>4. стара се о законитости рада и одговоран је за законитост рада Завода;</p>
	<p>5. предлаже програм рада;</p>
	<p>6. предлаже акте које доноси управни одбор;</p>
	<p>7. доноси акт о унутрашњој организацији и систематизацији радних места;</p>
	<p>8. врши и друге послове утврђене законом и статутом.</p>
	<p class="clan">Члан 10.</p>
	<p>Управни одбор Завода има председника и четири члана.</p>
	<p>Председника и чланове управног одбора именује и разрешава Национални савет.</p>
	<p>Предлог за именовање председника и чланова управног одбора, садржи најмање за трећину већи број кандидата од броја чланова Управног одбора који се именује.</p>
	<p>Мандат председника и чланова управног одбора је четири године, са могућношћу поновног именовања.</p>
	<p class="clan">Члан 11.</p>
	<p>Управни одбор:</p>
	<p>1. доноси статут Завода;</p>
	<p>2. доноси годишњи програм рада;</p>
	<p>3. усваја финансијски план;</p>
	<p>4. усваја извештај о пословању;</p>
	<p>5. усваја завршни рачун;</p>
	<p>6. одлучује о коришћењу средстава, у складу са законом;</p>
	<p>7. доноси одлуке о статусним променама, у складу са законом,</p>
	<p>8. обавља и друге послове утврђене законом и статутом.</p>
	<p class="clan">Члан 12.</p>
	<p>Надзорни одбор Завода има председника и два члана.</p>
	<p>Председника и чланове надзорног одбора, именује и разрешава Национални савет Влаха.</p>
	<p>Предлог за именовање председника и чланова надзорног одбора, садржи најмање за трећину већи број кандидата од броја чланова надзорног одбора који се именује.</p>
	<p>Мандат председника и чланова надзорног одбора је четири године, са могућношћу поновног именовања.</p>
	<p class="clan">Члан 13.</p>
	<p>Надзорни одбор:</p>
	<p>1. врши надзор над законитошћу рада Завода;</p>
	<p>2. прегледа завршни рачун и извештаје о пословању и утврђује да ли су сачињени у складу са прописима;</p>
	<p>3. обавља и друге послове утврђене законом и статутом.</p>
	<p>О резултатима извршеног надзора, надзорни одбор извештава Национални савет.</p>
	<p class="clan">Члан 14.</p>
	<p>Национални савет има право да директору и управном одбору Завода, предложи мере ради несметаног функционисања Завода и обављања делатности за које је Завод основан и да тражи подношење других извештаја који се односе на рад и пословање Завода, а који нису предвиђени овим актом, као и да предузимају друге мере којима се обезбеђују услови за обављање делатности Завода.</p>
	<p class="clan">Члан 15.</p>
	<p>Национални савет даје сагласност на статут, програм рада, финансијски план, завршни рачун, акт о унутрашњој организацији и систематизацији радних места Завода.</p>
	<p class="clan">Члан 16.</p>
	<p>Завод подноси извештај о свом пословању Националном савету, најмање једанпут годишње.</p>
	<p class="clan">Члан 17.</p>
	<p>Национални савет именује вршиоца дужности директора Завода, до именовања директора Завода.</p>
	<p class="clan">Члан 18.</p>
	<p>Национални савет ће именовати директора и председника и чланове управног и надзорног одбора у року од 60 дана од дана ступања на снагу ове одлуке.</p>
	<p>Управни одбор Завода дужан је да у року од 30 дана од дана именовања донесе статут Завода.</p>
	<p class="clan">Члан 19.</p>
	<p>Завод стиче својство правног лица уписом у судски регистар.</p>
	<p class="clan">Члан 20.</p>
	<p>Ова одлука ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis">Број 91/022/2016 </p>
	<p class="auto-style2">У Пожаревцу, 27. фебруара 2016. године </p>
	<p class="auto-style2">Председник Националног савета Влаха,</p>
	<p class="auto-style2"><span class="bold">Радиша Драгојевић, </span>с.р.</p>



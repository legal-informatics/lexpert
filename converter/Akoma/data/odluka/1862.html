

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 17. став 1. Закона о граничној контроли („Службени гласник PC”, број 24/18) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влада доноси</p>
			<p class="odluka-zakon">ОДЛУКУ</p>
			<p class="odluka-zakon">&nbsp;о отварању сталног граничног прелаза за међународни ваздушни саобраћај на Аеродрому „Морава”</p>
			<p class="centar">"Службени гласник РС", број 46 од 26. јуна 2019.</p>
			<p class="Basic-Paragraph">1. Отвара се стални гранични прелаз за међународни ваздушни саобраћај на Аеродрому „Морава”.</p>
			<p class="Basic-Paragraph">2. Гранични прелаз Аеродром „Морава” одређује се као стални гранични прелаз за међународни саобраћај путника и роба са свим инспекцијским службама. На сталном граничном прелазу Аеродром  „Морава” одвијаће се међународни цивилни ваздушни саобраћај.</p>
			<p class="Basic-Paragraph">3. Локација граничног прелаза Аеродром „Морава” укључује део аеродрома за цивилни ваздушни саобраћај, на којем се отвара гранични прелаз и налази се на територији града Краљева, а делом на територији града Чачка, на око 13,5 km североисточно од Краљева и на око 1 km од државног пута првог Б реда 22.</p>
			<p class="Basic-Paragraph">4. Ова одлука ступа на снагу наредног дана од дана објављивања у „Службеном гласнику Републике Србије”.</p>
			<p class="potpis">05 број 28-6378/2019</p>
			<p class="potpis">У Београду, 25. јуна 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p>На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), </p>
				<p>Влада доноси</p>
				<p class="odluka-zakon">ОДЛУКУ</p>
				<p class="odluka-zakon">о образовању Радне групе за разматрање питања нормализације ваздушног саобраћаја на Балкану</p>
				<p class="centar">"Службени гласник РС", број 8 од 3. фебруара 
				2017.</p>
				<p class="centar">&nbsp;&nbsp;</p>
				<p>1. Образује се Радна група за разматрање питања нормализације ваздушног саобраћаја на Балкану (у даљем тексту: Радна група), до коначног решења свих отворених питања која произилазе из нормализације ваздушног саобраћаја изнад Балкана.</p>
				<p>2. Задаци Радне групе су:</p>
				<p>– наставак разговора и предлагање могућих решења у циљу поновног отварања ваздушног простора за цивилни ваздушни саобраћај изнад Аутономне покрајине Косово и Метохија,</p>
				<p>– отпочињање разговора и предлагање могућих решења ради успостављања авио-линије Београд–Приштина за цивилни саобраћај и</p>
				<p>– наставак разговора и предлагање могућих решења за поновно поседaње радарског положаја „Копаоник” са примарним и секундарним радаром за војне и цивилне потребе.</p>
				<p>3. У састав Радне групе именују се:</p>
				<p>За председника:</p>
				<p>– Зоран Ђорђевић, министар одбране,</p>
				<p>За чланове:</p>
				<p>1) бригадни генерал Славољуб Јанићијевић, Министарство одбране,</p>
				<p>2) бригадни генерал Душко Жарковић, Министарство одбране,</p>
				<p>3) пуковник Небојша Свјетлица, Министарство одбране,</p>
				<p>4) пуковник Гордан Павловић, Министарство одбране,</p>
				<p>5) Бранимир Филиповић, амбасадор, Министарство спољних послова,</p>
				<p>6) Бранислав Пекић, министар саветник, Министарство спољних послова, </p>
				<p>7) Владан Косић, командант Хеликоптерске јединице, Министарство унутрашњих послова,</p>
				<p>8) Зоран Илић, в.д. помоћника министра, Сектор за ваздушни саобраћај, Министарство грађевинарства, саобраћаја и инфраструктуре,</p>
				<p>9) Дамјан Јовић, в.д. заменика директора Канцеларије за Косово и Метохију,</p>
				<p>10) Бојана Анђелковић, виши саветник у Канцеларији за Косово и Метохију,</p>
				<p>11) Драган Владисављевић, в.д. директора Канцеларије за координационе послове у преговарачком процесу са Привременим институцијама самоуправе у Приштини,</p>
				<p>12) Катарина Жарковић, саветник у Канцеларији за координационе послове у преговарачком процесу са Привременим институцијама самоуправе у Приштини,</p>
				<p>13) Мирјана Чизмаров, директор Директората цивилног ваздухопловства Републике Србије,</p>
				<p>14) мр Предраг Јовановић, помоћник директора, Сектор за ваздушну пловидбу, аеродроме и обезбеђење, Директорат цивилног ваздухопловства Републике Србије,</p>
				<p>15) Ненад Шакић, директор Сектора за управљање ваздушним саобраћајем у Контроли летења Србије и Црне Горе SMATSA д.о.о. Београд.</p>
				<p>4. У рад Радне групе могу се, по позиву председника Радне групе, укључити и други експерти у циљу давања стручних мишљења и достављања тражених информација.</p>
				<p>5. Радна група подноси шестомесечни извештај о раду Влади.</p>
				<p>6. Стручну и административно-техничку подршку раду Радне групе пружа Министарство одбране.</p>
				<p>7. Ова одлука ступа на снагу осмог дана од дана објављивања у „Службеном гласнику Pепублике Cрбије”.</p>
				<p class="potpis">05 број 02-830/2017</p>
				<p class="potpis">У Београду, 31. јануара 2017. године</p>
				<p class="potpis"><span class="bold">Влада</span></p>
				<p class="potpis">Председник, </p>
				<p class="potpis"><span class="bold">Александар Вучић,</span> с.р.</p>
	</div>




<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: center;
}
</style>


	<div class="story">
			<p class="Basic-Paragraph">На основу члана 46. ст. 1. и 5. Закона о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС, 98/13 – УС, 132/14, 145/14, 83/18, 31/19 и 37/19 – др. закон) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон), </p>
			<p class="Basic-Paragraph">Влада доноси</p>
			<p class="odluka-zakon">ОДЛУКУ</p>
			<p class="odluka-zakon">о изради измена и допуна Просторног плана подручја експлоатације Колубарског лигнитског басена</p>
			<p class="centar">"Службени гласник РС", број 64 од 6. септембра 
			2019.</p>
			<p class="Basic-Paragraph">1. Приступа се изради измена и допуна Просторног плана подручја експлоатације Колубарског лигнитског басена (у даљем тексту: измене и допуне Просторног плана).</p>
			<p class="Basic-Paragraph">2. Оквирна граница измена и допуна Просторног плана обухвата делове територија града Београда – градске општине Обреновац и Лазаревац, као и делове територија општина Аранђеловац, Уб и Лајковац.   </p>
			<p class="Basic-Paragraph">На територији градске општине Обреновац обухвата катастарске општине: Пироман, Бровић, Конатице и Пољане.</p>
			<p class="Basic-Paragraph">На територији градске општине Лазаревац обухвата катастарске општине: Врбовно, Лесковац, Степојевац, Цветовац, Соколово, Велики Црљени, Јунковац, Араповац, Миросаљци, Сакуља, Вреоци, Шопић, Медошевац, Зеоке, Барошевац, Стрмово, Пркосава, Рудовци, Мали Црљени, Бистрица, Лукавица, Лазаревац, Петка, Стубица, Шушњар, Дрен, Бурово, Крушевица и Трбушница.</p>
			<p class="Basic-Paragraph">На територији општине Уб обухвата катастарске општине: Уб, Руклада, Лончаник, Милорци, Мургаш, Бргуле, Лисо Поље, Каленић, Шарбане, Радљево, Стубленица, Трњаци и Паљуви. </p>
			<p class="Basic-Paragraph">На територији општине Лајковац обухвата катастарске општине: Мали Борак, Скобаљ, Јабучје, Лајковац, Рубрибреза, Непричава и Ћелије.</p>
			<p class="Basic-Paragraph">На територији општине Аранђеловац обухвата катастарске општине: Прогореоци и Партизани.</p>
			<p class="Basic-Paragraph">Оквирна граница обухвата измена и допуна Просторног плана дата је у Прилогу – Графички приказ измена и допуна Просторног плана, који је одштампан уз ову одлуку и чини њен саставни део.</p>
			<p class="Basic-Paragraph">Коначна граница обухвата измена и допуна Просторног плана биће дефинисана Нацртом изменa и допунa Просторног плана.</p>
			<p class="Basic-Paragraph">3. Услови и смернице планских документа вишег реда и развојних стратегија за израду измена и допуна Просторног плана садржани су у:</p>
			<p class="Basic-Paragraph">1) Закону о Просторном плану Републике Србије од 2010. до 2020. године („Службени гласник РС”, број 88/10), којим је сагледана могућност заменских капацитета за копове који престају са радом у наредном периоду до 2020. године (Поље „Б”, „Тамнава-источно поље” и Поље „Д”) са повећањем производње на 36 милиона тона угља годишње. Предвиђене су следеће активности: завршетак инвестиционог програма на површинском копу „Тамнава-Западно поље” и достизање нивоа производње од 12 милиона тона годишње; замена застареле опреме на Пољу „Б”, прелазак у Поље „Ц” са постепеним повећањем капацитета на три, затим на пет милиона тона угља годишње; проширење експлоатационих граница површинског копа Поље „Д” и дислокација села Вреоци; припрема коридора за измештање реке Колубаре, пруге Београд–Бар и државног пута II реда М 22 (Ибарска магистрала) и припреме за отварање површинских копова Поље Е, Радљево и Поље Г (Јужно поље);</p>
			<p class="Basic-Paragraph">2) Уредби о утврђивању Регионалног просторног плана за подручје Колубарског и Мачванског управног округа („Службени гласник РС”, број 11/15); у којој се истиче да ће се развој енергетске инфраструктуре на подручју измена и допуна Просторног плана заснивати на: успостављању ефикасног система планског управљања и експлоатације изграђених енергетских ресурса, уз примену савремених решења и модернизацију постојећег система преноса, изградње нових и дистрибуцију енергије према међународним стандардима; стварању услова за континуирано, поуздано и рационално напајање електричном енергијом подручја и интензивирање коришћења обновљивих извора енергије; </p>
			<p class="Basic-Paragraph">3) Стратегији развоја енергетике Републике Србије до 2025. године са пројекцијама до 2030. године („Службени гласник РС”, број 101/15) са Уредбом о утврђивању Програма остваривања Стратегије развоја енергетике Републике Србије до 2025. године са пројекцијама до 2030. године за период од 2017. до 2023. године („Службени гласник РС”, број 104/17).</p>
			<p class="Basic-Paragraph">Израда измена и допуна Просторног плана биће заснована на планској, студијској, техничкој и другој документацији, резултатима досадашњих истраживања и важећим документима у Републици Србији.</p>
			<p class="Basic-Paragraph">4. Планирање, коришћење, уређење и заштита простора заснива се на принципима уређења и коришћења простора утврђеним чланом 3. Закона о планирању и изградњи, и другим важећим прописима Републике Србије.</p>
			<p class="Basic-Paragraph">5. Визија и дугорочни циљ развоја доношења измена и допуна Просторног плана је обезбеђење просторних услова за остваривање посебне намене подручја.</p>
			<p class="Basic-Paragraph">6. Концептуални оквир планирања, коришћења, уређења и заштите планског подручја заснива се на: обезбеђењу услова за експлоатацију Колубарског лигнитског басена; промену правила уређења и правила грађења (регулационих решења) за следеће просторне целине посебне намене, одлагалиште јаловине у површинском копу „Тамнава – источно поље” због обезбеђења простора за изградњу комплекса „Стрелишта” и проширење водоизворишта „Сува сепарација” – Вреоци због планираног повећања капацитета изворишта; измене и допуне планских решења утврђених постојећим плановима генералне регулације на подручју КО Медошевац, КО Сакуља, КО Јунковац, КО Араповац, КО Миросаљци, КО Стрмово, КО Пркосава, КО Барошевац и КО Мали Црљени, чиме ће се обезбедити плански основ за пренамену појединачних парцела у оквиру источног дела Колубарског лигнитског басена; израда правила уређења и правила грађења која ће обезбедити плански основ за формирање касета за пепео и шљаку у оквиру унутрашњег одлагалишта површинског копа „Тамнава – западно поље” и по потреби, израду правила и уређења грађења за друге просторне целине, локације и коридоре посебне намене.</p>
			<p class="Basic-Paragraph">Израдом измена и допуна Просторног плана, створиће се одговарајући плански основ у смислу директног спровођења издавањем локацијских услова у складу са законом. </p>
			<p class="Basic-Paragraph">7. Рок за израду радне верзије Нацрта измена и допуна Просторног плана је 12 месеци од дана ступања на снагу ове одлуке. </p>
			<p class="Basic-Paragraph">8. Средства за израду измена и допуна Просторног плана обезбедиће ЈП „Електропривреда Србије”. </p>
			<p class="Basic-Paragraph">9. Носилац израде измена и допуна Просторног плана је Министарство грађевинарства, саобраћаја и инфраструктуре. Носилац израде измена и допуна Просторног плана дужан је да обезбеди прибављање мишљења, услова и сагласности надлежних органа и организација прописаних законом, као и да обезбеди сарадњу и усаглашавање ставова са свим релевантним субјектима планирања.</p>
			<p class="Basic-Paragraph">10. Органи, посебне организације и имаоци јавних овлашћења, дужни су да на захтев носиоца израдe измена и допуна Просторног плана, у року утврђеном Законом о планирању и изградњи, доставе услове и све расположиве податке, без накнаде.  </p>
			<p class="Basic-Paragraph">На захтев министарства надлежног за послове просторног планирања и урбанизма, надлежни органи, односно организације уступају постојеће копије топографског и катастарског плана, односно дигиталне записе, односно катастар подземних инсталација, односно ортофото снимке, без накнаде у року утврђеном Законом о планирању и изградњи.</p>
			<p class="Basic-Paragraph">11. Нацрт измена и допуна Просторног плана биће изложен на јавни увид у трајању од 15 дана у зградама јединица локалних самоуправа које су у обухвату измена и допуна Просторног плана. </p>
			<p class="Basic-Paragraph">12. Одлука о изради Стратешке процене утицаја Измена и допуна Просторног плана подручја експлоатације Колубарског лигнитског басена на животну средину („Службени гласник РС”, број 48/19) чини саставни део ове одлуке.</p>
			<p class="Basic-Paragraph">13. Број примерака измена и допуна Просторног плана биће утврђен посебним актом Владе којим се утврђују измене и допуне Просторни план.</p>
			<p class="Basic-Paragraph">14.  Ова одлука ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 350-8674/2019</p>
			<p class="potpis">У Београду, 5. септембра 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић,</span> с.р.</p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/Obrenovac.png&amp;doctype=reg&amp;abc=cba&amp;eli=true&amp;eliActId=429023&amp;regactid=429023" alt=""></p>
	</div>


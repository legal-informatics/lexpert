


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="redakcijskipreciscentekst">Редакцијски пречишћен текст</p>
	<p>&nbsp;</p>
	<p>&nbsp;</p>
	<p>На основу члана 47. став 8. Закона о високом образовању („Службени гласник РС”, бр. 76/05, 100/07 – аутентично тумачење, 97/08, 44/10, 93/12, 89/13, 99/14, 45/15 – аутентично тумачење, 68/15 и 87/16) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12, 72/12, 7/14 и 44/14),</p>
	<p>Влада доноси</p>
	<p class="odluka-zakon">ОДЛУКУ</p>
	<p class="odluka-zakon">о оснивању Пољопривредног факултета у Крушевцу Универзитета у Нишу</p>
	<p class="centar">"Службени гласник РС", бр. 46 од 12. маја 2017, 53 од 30. 
	маја 2017 - исправка</p>
	<p>1. Оснива се Пољопривредни факултет у Крушевцу, као високошколска установа са својством правног лица у саставу Универзитета у Нишу.</p>
	<p>2. Седиште Пољопривредног факултета Универзитета у Нишу (у даљем тексту: Факултет) је у Крушевцу, Косанчићева 4.</p>
	<p>3. Факултет обавља делатност високог образовања и развија научноистраживачки и стручни рад у складу са Законом о високом образовању.</p>
	<p>4. На оснивање, организацију и рад Факултета примењују се прописи о јавним службама и Закон о високом образовању.</p>
	<p>5. Средства за оснивање и почетак рада Факултета обезбеђују се у складу са законом.</p>
	<p>6. Факултет почиње са радом и остваривањем студијских програма по добијању дозволе за рад у складу са Законом о високом образовању.</p>
	<p>7. Орган управљања Факултета је Савет Факултета.</p>
	<p>До конституисања Савета Факултета у складу са Законом о високом образовању, његове послове обављаће Привремени савет Факултета у саставу:</p>
	<p>1) проф. др Ненад Павловић, проректор Универзитета у Нишу, председник;</p>
	<p>2) проф. др Зоран Николић, саветник ректора Универзитета у Нишу;</p>
	<p>3) проф. др Властимир Николић, проректор Универзитета у Нишу;</p>
	<p>4) проф. др Драган Ђукић, редовни професор Пољопривредног факултета, у пензији;</p>
	<p>5) др Зоран Лугић, директор Института за крмно биље у Крушевцу.</p>
	<p>8. Привремени савет Факултета:</p>
	<p>1) донеће статут Факултета;</p>
	<p>2) донеће годишњи програм рада Факултета;</p>
	<p>3) обављаће и друге послове из надлежности Савета Факултета, утврђене законом.</p>
	<p>9. До избора декана Факултета у складу са Законом о високом образовању, његове послове обављаће вршилац дужности декана.</p>
	<p>За вршиоца дужности декана Факултета именује се проф. др Слободан 
	<span class="v2-clan-left-1">Јевтић</span>.</p>
	<p><span class="hide-change">*Службени гласник РС, број 53/2017</span></p>
	<p>10. Факултет ће донети опште акте у року од 60 дана од дана ступања на снагу ове одлуке.</p>
	<p>11. Савет Факултета, декан Факултета и стручни органи Факултета конституисаће се у складу са Законом о високом образовању, у року од шест месеци од дана ступања на снагу ове одлуке.</p>
	<p>Студентски парламент Факултета конституисаће се по одржаним изборима за чланове студентског парламента, у складу са Законом о високом образовању.</p>
	<p>12. Ова одлука ступа на снагу осмог дана од дана објављивања у „Службеном гласнику Републике Србије”.</p>
	<p class="potpis">05 број 02-02-4117/2017</p>
	<p class="potpis">У Београду, 11. маја 2017. године</p>
	<p class="potpis"><span class="bold">Влада</span></p>
	<p class="potpis">Председник,</p>
	<p class="potpis"><span class="bold">Александар Вучић, </span>с.р.</p>


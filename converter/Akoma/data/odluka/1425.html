


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p>На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), </p>
				<p>Влада доноси</p>
				<p class="odluka-zakon">ОДЛУКУ</p>
				<p class="odluka-zakon">о образовању Радне групе за пружање подршке вођењу унутрашњег дијалога о Косову и Метохији</p>
				<p class="centar">"Службени гласник РС", број 93 од 16. октобра 
				2017.</p>
				<p>1. Образује се Радна група за пружање подршке вођењу унутрашњег дијалога о Косову и Метохији (у даљем тексту: Радна група).</p>
				<p>2. Задатак Радне групе је да пружа подршку надлежним органима, организацијама и телима у процесу вођења унутрашњег дијалога о Косову и Метохији, као и да прати и координира активности које надлежни органи државне управе предузимају у процесу вођења унутрашњег дијалога о Косову и Метохији.</p>
				<p>3. Радну групу чине:</p>
				<p>1) директор Канцеларије за Косово и Метохију – председник Радне групе;</p>
				<p>2) чланови:</p>
				<p>(1) представник Министарства унутрашњих послова;</p>
				<p>(2) представник Министарства правде;</p>
				<p>(3) представник Министарства рударства и енергетике;</p>
				<p>(4) представник Министарства трговине, туризма и телекомуникација;</p>
				<p>(5) представник Министарства просвете, науке и технолошког развоја;</p>
				<p>(6) представник Министарства културе и информисања;</p>
				<p>(7) представник Министарства државне управе и локалне самоуправе;</p>
				<p>(8) представник Министарства здравља;</p>
				<p>(9) представник Министарства финансија;</p>
				<p>(10) представник Министарства привреде;</p>
				<p>(11) представник Министарства пољопривреде, шумарства и водопривреде;</p>
				<p>(12) представник Министарства заштите животне средине;</p>
				<p>(13) представник Министарства грађевинарства, саобраћаја и инфраструктуре; </p>
				<p>(14) представник Министарства одбране;</p>
				<p>(15) представник Министарства спољних послова;</p>
				<p>(16) представник Министарства за европске интеграције;</p>
				<p>(17) представник Министарства за рад, запошљавање, борачка и социјална питања;</p>
				<p>(18) представник Министарства омладине и спорта;</p>
				<p>(19) представник Републичког секретаријата за законодавство;</p>
				<p>(20) представник Генералног секретаријата Владе;</p>
				<p>(21) представник Кабинета председника Владе;</p>
				<p>(22) представник Канцеларије за сарадњу с цивилним друштвом.</p>
				<p>4. Радна група има секретара, који помаже председнику Радне групе у вођењу седнице Радне групе, учествује у припреми седнице Радне групе и обавља друге послове које му одреди председник Радне групе. </p>
				<p>Секретар Радне групе именује се посебним актом Владе, на предлог директора Канцеларије за Косово и Метохију. </p>
				<p>5. У раду Радне групе могу по потреби учествовати и представници других органа и организација.</p>
				<p>6. Радна група може ангажовати друга лица ради обављања стручних послова за потребе Радне групе.</p>
				<p>7. Председник и чланови Радне групе, секретар Радне групе и друга лица која могу бити ангажована ради обављања стручних послова за потребе Радне групе немају право на накнаду за рад у Радној групи, односно за потребе Радне групе.</p>
				<p>8. Стручне и административно-техничке послове за потребе Радне групе обавља Генерални секретаријат Владе.</p>
				<p>9. Радна група подноси извештај о раду надлежном одбору најмање сваких 60 дана, а Влади најмање сваких 90 дана.</p>
				<p>10. Ова одлука ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">05 број 02-10088/2017</p>
				<p class="potpis">У Београду, 16. октобра 2017. године </p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Ана Брнабић, </span>с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p>На основу члана 33. ст. 2. и 3. Закона о Влади („Службени гласник PC”, бр. 55/05, 71/05 − исправка, 101/07, 65/08, 16/11, 68/12 − УС, 72/12, 7/14 − УС и 44/14), </p>
				<p>Влада доноси</p>
				<p class="odluka-zakon">ОДЛУКУ</p>
				<p class="odluka-zakon">о образовању Радне групе за давање предлога најповољнијег извора финансирања Пројекта за унапређење информационо-комуникационе инфраструктуре у школама у Републици Србији</p>
				<p class="centar">"Службени гласник РС", број 106 од 24. 
				новембра 2017.&nbsp;</p>
				<p>1. Овом одлуком образује се Радна група за давање предлога најповољнијег извора финансирања Пројекта за унапређење информационо-комуникационе инфраструктуре у школама у Републици Србији (у даљем тексту: Радна група).</p>
				<p>2. Задатак Радне групе је да предложи најповољнији извор финансирања Пројекта у складу са Меморандумом о разумевању између Владе Републике Србије и компаније „Cisco” који је потписан у јулу 2017. године и Споразумом о стратешком партнерству за развој информационо-комуникационе инфраструктуре у образовним установама који је закључило Министарство просвете, науке и технолошког развоја са компанијом „Huawei” у мају 2017. године, који представљају оквир којим су дефинисани основни циљеви и задаци Пројекта.</p>
				<p>Радна група је у обавези да задатак из става 1. ове тачке заврши до 30. новембра 2017. године. </p>
				<p>3. Радну групу чине:</p>
				<p>– др Душан Вујовић, министар финансија, председник;</p>
				<p>– Татјана Матић, државни секретар у Министарству трговине, туризма и телекомуникација, заменик председника. </p>
				<p>– чланови: </p>
				<p>1) Бранко Дрчелић, вршилац дужности директора Управе за јавни дуг у Министарству финансија;</p>
				<p>2) др Михаило Јовановић, вршилац дужности директора Канцеларије за информационе технологије и електронску праву;</p>
				<p>3) Саша Стојановић, вршилац дужности помоћника министра просвете, науке и технолошког развоја;</p>
				<p>4) Милан Добријевић, виши саветник, Министарство трговине, туризма и телекомуникација;</p>
				<p>5) Наталија Радоја, виши саветник, Министарство трговине, туризма и телекомуникација;</p>
				<p>6) Тања Красојевић, саветник, Министарство трговине, туризма и телекомуникација;</p>
				<p>7) Катарина Алексић, саветник министра, Министарство просвете, науке и технолошког развоја; </p>
				<p>8) Драгана Дејановић, самостални саветник, Управа за јавни дуг у Министарству финансија.</p>
				<p>4. Радна група подноси извештај о раду Влади у року од десет дана од дана истека рока утврђеног у тачки 2. став 2. ове одлуке.</p>
				<p>5. Стручне и административно-техничке послове за потребе Радне групе обавља Министарство трговине, туризма и телекомуникација.</p>
				<p>6. Ова одлука ступа на снагу наредног дана од дана објављивања у „Службеном гласнику Републике Србије”.</p>
				<p class="potpis">05 број 02-10703/2017-2 </p>
				<p class="potpis">У Београду, 24. новембра 2017. године </p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Ана Брнабић, </span>с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 34. став 2. Закона о слободном приступу информацијама од јавног значаја („Службени гласник РС”, бр. 120/04, 54/07, 104/09 и 36/10), чл. 58. и 59. Закона о заштити података о личности („Службени гласник РС”, бр. 97/08 и 104/09, 68/12 – одлука УС и 107/12), 
	</p>
	<p>Повереник за информацијe од jавног значаја и заштиту података о личности доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ОДЛУКУ</p>
	<p class="naslov" style="line-height: 150%; margin-top: 0">о раду Стручне службе Повереника за информације од јавног значаја и заштиту података о личности</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 26 од 24. маја 
	2013.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">Члан 1.</p>
	<p>Стручна служба Повереника за информације од јавног значаја и заштиту података о личности (у даљем тексту: Служба Повереника) обавља стручне, административне и друге послове од значаја за остваривање надлежности Повереника за информације од јавног значаја и заштиту података о личности (у даљем тексту: Повереник).</p>
	<p class="clan">Члан 2.</p>
	<p>Овом одлуком уређује се рад Службе Повереника, одређују и разврставају положаји и радна места државних службеника и намештеника у Служби Повереника и друга питања од значаја за рад Службе Повереника. 
	</p>
	<p class="clan">Члан 3.</p>
	<p>Унутрашње уређење и систематизација радних места у Служби Повереника, уређује се посебним актом.</p>
	<p>Правилник о унутрашњем уређењу и систематизацији радних места у Служби Повереника доноси повереник уз сагласност Административног одбора Народне скупштине.</p>
	<p>Повереник доноси правилнике, наредбе, упутства и одлуке о начину рада и извршавању послова Службе Повереника. 
	</p>
	<p class="clan">Члан 4.</p>
	<p>Права и дужности послодавца државних службеника и намештеника у Служби Повереника, врши повереник као руководилац органа.</p>
	<p>Повереник је и наредбодавац за материјално-финансијско пословање Службе Повереника.</p>
	<p>Повереник може посебним овлашћењем права и дужности послодавца и наредбодавца за материјално-финансијске послове пренети на заменике повереника, генералног секретара Службе и помоћника генералног секретара. 
	</p>
	<p class="clan">Члан 5.</p>
	<p>Службом Повереника руководи генерални секретар Службе Повереника (у даљем тексту: генерални секретар Службе), који организује и обезбеђује јединствен рад Службе Повереника и за свој и рад Службе, одговара поверенику и заменицима повереника.</p>
	<p>Генерални секретар Службе има помоћнике који руководе заокруженом облашћу рада за коју се образује сектор. Помоћници генералног секретара за свој и рад сектора, одговарају поверенику, заменицима повереника и генералном секретару Службе.</p>
	<p>Кабинетом Повереника руководи шеф кабинета Повереника (у даљем тексту: шеф кабинета), који за свој и рад кабинета, одговара Поверенику.</p>
	<p>Повереник може именовати саветнике за поједине области рада, који имају признат углед и стручност у области заштите и унапређења људских права или у другој области која је од интреса за рад и остваривање надлежности Повереника. 
	</p>
	<p>Повереник може имати до три саветника повереника од којих неки могу бити у радном односу код Повереника.</p>
	<p>На одређивање коефицијента за обрачун и исплату плате саветника повереника примењиваће се прописи којим су одређени коефицијенати за обрачун и исплату плате саветника председника Владе.</p>
	<p class="clan">Члан 6.</p>
	<p>Послове у Служби Повереника обављају државни службеници и намештеници.</p>
	<p>Радна места на којима раде државни службеници деле се на положаје и извршилачка радна места, зависно од сложености послова, овлашћења и одговорности.</p>
	<p>Положаји су радна места која подразумевају овлашћења и одговорности у вези са вођењем и усклађивањем рада у Служби Повереника.</p>
	<p>Извршилачка радна места јесу сва радна места државних службеника која нису положаји и она се разврставају по звањима.</p>
	<p>Радна места намештеника се састоје од пратећих помоћно-техничких послова у Служби Повереника и разврставају се по врстама.</p>
	<p class="clan">Члан 7.</p>
	<p>Положаји у Служби Повереника су: генерални секретар Службе Повереника, помоћници генералног секретара и шеф кабинета повереника.</p>
	<p>Државне службенике на положају у Служби Повереника, поставља и разрешава Повереник.</p>
	<p>Генерални секретар Службе и помоћници генералног секретара се постављају на положај на период од пет година, на основу интерног или јавног конкурса, с тим што по протеку времена на које су постављени на положај, могу бити поново постављени, без конкурса.</p>
	<p>Положаји у Служби Поверника се разврставају на следећи начин: генерални секретар у прву групу положаја; помоћници генералног секретара у другу групу положаја и шеф Кабинета повереника у трећу групу положаја.</p>
	<p>Шеф кабинета се поставља на положај до краја мандата повереника, на основу интерног или јавног конкурса. 
	</p>
	<p>Повереник именује саветнике Повереника. </p>
	<p class="clan">Члан 8.</p>
	<p>У погледу заснивања радног односа, права и дужности државних службеника у Служби Повереника, сходно се примењују прописи који регулишу права и дужности државних службеника, а у погледу намештеника, општи прописи о раду.</p>
	<p>Запослени на радним местима у кабинету Повереника заснивају радни однос на одређено време до краја мандата повереника. 
	</p>
	<p class="clan">Члан 9.</p>
	<p>Извршилачка радна места разврставају се у звања, у зависности од сложености и одговорности послова, потребних знања и способности и услова за рад у складу са законом којим се уређују права и дужности запослених у државном органу.</p>
	<p>Радна места намештеника се састоје од пратећих помоћно техничких-послова у Служби Повереника.</p>
	<p class="clan">Члан 10.</p>
	<p>О жалбама државних службеника у Служби Повереника на решења којима се одлучује о њиховим правима и дужностима и о жалбама учесника конкурса, одлучује Жалбена комисија коју образује Повереник.</p>
	<p>Жалбена комисија има пет чланова, укључујући председника комисије, који се именују на период од пет година и могу бити поново именовани.</p>
	<p>Чланови Жалбене комисије за свој рад имају право на накнаду коју утврђује Повереник, у складу са законом.</p>
	<p>Жалбена комисија доноси пословник о свом раду.</p>
	<p class="clan">Члан 11.</p>
	<p>Средства за плате и рад Службе Повереника обезбеђују се у буџету Републике Србије.</p>
	<p>Плате, накнаде и друга примања државних службеника и намештеника у Служби Повереника одређује Повереник у складу са прописима којим се уређују плате државних службеника и намештеника.</p>
	<p>Плату повереника и заменика повереника одређује Административни одбор Народне скупштине (у даљем тексту: Административни одбор), у складу са прописима о платама функционера у државним органима и овом одлуком.</p>
	<p>До ступања на снагу закона којим ће се уредити плате функционера у државним органима, плата заменика повереника одређује се у висини од 90% плате повереника.</p>
	<p class="clan">Члан 12.</p>
	<p>Управа за заједничке послове републичких органа врши за потребе Службе Повереника административне послове пријема, евиденције и отпремања поште као и друге заједничке административне и техничке послове које обавља за потребе других републичких органа, а који су неопходни за остваривање надлежности Повереника док потреба за вршењем ових послова Управе постоји.</p>
	<p>Послове унутрашњег обезбеђивања и одржавања реда у згради Службе Повереника врши министарство надлежно за унутрашње послове, на начин на који исте послове обавља у зградама других државних органа.</p>
	<p class="clan">Члан 13.</p>
	<p>Даном ступања на снагу ове одлуке престаје да важи Одлука о раду Службе Повереника за информације од јавног значаја и заштиту података о личности („Службени гласник РС”, бр. 109/07 и 13/09).</p>
	<p class="clan">Члан 14.</p>
	<p>Ова одлука ступа на снагу добијањем сагласности Административног одбора Народне скупштине и објављује се у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">Број 021-01-00066/2013</p>
	<p class="potpis" style="line-height: 150%; margin-top: 0">У Београду, 25. априла 2013. године 
	</p>
	<p class="potpis" style="line-height: 150%; margin-top: 0">Повереник,</p>
	<p class="potpis" style="line-height: 150%; margin-top: 0">
	<span class="bold">Родољуб Шабић, </span>с.р.</p>


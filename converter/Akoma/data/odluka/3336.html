

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 54. став 2. Закона о високом образовању („Службени  гласник РС”, бр. 88/17, 27/18 18 – др. закон, 73/18 и 67/19) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влада доноси</p>
			<p class="odluka-zakon">ОДЛУКУ</p>
			<p class="odluka-zakon">о издвајању високошколских јединица Блаце, Димитровград и Јагодина из састава Академије пословних струковних студија Београд и њиховом припајању Академији струковних студија Јужна Србија</p>
			<p class="centar">"Службени гласник РС", број 82 од 22. новембра 
			2019.</p>
			<p class="Basic-Paragraph">1. Овом одлуком врши се статусна промена издвајања високошколских јединица Блаце, Димитровград и Јагодина из састава Академије пословних струковних студија Београд и њиховог припајања Академији струковних студија Јужна Србија.</p>
			<p class="Basic-Paragraph">2. Ступањем на снагу ове одлуке Академија струковних студија Јужна Србија преузима запослене, као и простор, опрему и средства за рад која користе високошколске јединице Блаце, Димитровград и Јагодина, те матичне књиге студената и све друге евиденције високошколских јединица Блаце, Димитровград и Јагодина.</p>
			<p class="Basic-Paragraph">3. Студенти високошколских јединица Блаце, Димитровград и Јагодина уписани на студијске програме закључно са школском 2019/2020. годином настављају студије на уписаним студијским програмима према започетом наставном плану и програму, условима и правилима студија на Академији струковних студија Јужна Србија, у складу са законом.</p>
			<p class="Basic-Paragraph">4. До добијања нове дозволе за рад, Академија пословних струковних студија Београд и Академија струковних студија Јужна Србија настављају извођење акредитованих студијских програма у складу са важећим дозволама за рад.</p>
			<p class="Basic-Paragraph">5. Академија струковних студија Јужна Србија и Академија пословних струковних студија Београд ускладиће статут и друге опште акте, организацију и рад са овом одлуком у року од 60 дана од дана ступања на снагу ове одлуке.</p>
			<p class="Basic-Paragraph">6. Ова одлука ступа на снагу наредног дана од дана објављивања у „Службеном гласнику Републике Србије”.</p>
			<p class="potpis">05 број 022-11609/2019</p>
			<p class="potpis">У Београду, 21. новембра 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић,</span> с.р.</p>
	</div>


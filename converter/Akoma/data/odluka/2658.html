


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
	margin-top: 0;
}
.auto-style2 {
	text-align: center;
}
.auto-style3 {
	font-size: 0.583333333333333rem;
}
</style>


	<div class="story">
				<div class="redakcijskipreciscentekst" style="font-size:0.750000187500047rem">
					Редакцијски пречишћен текст</div>
				<p class="broj">&nbsp;</p>
				<p class="broj">&nbsp;</p>
				<p>На основу члана 6. став 2, а у вези са чланом 21. став 2. Закона о стандардизацији („Службени гласник РС”, бр. 36/09 и 46/15) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p>&nbsp;</p>
				<p class="odluka-zakon">ОДЛУКУ</p>
				<p class="naslov">о изменама и допунама оснивачког акта Института за стандардизацију Србије</p>
				<p class="auto-style2">"Службени гласник РС", бр. 93 од 13. 
				новембра 2015, 27 од 11. марта 2016.</p>
				<p class="auto-style2">&nbsp;</p>
				<p class="clan">I. ОСНОВНЕ ОДРЕДБЕ</p>
				<p class="clan">Члан 1.</p>
				<p>Институт за стандардизацију Србије основан је Одлуком о оснивању Института за стандардизацију Србије („Службени гласник РС”, број 16/07) и уписан је у регистар Трговинског суда у Београду, у регистарски уложак 7-356-00 Решењем број I Fi 314/08 од 1. октобра 2008. године, као самостална непрофитна организација. </p>
				<p>Институт за стандардизацију Србије je у складу са одредбама Одлуке о изменама и допунама оснивачког акта Института за стандардизацију Србије („Службени гласник РС”, број 88/09) уписан у регистар Привредног суда у Београду у регистарски уложак број 5-1208-00 Решењем број I Fi 569/09 од 4. јануара 2010. године, као установа.</p>
				<p class="clan">Члан 2.</p>
				<p>Институт за стандардизацију Србије (у даљем тексту: Институт) је једино национално тело за стандардизацију у Републици Србији, организује се као установа и послује у складу са прописима којима се уређује правни положај јавних служби.</p>
				<p>Институт има својство правног лица.</p>
				<p>Институт има права, обавезе и одговорности утврђене законом, овом одлуком и статутом.</p>
				<p>За обавезе у правном промету са трећим лицима Институт одговара целокупном имовином.</p>
				<p>Надзор над законитошћу рада Института, врши министарство надлежно за послове стандардизације.</p>
				<p>Институт се уписује у судски регистар.</p>
				<p class="clan">II. НАЗИВ И СЕДИШТЕ ИНСТИТУТА</p>
				<p class="clan">Члан 3.</p>
				<p>Назив Института је: Институт за стандардизацију Србије.</p>
				<p>Скраћени назив Института је: ИСС.</p>
				<p>Седиште Института је у Београду, Улица Стевана Бракуса 2.</p>
				<p class="clan">III. ПЕЧАТ И ШТАМБИЉ</p>
				<p class="clan">Члан 4.</p>
				<p>Институт има велики и мали печат округлог облика и штамбиљ правоугаоног облика. </p>
				<p>Садржина великог, малог печата и штамбиља исписана је на српском језику ћириличким писмом. </p>
				<p>Велики и мали печат су обрубљени спољном дебљом и унутрашњом тањом линијом и у средини садрже мали грб Републике Србије, око којег је у првом реду исписан текст: Институт за стандардизацију Србије, а у другом текст: Република Србија, Београд.</p>
				<p>Испод грба у средини малог печата налази се редни број печата исписан римским бројевима. </p>
				<p>Пречник великог печата је 32 mm, a малог 24 mm.</p>
				<p>Институт има штамбиљ правоугаоног облика, основице 62 mm и висине 35 mm, на чијем врху се налази мали грб Републике Србије, испод кога, у посебним редовима следе: </p>
				<p>1) текст: Република Србија; </p>
				<p>2) текст: Институт за стандардизацију Србије; </p>
				<p>3) рубрика за уписивање броја под којим се заводи акт на који је стављен штамбиљ; </p>
				<p>4) рубрика за уписивање датума издавања акта;</p>
				<p>5) текст: Београд.</p>
				<p>Број печата и штамбиља, употреба, начин чувања, као и лица која су задужена за руковање печатом и штамбиљем ближе се уређују актом који доноси директор Института.</p>
				<p class="clan">IV. ОСНИВАЧ ИНСТИТУТА</p>
				<p class="clan">Члан 5.</p>
				<p>Оснивач Института је Република Србија, за коју оснивачка права врши Влада, Београд, Немањина 11, (у даљем тексту: оснивач), у складу са законом.</p>
				<p>Средства којима послује Институт су у државној својини.</p>
				<p>Оснивач обезбеђује Институту просторије потребне за рад, средства и опрему, у складу са законом.</p>
				<p>Средствима из става 2. овог члана Институт управља у складу са законом и овом одлуком.</p>
				<p class="clan">V. ДЕЛАТНОСТ ИНСТИТУТА</p>
				<p class="clan">Члан 6.</p>
				<p>Институт обавља следеће послове:</p>
				<p>1) доноси, објављује, преиспитује и повлачи српске стандарде у складу са правилима Института;</p>
				<p>2) даје тумачење српских стандарда, као и тумачење примене српских стандарда, на захтев заинтересоване стране;</p>
				<p>3) обезбеђује усаглашеност српских стандарда са међународним и европским стандардима;</p>
				<p>4) води регистар донетих и повучених српских стандарда, у складу са правилима Института;</p>
				<p>5) учествује у изради и преиспитивању међународних и европских стандарда у областима које су од интереса за Републику Србију;</p>
				<p>6) сарађује са међународним и европским организацијама за стандардизацију и националним телима за стандардизацију држава потписница одговарајућих споразума из области стандардизације;</p>
				<p>7) извршава задатке у вези са стандардизацијом, у складу са обавезама из потврђених међународних споразума чији је потписник Република Србија;</p>
				<p>8) обезбеђује доступност јавности донетих и повучених српских стандарда, публикација, као и стандарда и публикација одговарајућих међународних, европских и националних тела за стандардизацију и врши њихову продају;</p>
				<p>9) доставља обавештење, на захтев органа државне управе, о томе да ли је у области која се уређује техничким прописом донет одговарајући српски стандард или предстоји његово доношење, односно да ли постоји одговарајући међународни или европски стандард;</p>
				<p>10) делује као информативни центар за стандарде, за информисање и обавештавање о стандардима, у складу са захтевима предвиђеним у одговарајућим међународним споразумима и обавезама које произлазе из чланства у одговарајућим међународним и европским организацијама за стандардизацију;</p>
				<p>11) представља и заступа интересе стандардизације у Републици Србији у међународним и европским организацијама за стандардизацију;</p>
				<p>12) одобрава употребу националног знака усаглашености са српским стандардима, у складу са правилима Института;</p>
				<p>13) доноси правила на основу којих се доносе, објављују, преиспитују и повлаче српски стандарди;</p>
				<p>14) поверава заинтересованим странама, у складу са својим правилима, израду предлога српских стандарда у специфичним областима;</p>
				<p>15) промовише примену српских стандарда;</p>
				<p>16) пружа стручну помоћ за примену, односно испуњавање захтева српских стандарда;</p>
				<p>17) обавља послове сертификације производа, система менаџмента и особа;</p>
				<p>18) обавља и друге послове из области стандардизације, у складу са законом и овом одлуком.</p>
				<p>Послови које обавља Институт из става 1. тач. 1), 2), 4), 8), 13), 14), 15) и 16) овог члана односе се и на сродне документе.</p>
				<p>Послове из става 1. тач. 16) и 17) Институт не може да обавља за потребе истог правног субјекта.</p>
				<p>Послове из ст. 1. и 2. овог члана Институт не обавља ради стицања добити.</p>
				<p class="clan">VI. ФИНАНСИРАЊЕ ИНСТИТУТА</p>
				<p class="clan">Члан 7.</p>
				<p>Средства за рад Институт обезбеђује:</p>
				<p>1) из прихода које оствари наплатом чланарина;</p>
				<p>2) продајом српских стандарда, сродних докумената и других публикација;</p>
				<p>3) из прихода које оствари продајом услуга;</p>
				<p>4) из буџета Републике Србије;</p>
				<p>5) из других извора, у складу са законом.</p>
				<p>Под средствима из става 1. тачка 5) овог члана подразумевају се поклони (донације) и други приходи остварени у складу са законом.</p>
				<p>Средства из става 1. тачка 5) овог члана, обезбеђују се уз претходну сагласност оснивача.</p>
				<p>Средства за чланарине Института у европским и међународним организацијама за стандардизацију обезбеђују се из буџета Републике Србије.</p>
				<p class="bold">Програм рада Института</p>
				<p class="clan">Члан 8.</p>
				<p>Износ средстава за рад Института који се обезбеђује из буџета Републике Србије одређује се на основу годишњег програма рада (у даљем тексту: Програм рада), узимајући у обзир предвиђени приход од чланарина, продаје српских стандарда, сродних докумената и других публикација, продаје услуга, као и предвиђени приход из других извора.</p>
				<p>Програм рада Институт доноси за сваку календарску годину и доставља министарству надлежном за послове стандардизације, у четвртом кварталу текуће године за наредну годину.</p>
				<p>Оснивач даје сагласност на Програм рада, као и његове измене и допуне.</p>
				<p>Програм рада садржи: редовне и ванредне активности, План доношења српских стандарда и финансијски план. </p>
				<p>Након доношења закона о буџету, Институт доноси Програм рада, а по потреби, доноси измене и допуне Програма рада у складу са законом којим се уређује буџетски систем.</p>
				<p>Уколико Програм рада није донет до почетка календарске године за коју се доноси, зараде запослених се обрачунавају и исплаћују на начин и под условима утврђеним Програмом рада за претходну годину, све до доношења Програма рада за текућу годину.</p>
				<p class="clan">VII. ПЛАН ДОНОШЕЊА СРПСКИХ СТАНДАРДА И ТРАНСПАРЕНТНОСТ</p>
				<p class="clan">Члан 9.</p>
				<p>Српски стандарди доносе се на основу плана доношења српских стандарда који се утврђује најмање једанпут годишње и који је јавно доступан на интернет страници Института.</p>
				<p>План доношења српских стандарда садржи информацију о стандардима и сродним документима које Институт намерава да донесе или мења, које је донео или изменио на основу претходног плана доношења српских стандарда и они који су тренутно у поступку измене или доношења, а који нису настали идентичним или еквивалентним преузимањем међународних или европских стандарда.</p>
				<p>План доношења српских стандарда садржи и информацију о броју међународних и европских стандарда за које се на основу доступних података међународних и европских организација за стандардизацију очекује да ће их Институт преузети у систем националне стандардизације.</p>
				<p>Предложени годишњи план доношењa српских стандарда објављује се на интернет страници Института.</p>
				<p class="clan">Члан 10.</p>
				<p>План доношења српских стандарда, за сваки појединачни стандард или сродни документ, садржи и:</p>
				<p>1) предмет и подручје примене стандарда или сродног документа;</p>
				<p>2) фазу израде стандарда или сродног документа;</p>
				<p>3) позивање на сваки међународни стандард или сродни документ који се користе као основа за доношење српског стандарда или сродног документа.</p>
				<p>Кратко обавештење о постојању плана доношења српских стандарда Институт објављује у свом гласилу или на својој интернет страници, а када је то могуће, и у некој европској публикацији о стандардизацијским активностима.</p>
				<p class="clan">VIII. ДОНОШЕЊЕ, ОБЈАВЉИВАЊЕ И ПОВЛАЧЕЊЕ СРПСКИХ СТАНДАРДА</p>
				<p class="clan">Члан 11.</p>
				<p>Акт којим се проглашава да је српски стандард или сродни документ донет, као и акт о повлачењу српског стандарда или сродног документа доноси директор Института у форми решења.</p>
				<p>Акт из става 1. овог члана, као и информација о доношењу и повлачењу српских стандарда и сродних докумената са датумом доношења и бројем акта из става 1. овог члана, објављује се у гласилу Института и на интернет страници Института.</p>
				<p>Повучени стандарди и сродни документи су доступни у Институту.</p>
				<p class="clan">IX. ЧЛАНСТВО У ИНСТИТУТУ</p>
				<p class="clan">Члан 12.</p>
				<p>Члан Института може бити: привредно друштво, друго правно лице или предузетник који су основани по прописима Републике Србије, као и физичко лице које је држављанин Републике Србије (у даљем тексту: заинтересоване стране).</p>
				<p>Чланство у Институту не може се преносити или преузимати.</p>
				<p>Начин стицања и престанка статуса члана Института ближе се уређује статутом и другим актима Института.</p>
				<p class="clan">Члан 13.</p>
				<p>Члан Института има право да непосредно или преко овлашћеног представника учествује у раду и одлучивању у органима Института, као и управљању Институтом, у складу са овом одлуком и статутом.</p>
				<p class="clan">Члан 14.</p>
				<p>Члан Института има обавезу да:</p>
				<p>1) се придржава одредаба Закона о стандардизацији, ове одлуке, статута и општих аката Института;</p>
				<p>2) активно учествује у остваривању циљева, програма и планова Института;</p>
				<p>3) Институту редовно плаћа чланарину;</p>
				<p>4) промовише примену српских стандарда и сродних докумената.</p>
				<p class="clan">Члан 15.</p>
				<p>Члан Института има право на погодности, као што су:</p>
				<p>1) посебан попуст код куповине стандарда, сродних докумената и других публикација;</p>
				<p>2) посебан попуст код плаћања за услуге које Институт пружа у обављању послова стандардизације;</p>
				<p>3) посебан попуст код плаћања накнаде за учешће на семинарима, конференцијама, саветовањима и другим стручним скуповима које Институт организује самостално или у сарадњи са другим правним лицима и организацијама;</p>
				<p>4) друге погодности у складу са овом одлуком и статутом.</p>
				<p>Одлуку о погодностима на које имају право чланови Института доноси управни одбор.</p>
				<p>Погодности из става 1. тачка 2) овог члана не односе се на послове пружања стручне помоћи за примену односно испуњавање захтева српских стандарда и послове сертификације производа, система менаџмента и особа.</p>
				<p>Погодности из става 1. овог члана, као и критеријуми за утврђивање посебног попуста, ближе се уређују статутом.</p>
				<p class="clan">Члан 16.</p>
				<p>Статутом се ближе уређују и друга права и обавезе члана Института.</p>
				<p class="clan">Члан 17.</p>
				<p>Чланство у Институту може престати услед:</p>
				<p>1) добровољног иступања члана;</p>
				<p>2) престанка рада члана Института, ако је члан правно лице или предузетник,</p>
				<p>односно смрти члана Института, ако је члан физичко лице;</p>
				<p>3) искључења члана;</p>
				<p>4) престанка рада Института.</p>
				<p>Одлуку о престанку чланства доноси директор Института.</p>
				<p class="clan">Члан 18.</p>
				<p>Чланарина представља редован допринос чланова општем развоју Института и националне стандардизације у Републици Србији.</p>
				<p>Критеријуми за утврђивање висине чланарине за чланове Института ближе се уређују статутом.</p>
				<p>Висина чланарине утврђује се посебном одлуком управног одбора, која се доноси на предлог директора Института, за сваку календарску годину.</p>
				<p>Одлука о висини чланарине за наредну годину доноси се најкасније до краја текуће године.</p>
				<p class="clan">X. ПРИСТУП МИКРО, МАЛИХ И СРЕДЊИХ ПРИВРЕДНИХ ДРУШТАВА И ПРЕДУЗЕТНИКА СТАНДАРДИМА <br>И СТАНДАРДИЗАЦИЈИ</p>
				<p class="clan">Члан 19.</p>
				<p>Институт ће у циљу подстицања и олакшавања приступа микро, малим и средњим привредним друштвима и предузетницима (у даљем тексту: МСП) стандардима и поступку доношења стандарда, предузимати следеће активности:</p>
				<p>1) извршити идентификацију стандардизацијских пројеката који су од посебног интереса за МСП;</p>
				<p>2) омогућити приступ стандардизацијским активностима без обавезивања МСП да постану чланови Института;</p>
				<p>3) обезбедити бесплатан приступ или посебан попуст за учешће у стандардизацијским активностима;</p>
				<p>4) обезбедити бесплатан приступ нацртима стандарда;</p>
				<p>5) обезбедити бесплатне апстракте стандарда на интернет страници Института;</p>
				<p>6) одобравати посебне попусте за добијање стандарда или добијање групе стандарда по сниженим ценама.</p>
				<p class="clan">XI. ОРГАНИ ИНСТИТУТА</p>
				<p class="clan">Члан 20.</p>
				<p>Органи Института су: скупштина, управни одбор, директор и надзорни одбор.</p>
				<p class="bold">Скупштина</p>
				<p class="clan">Члан 21.</p>
				<p>Скупштину чине оснивач и чланови Института који у раду скупштине учествују непосредно или преко овлашћених представника.</p>
				<p>Привредна друштва и друга правна лица, чланови Института, као и оснивач учествују у раду скупштине преко овлашћених представника.</p>
				<p>Предузетници и физичка лица, чланови Института непосредно учествују у раду скупштине.</p>
				<p>Члан Института, односно његов представник, као и представници оснивача у скупштини, имају по један глас.</p>
				<p class="clan">Члан 22.</p>
				<p>Привредно друштво и друго правно лице, члан Института, одређује једног представника у скупштину.</p>
				<p>Представник члана Института мора поседовати писано овлашћење привредног друштва или другог правног лица које га је именовало, при чему то овлашћење може бити трајно или само за једну седницу скупштине.</p>
				<p>Министар надлежан за послове стандардизације делегира најмање три представника оснивача у скупштину Института, од којих је један представник министарства надлежног за послове стандардизације, а остали представници делегирају се на предлог министарстава заинтересованих за послове стандардизације.</p>
				<p>Захтев за одређивање овлашћених представника оснивача подноси директор Института.</p>
				<p>Ако члану Института престане чланство у Институту, истовремено његовом представнику у скупштини престаје својство члана скупштине.</p>
				<p class="clan">Члан 23.</p>
				<p>Скупштина:</p>
				<p>1) доноси Статут;</p>
				<p>2) доноси годишњи план доношења српских стандарда;</p>
				<p>3) бира и разрешава председника скупштине;</p>
				<p>4) прихвата финансијски извештај Института;</p>
				<p>5) усваја извештај о реализацији годишњег плана доношења српских стандарда;</p>
				<p>6) доноси пословник о свом раду;</p>
				<p>7) доноси правилник о чланству у Институту;</p>
				<p>8) обавља и друге послове у складу са законом, овом одлуком и статутом.</p>
				<p>Акт из става 1. тачка 1) овог члана, скупштина доноси уз сагласност оснивача.</p>
				<p>Акте из става 1. тач. 1) и 2) овог члана, скупштина доноси на предлог управног одбора.</p>
				<p class="clan">Члан 24.</p>
				<p>Скупштина Института има председника, који за свој рад одговара скупштини.</p>
				<p>Мандат председника скупштине траје четири године, уз могућност поновног избора.</p>
				<p>Начин и поступак избора и разрешења, као и начин рада председника скупштине, ближе се уређује статутом и пословником о раду скупштине.</p>
				<p>Председник скупштине сазива и води седнице скупштине и обавља друге послове који су одређени статутом и пословником о раду скупштине.</p>
				<p class="clan">Члан 25.</p>
				<p>Скупштина одлучује на редовним и на ванредним седницама.</p>
				<p>Редовна седница скупштине сазива се најмање једном годишње, на предлог управног одбора.</p>
				<p>Ванредна седница скупштине обавезно се сазива у року од 30 дана од дана подношења образложеног писаног захтева оснивача, управног одбора или једне петине чланова скупштине.</p>
				<p class="clan">Члан 26. </p>
				<p>Одлуке Скупштине су пуноважне ако седници присуствује најмање једна трећина њених чланова.</p>
				<p>Скупштина доноси одлуке јавним гласањем и то већином гласова присутних чланова.</p>
				<p>Одлуке о појединим питањима, на захтев већине присутних чланова, скупштина може доносити тајним гласањем.</p>
				<p>Скупштина може одлуке о појединим питањима доносити преписком (путем дописне седнице), на тај начин што се свим члановима скупштине истовремено доставља кратко писано образложење појединих питања заједно са предлозима одлука.</p>
				<p>У том случају, чланови скупштине су дужни да своје одговоре у вези са предложеним одлукама за поједина питања доставе Институту у прописаном року, који не може бити краћи од 15 дана, у писаном облику.</p>
				<p>Одлука о којој се гласало у складу са ст. 4. и 5. овог члана, сматраће се усвојеном, ако се о њој потврдно изјаснила већина чланова скупштине.</p>
				<p class="clan">Члан 27.</p>
				<p>Начин рада и одлучивања скупштине ближе се уређује статутом и пословником о раду скупштине.</p>
				<p class="bold">Управни одбор</p>
				<p class="clan">Члан 28.</p>
				<p>Управни одбор је орган управљања пословањем Института, који за свој рад одговара оснивачу.</p>
				<p>Управни одбор има председника и четири члана.</p>
				<p>Председника и чланове управног одбора именује и разрешава оснивач.</p>
				<p>Два члана управног одбора предлаже надлежно министарство, од којих је један представник министарства надлежног за послове стандардизације.</p>
				<p>Два члана управног одбора предлаже скупштина Института из редова чланова Института.</p>
				<p>Један члан управног одбора предлаже се из реда запослених у Институту.</p>
				<p>Начин предлагања чланова управног одбора из реда чланова Института и запослених у Институту ближе се уређује статутом.</p>
				<p class="clan">Члан 29.</p>
				<p>Управни одбор:</p>
				<p>1) доноси Програм рада, као и његове измене и допуне;</p>
				<p>2) доноси правила Института на основу којих се доносе, објављују, преиспитују, одржавају и повлаче српски стандарди и сродни документи, на предлог стручног савета;</p>
				<p>3) усваја извештај о реализацији Програма рада;</p>
				<p>4) усваја финансијски извештај Института;</p>
				<p>5) усваја полугодишњи извештај о реализацији Програма рада;</p>
				<p>6) предлаже скупштини Статут;</p>
				<p>7) доноси одлуке о располагању имовином Института;</p>
				<p>8) доноси одлуку којом се утврђује висина чланарине за сваку годину; </p>
				<p>9) доноси одлуку о висини накнада за стандарде, сродне документе и друге публикације;</p>
				<p>10) доноси Правилник о раду у складу са законом;</p>
				<p>11) именује и разрешава председника и чланове стручних савета;</p>
				<p>12) одлучује о располагању имовином велике вредности, у складу са законом којим се уређује правни положај привредних друштава;</p>
				<p>13) предлаже скупштини доношење годишњег плана доношења српских стандарда;</p>
				<p>14) даје сагласност на акт о унутрашњој организацији и систематизацији радних места у Институту;</p>
				<p>15) доноси и друга општа акта Института;</p>
				<p>16) обавља и друге послове у складу са законом, овом одлуком и статутом.</p>
				<p>Акте из става 1. тач. 1) и 4) овог члана, управни одбор доноси уз сагласност оснивача, а акт из става 1. тачка 12) овог члана, по претходно прибављеној сагласности оснивача.</p>
				<p><strong>Акте из става 1. тач. 1) и 3) овог члана, управни 
				одбор доноси на предлог директора.*</strong></p>
				<p>Одлука о висини накнада за стандарде, сродне документе и друге публикације, као и о висини накнада за услуге које врши Институт у обављању послова у области стандардизације објављује се у „Службеном гласнику Републике Србије”.</p>
				<p class="auto-style3">*Службени гласник РС, број 27/2016</p>
				<p>&nbsp;</p>
				<p class="clan">Члан 30.</p>
				<p>Мандат председника и чланова управног одбора траје четири године, уз могућност поновног именовања.</p>
				<p>У случају престанка мандата члана управног одбора пре истека времена за које је именован, именује се нови члан чији мандат траје до истека мандата члана на чије место се именује.</p>
				<p>Управни одбор одлуке доноси већином гласова од укупног броја чланова, осим одлуке из члана 29. став 1. тачка 9) ове одлуке коју доноси једногласно.</p>
				<p>Начин рада и одлучивања управног одбора ближе се уређују статутом и пословником о раду управног одбора.</p>
				<p class="clan">Члан 31.</p>
				<p>За председника и чланове управног одбора именују се лица која испуњавају следеће услове:</p>
				<p>1) високо образовање на студијама другог степена (дипломске академске студије – мастер, специјалистичке академске студије, специјалистичке струковне студије), односно на основним студијама у трајању од најмање четири године;</p>
				<p>2) искуство у трајању од најмање три године на стручним пословима у вези са стандардизацијом или сродним активностима;</p>
				<p>3) искуство на руководећим пословима;</p>
				<p>4) да није осуђивано за кривична дела.</p>
				<p class="clan">Члан 32.</p>
				<p>Председник и чланови управног одбора имају право на накнаду за рад.</p>
				<p>Висину накнаде из става 1. овог члана утврђује управни одбор посебном одлуком. Критеријуми за утврђивање висине накнаде председнику и члановима управног одбора, као и начин исплате накнаде ближе се уређују статутом.</p>
				<p>Накнада за рад председнику и члановима управног одбора исплаћује се за месец у коме је одржана седница.</p>
				<p>Накнада за рад председнику и члановима управног одбора исплаћује се само за седницу на којој су присуствовали.</p>
				<p class="bold">Директор</p>
				<p class="clan">Члан 33.</p>
				<p>Директор руководи радом Института и одговара за законитост рада и пословања, као и за стручни рад Института.</p>
				<p>За свој рад директор је одговоран управном одбору.</p>
				<p>Директора Института именује и разрешава оснивач, на предлог управног одбора.</p>
				<p>Управни одбор предлаже кандидата за директора Института на основу спроведеног јавног конкурса.</p>
				<p>Услови које мора испуњавати кандидат за директора утврђују се статутом.</p>
				<p>Мандат директора траје пет година, с тим што исто лице може бити поново именовано за директора.</p>
				<p>Директор не може бити члан управног одбора, члан надзорног одбора, као ни члан Института.</p>
				<p>Директор не може бити члан органа управљања или члан надзорног тела правног лица које је члан Института или подносиоца пријаве за сертификацију.</p>
				<p class="clan">Члан 34.</p>
				<p>Директор:</p>
				<p>1) заступа и представља Институт;</p>
				<p>2) организује и руководи радом Института;</p>
				<p>3) стара се о законитости рада и пословања, као и о стручном раду Института;</p>
				<p>4) стара се о коришћењу средстава;</p>
				<p>5) предлаже управном одбору Програм рада, као и његовe изменe и допунe;</p>
				<p>6) предлаже управном одбору полугодишњи извештај о реализацији Програма рада;</p>
				<p>7) предлаже управном одбору извештај о реализацији Програма рада;</p>
				<p>8) предлаже скупштини извештај о реализацији годишњег плана доношења српских стандарда;</p>
				<p>9) предлаже управном одбору одлуку којом се утврђује висина чланарине за сваку годину;</p>
				<p>10) предлаже управном одбору одлуку о висини накнада за стандарде, сродне документе и друге публикације;</p>
				<p>11) предлаже акта која разматра, односно доноси управни одбор;</p>
				<p>12) доноси правила о оцењивању усаглашености са српским стандардима, као и правила о употреби националног знака усаглашености са српским стандардима, на предлог стручног савета;</p>
				<p>13) доноси акт о унутрашњој организацији и систематизацији радних места у Институту, уз сагласност управног одбора;</p>
				<p>14) доноси одлуку о пријему чланова Института и престанку чланства у Институту;</p>
				<p>15) доноси документа којима се дефинише рад и успостављају правила за послове сертификације и послове пружања стручне помоћи за примену односно испуњавање захтева српских стандарда;</p>
				<p>16) доноси одлуку о ценама за услуге које врши Институт у обављању послова сертификације и послова пружања стручне помоћи за примену односно испуњавање захтева српских стандарда;</p>
				<p>17) доноси акт о доношењу, односно повлачењу српских стандарда и сродних докумената;</p>
				<p>18) доноси акт о образовању комисије за стандарде и сродне документе, којим се одређује састав комисије, послови које комисија обавља, рокови за извршење посла и друга питања од значаја за рад комисије, као и одлуке о престанку рада комисије, на предлог стручног савета;</p>
				<p>19) доноси одлуке у вези са пословањем Института, осим оних о којима одлучује управни одбор;</p>
				<p>20) извршава и спроводи одлуке скупштине и управног одбора;</p>
				<p>21) одлучује о правима и обавезама запослених у Институту, у складу са законом;</p>
				<p>22) обавља и друге послове у складу са законом, овом одлуком и статутом.</p>
				<p class="clan">Члан 35.</p>
				<p>У случају одсутности или спречености директора, Институт заступа и представља запослени у Институту са посебним овлашћењима и одговорностима кога директор, у границама својих овлашћења, писмено овласти за заступање и потписивање.</p>
				<p>Директор може овластити запосленог у Институту или друго лице да у одређеним правним пословима представља или заступа Институт, с тим што се у писаном овлашћењу одређује обим и садржина датих овлашћења.</p>
				<p class="bold">Надзорни одбор</p>
				<p class="clan">Члан 36.</p>
				<p>Надзорни одбор је орган контроле законитости рада и финансијског пословања Института, који за свој рад одговара оснивачу у складу са законом, овом одлуком и статутом.</p>
				<p class="clan">Члан 37.</p>
				<p>Надзорни одбор има председника и два члана.</p>
				<p>Председника и чланове надзорног одбора именује и разрешава оснивач.</p>
				<p>Једног члана надзорног одбора предлаже скупштина Института из редова чланова Института.</p>
				<p><strong>Други члан надзорног одбора предлаже се из реда 
				запослених у Институту.*</strong></p>
				<p><strong>Трећи члан надзорног одбора предлаже се из 
				министарства надлежног за послове стандардизације.*</strong></p>
				<p><strong>Начин предлагања чланова надзорног одбора из редова 
				чланова Института и запослених у Институту ближе се уређује 
				статутом.*</strong></p>
				<p>Мандат чланова надзорног одбора траје четири године, уз могућност поновног именовања.</p>
				<p>У случају престанка мандата члана надзорног одбора пре истека времена за које је именован, именује се нови члан чији мандат траје до истека мандата члана на чије место се именује.</p>
				<p class="auto-style3">*Службени гласник РС, број 27/2016</p>
				<p>&nbsp;</p>
				<p class="clan">Члан 38.</p>
				<p>За председника и чланове надзорног одбора именују се лица која испуњавају следеће услове:</p>
				<p>1) високо образовање на студијама другог степена (дипломске академске студије – мастер, специјалистичке академске студије, специјалистичке струковне студије), односно на основним студијама у трајању од најмање четири године;</p>
				<p><em>2) брисана је (види члан 3. Одлуке - 27/2016-15)</em></p>
				<p><em>3) брисана је (види члан 3. Одлуке - 27/2016-15)</em></p>
				<p>4) да није осуђивано за кривична дела.</p>
				<p><strong>Поред услова из става 1. овог члана, потребно је да 
				члан надзорног одбора предложен из министарства надлежног за 
				послове стандардизације, има и искуство на пословима из области 
				економије, финансија, права или корпоративног управљања.*</strong></p>
				<p class="auto-style3">*Службени гласник РС, број 27/2016</p>
				<p>&nbsp;</p>
				<p class="clan">Члан 39.</p>
				<p>Надзорни одбор:</p>
				<p>1) врши надзор над законитошћу рада органа Института;</p>
				<p>2) контролише веродостојност и комплетност извештаја о реализацији Програма рада;</p>
				<p>3) контролише веродостојност и комплетност финансијског извештаја;</p>
				<p>4) обавља и друге послове утврђене законом, овом одлуком и статутом.</p>
				<p class="clan">Члан 40.</p>
				<p>Надзорни одбор ради и одлучује на седницама.</p>
				<p>Седнице надзорног одбора одржавају се по потреби, а највише четири пута годишње.</p>
				<p>Одлуке надзорног одбора доносе се јавним гласањем, при чему је потребно да се о њима потврдно изјасне најмање два члана надзорног одбора.</p>
				<p>Седнице сазива и води председник надзорног одбора.</p>
				<p class="clan">Члан 41.</p>
				<p>Надзорни одбор најмање једанпут годишње подноси оснивачу извештај, ради информисања, о извршеном надзору над законитошћу рада органа Института, финансијском пословању и другим питањима од значаја за рад Института.</p>
				<p>Оснивач може тражити ванредне извештаје од надзорног одбора ако се за тим укаже потреба.</p>
				<p class="clan">Члан 42.</p>
				<p>Председник и чланови надзорног одбора имају право на накнаду за рад.</p>
				<p>Висину накнаде из става 1. овог члана утврђује управни одбор посебном одлуком.</p>
				<p>Критеријуми за утврђивање висине накнаде председнику и члановима надзорног одбора, као и начин исплате накнаде ближе се уређује статутом.</p>
				<p>Накнада за рад председнику и члановима надзорног одбора исплаћује се за месец у коме је одржана седница.</p>
				<p>Накнада за рад председнику и члановима надзорног одбора исплаћује се само за седницу на којој су присуствовали.</p>
				<p class="clan">Члан 43.</p>
				<p>Начин рада и одлучивања надзорног одбора ближе се уређују статутом и пословником о раду надзорног одбора.</p>
				<p class="clan">XII. СТРУЧНА ТЕЛА</p>
				<p class="bold">Стручни савети</p>
				<p class="clan">Члан 44.</p>
				<p>Ради усмеравања стручног рада у појединим областима стандардизације, у Институту се, као стручна тела, образују стручни савети.</p>
				<p class="clan">Члан 45.</p>
				<p>Управни одбор именује и разрешава председнике и чланове стручних савета за поједине области стандардизације.</p>
				<p>Чланови стручних савета бирају се из реда признатих стручњака и научних радника из области за које су стручни савети образовани.</p>
				<p>Стручни савет образује се актом управнoг одбора и за свој рад одговоран је управнoм одбору.</p>
				<p>Председник и чланови стручног савета именују се на период од пет година и по истеку тог периода могу поново бити именовани.</p>
				<p>Председник стручног савета, по потреби присуствује седницама скупштине, односно управног одбора, без права гласа.</p>
				<p class="clan">Члан 46.</p>
				<p>Стручни савети образују се за следеће области стандардизације:</p>
				<p>1) стручни савет за области за које су надлежне Међународна организација за стандардизацију (ISO) и Европски комитет за стандардизацију (CEN);</p>
				<p>2) стручни савет за области за које су надлежне Међународна електротехничка комисија (IEC), Међународна унија за телекомуникације, Сектор за стандардизацију телекомуникација (ITU), Заједнички комитет за информациону технологију (ISO/IEC JTC 1), Европски комитет за стандардизацију у области електротехнике (CENELEC) и Европски комитет за стандарде у области телекомуникација (ETSI);</p>
				<p>По потреби, управни одбор може донети одлуку о оснивању заједничког стручног савета или о оснивању више од једног стручног савета за области стандардизације наведене у ставу 1. овог члана.</p>
				<p>Број чланова стручног савета за конкретну област стандардизације, критеријуми за именовање и разрешење председника и чланова стручног савета, као и друга питања од значаја за рад стручног савета уређују се статутом и другим актима Института.</p>
				<p class="clan">Члан 47.</p>
				<p>Стручни савет:</p>
				<p>1) предлаже управном одбору доношење правила Института на основу којих се доносе, објављују, преиспитују, одржавају и повлаче српски стандарди и сродни документи;</p>
				<p>2) предлаже директору доношење правила о оцењивању усаглашености са српским стандардима, као и правила о употреби националног знака усаглашености са српским стандардима;</p>
				<p>3) предлаже директору образовање и престанак рада комисија за стандарде и сродне документе ради реализације Програма рада, годишњег плана доношења српских стандарда, као и измене и допуне аката о образовању ових комисија;</p>
				<p>4) припрема стручне основе за Програм рада, годишњи план доношења српских стандарда, као и друга програмска акта Института;</p>
				<p>5) даје предлоге и мишљења о организацији рада Института;</p>
				<p>6) доноси пословник о свом раду;</p>
				<p>7) обавља и друге послове у складу са овом одлуком, статутом и пословником о свом раду.</p>
				<p>У случајевима када из објективних разлога није могуће образовати комисију за стандарде и сродне документе, стручни савет обавља послове комисије за српске стандарде у процесу израде и доношења српских стандарда и сродних докумената које је потребно донети ради испуњења обавеза које проистичу из чланства у европским и међународним организацијама за стандардизацију.</p>
				<p class="clan">Члан 48.</p>
				<p>Остала питања у вези са начином рада и одлучивања стручних савета ближе се уређују статутом и пословником о раду стручних савета.</p>
				<p class="bold">Комисије</p>
				<p class="clan">Члан 49.</p>
				<p>Комисије, као стручна тела, образују се ради доношења, преиспитивања и повлачења српских стандарда и сродних докумената у појединим областима стандардизације за које постоји интерес заинтересованих страна. </p>
				<p>Области стандардизације за које се образују комисије одређују се према областима стандардизације за које су образовани технички комитети међународних и европских организација за стандардизацију.</p>
				<p class="clan">Члан 50.</p>
				<p>Комисије образује директор, на предлог стручног савета.</p>
				<p>Чланови комисија именују се из реда истакнутих стручњака из одговарајуће области за коју се доноси српски стандард односно сродни документ.</p>
				<p>Комисије имају секретара из реда запослених у Институту.</p>
				<p>Рад у комисијама је добровољан и заснива се на општим начелима стандардизације која су уређена чланом 4. Закона о стандардизацији.</p>
				<p>Остала питања у вези са образовањем и начином рада комисија, ближе се уређују статутом и правилима Института која доноси управни одбор.</p>
				<p class="clan">Члан 51.</p>
				<p>По потреби, директор може донети одлуку о оснивању једног или више стручних тела за области сертификације или &nbsp;пружања стручне помоћи за примену односно испуњавање захтева српских стандарда.</p>
				<p>Рад стручних тела ближе се уређује статутом.</p>
				<p class="clan">XIII. ОПШТА АКТА</p>
				<p class="clan">Члан 52.</p>
				<p>Статут је највиши општи акт Института.</p>
				<p>Измене и допуне статута, као и других општих аката Института врше се по поступку и на начин који је прописан за његово доношење.</p>
				<p>Статут се објављује у „Службеном гласнику Републике Србије”.</p>
				<p class="clan">Члан 53.</p>
				<p>У Институту се доносе и друга општа акта, као што су правилници, пословници и друга акта којима се уређују поједина питања у вези са обављањем делатности Института, као и одлуке којима се уређују питања од значаја за рад Института, у складу са законом, овом одлуком и статутом.</p>
				<p>Општа акта из става 1. овог члана објављују се на огласној табли Института и ступају на снагу осмог дана од дана објављивања.</p>
				<p class="clan">XIV. ЈАВНОСТ РАДА</p>
				<p class="clan">Члан 54.</p>
				<p>Рад Института је јаван.</p>
				<p>Јавност рада остварује се објављивањем информација и података о раду Института у службеном гласилу, у посебним публикацијама, на интернет страници Института, као и пружањем информација и података о раду Института средствима јавног информисања.</p>
				<p>За давање информација и података о раду Института средствима јавног информисања, надлежан је директор Института, односно лице које он овласти писаним овлашћењем.</p>
				<p class="clan">XV. ПРЕЛАЗНЕ И ЗАВРШНЕ ОДРЕДБЕ</p>
				<p class="clan">Члан 55.</p>
				<p>Запослени у Институту за стандардизацију Србије настављају да раде у Институту, а своја права и обавезе остварују у складу са законом и општим актима Института.</p>
				<p class="clan">Члан 56.</p>
				<p>Постојећи органи Института настављају да обављају послове из свог делокруга до истека мандата за који су именовани, односно до њиховог разрешења и до именовања нових, у складу са законом и овом одлуком.</p>
				<p>Стручни савети настављају да раде као стручна тела, у складу са Законом о стандардизацији и овом одлуком.</p>
				<p>Комисије за стандарде које су образоване до ступања на снагу ове одлуке настављају да раде као стручна тела, у складу са Законом о стандардизацији и овом одлуком.</p>
				<p class="clan">Члан 57.</p>
				<p>Институт ће своја општа акта ускладити у року од шест месеци од дана ступања на снагу ове одлуке.</p>
				<p class="clan">Члан 58.</p>
				<p>Ову одлуку објавити у „Службеном гласнику Републике Србије”.</p>
				<p class="potpis">05 број 023-11583/2015-2</p>
				<p class="auto-style1">У Београду, 12. новембра 2015. године</p>
				<p class="auto-style1"><span class="bold">Влада</span></p>
				<p class="auto-style1">Председник,</p>
				<p class="auto-style1"><span class="bold">Александар Вучић, </span>с.р.</p>
	</div>


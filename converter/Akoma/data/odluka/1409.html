


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
			<p class="Basic-Paragraph">На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
			<p class="Basic-Paragraph">Влада доноси</p>
			<p class="odluka-zakon">ОДЛУКУ</p>
			<p class="odluka-zakon">о образовању Комисије за испитивање поступања државних органа у расветљавању пријављених случајева нестале деце у Републици Србији</p>
			<p class="centar">"Службени гласник РС", број 21 од 19. марта 2018.</p>
			<p class="Basic-Paragraph">1. Образује се Комисија за испитивање поступања државних органа у расветљавању пријављених случајева нестале деце у Републици Србији (у даљем тексту: Комисија). </p>
			<p class="Basic-Paragraph">Комисија се образује као повремено радно тело Владе, које ће утврђене задатке обавити у року од две године.</p>
			<p class="Basic-Paragraph">Ако то налажу оправдани разлози, Влада може на образложени предлог Комисије продужити рок за рад Комисије најдуже за још две године.</p>
			<p class="Basic-Paragraph">2. Задаци Комисије јесу: да утврди план и динамику прикупљања чињеница и утврђивања других околности које су у вези са истрагама о пријављеним случајевима нестале деце у Републици Србији, и да у ту сврху оствари сарадњу са органима надлежним за вођење истрага; да на основу добијених информација и сагледаних околности у вези са вођеним истрагама, сачини преглед досадашњег тока вођења истрага; да припреми мишљење о делотворном начину на који би се вођење истраге могло унапредити, и да у ту сврху, предложи конкретне мере које би требало предузети.</p>
			<p class="Basic-Paragraph">3. Комисију чине председник, заменик и четири члана Комисије</p>
			<p class="Basic-Paragraph">За председника Комисије именује се:</p>
			<p class="Basic-Paragraph">– Јасминa Киурски, Републичко јавно тужилаштво;</p>
			<p class="Basic-Paragraph">за заменика председника именује се:</p>
			<p class="Basic-Paragraph">– Јелицa Радуловић, Министарство здравља;</p>
			<p class="Basic-Paragraph">за чланове Комисије именују се:</p>
			<p class="Basic-Paragraph">1) Радиша Павловић, Удружење „За истину и правду о бебама”;</p>
			<p class="Basic-Paragraph">2) Златко Пантелић, Министарство унутрашњих послова;</p>
			<p class="Basic-Paragraph">3) Мирко Чикириз, Министарство правде;</p>
			<p class="Basic-Paragraph">4) Драган Вулевић, Министарство за рад, запошљавање, борачка и социјална питања;</p>
			<p class="Basic-Paragraph">5) Иван Бошњак, Министарство државне управе и локалне самоуправе.</p>
			<p class="Basic-Paragraph">4. Комисија може, ради ефикаснијег и делотворнијег остваривања задатака, образовати сталне или повремене радне групе и у рад Комисије и радних група укључити домаће и међународне стручњаке, односно међународне организације које имају искуство у вези са задацима Комисије.</p>
			<p class="Basic-Paragraph">5. Чланови Комисије не примају накнаду за свој рад, осим накнада на име нужних и оправданих трошкова везаних за рад у Комисији – које се исплаћују применом прописа којима се уређује право на накнаду трошкова државних службеника који настају у вези с њиховим радом у државном органу.</p>
			<p class="Basic-Paragraph">6. Комисија доноси Пословник о раду.</p>
			<p class="Basic-Paragraph">7. Комисија је дужна да о свом раду Влади подноси извештај сваких 90 дана, а надлежном одбору сваких 60 дана.</p>
			<p class="Basic-Paragraph">8. Стручну и административно-техничку потпору Комисији пружа Генерални секретаријат Владе.</p>
			<p class="Basic-Paragraph">9. Ова одлука ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 02-2427/2018</p>
			<p class="potpis">У Београду, 16. марта 2018. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић,</span> с.р.</p>
	</div>


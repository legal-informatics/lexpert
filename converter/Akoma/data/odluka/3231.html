


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 206. Закона о пловидби и лукама на унутрашњим водама („Службени гласник РС”, број 73/10), члана 9. Закона о јавним агенцијама („Службени гласник РС”, бр. 18/05 и 81/05 – исправка) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08 и 16/11),</p>
	<p>Влада доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ОДЛУКУ</p>
	<p class="naslov" style="line-height: 150%; margin-top: 0">о оснивању Агенције за управљање лукама</p>
	<p class="naslov" style="line-height: 150%; margin-top: 0">&nbsp;<span style="font-weight: 400">"Службени 
	гласник РС", број 70 од 23. септембра 2011.</span></p>
	<p class="naslov">&nbsp;</p>
	<p>1. <span class="bold">Оснивање</span>. Оснива се Агенција за управљање лукама (у даљем тексту: Агенција) ради обављања развојних, стручних и регулаторних послова из области развоја лука и лучке делатности у Републици Србији.</p>
	<p>2. <span class="bold">Назив и седиште</span>. Агенција послује под називом: Агенција за управљање лукама.</p>
	<p>Скраћени назив Агенције је: АУЛ.</p>
	<p>Агенција у пословању са иностранством поред назива на српском језику може да користи и назив на енглеском језику, који гласи: Port Governance Agency, тј. скраћени назив на енглеском језику: PGA.</p>
	<p>Седиште Агенције је у Београду.</p>
	<p>3. <span class="bold">Положај Агенције</span>. Агенција има својство правног лица, које стиче уписом у судски регистар.</p>
	<p>Агенција за своје обавезе одговара средствима којима располаже.</p>
	<p>Агенција је самостална у свом раду.</p>
	<p>4. <span class="bold">Печат и штамбиљ</span>. Агенција има печат чија се садржина, изглед и употреба уређују у складу са законом.</p>
	<p>Штамбиљ Агенције је правоугаоног облика димензија 60 х 30 mm и садржи текст: „Агенција за управљање лукама – Београд” и рубрике за упис датума пријема поднеска, број под којим се поднесак заводи и број прилога уз поднесак. Текст штамбиља Агенције исписује се на српском језику ћириличким писмом.</p>
	<p>Директор Агенције уређује руковање печатом и штамбиљем Агенције и њихово чување.</p>
	<p>5. <span class="bold">Послови Агенције</span>. Агенција обавља следеће регулаторне, стручне и развојне послове:</p>
	<p>1) доноси краткорочне, средњорочне и дугорочне планове изградње и развоја лука и пристаништа, у облику развојне студије са проценом финансијског и економског ефекта, уз сагласност министарства, аутономне покрајине и надлежног органа јединице локалне самоуправе, као и програма који су у вези са објектима који повезују лучку инфраструктуру са пратећом саобраћајном инфраструктуром;</p>
	<p>2) предлаже Влади луке, односно делова лука намењених за међународни, односно домаћи саобраћај и пристаништа;</p>
	<p>3) одређује привремена претоварна места;</p>
	<p>4) предлаже Влади услове које морају да испуњавају луке отворене за међународни саобраћај, луке отворене за домаћи саобраћај, пристаништа и привремена претоварна места;</p>
	<p>5) предлаже Влади утврђивање лучког подручја за сваку луку, односно пристаниште у складу са плановима просторног уређења и планским документима који се односе на управљање водама;</p>
	<p>6) издаје и одузима одобрење из члана 216. Закона о пловидби и лукама на унутрашњим водама;</p>
	<p>7) закључује уговор о обављању лучке делатности на основу добијеног одобрења;</p>
	<p>8) води уписник лучких оператера којима је издато одобрење;</p>
	<p>9) доноси и јавно објављује лучке тарифе; </p>
	<p>10) прати рад лучких оператера и корисника луке, односно пристаништа који обављају лучке делатности у складу са природом њиховог пословања и обавезама преузетим према Агенцији;</p>
	<p>11) подстиче међулучку и унутрашњу лучку конкуренцију и обавља послове спречавања монопола у луци, односно пристаништу;</p>
	<p>12) врши промоцију водног транспорта и у зависности од циљева и задатака пројеката конкурише или ствара услове заинтересованим субјектима да конкуришу за средства из међународних и европских фондова који су предвиђени за ову намену; 
	</p>
	<p>13) обавља послове маркетинга и промоције лука и пристаништа на тржишту;</p>
	<p>14) обавља послове изградње, модернизације и одржавања лучке инфраструктуре која је у јавној својини, као и контроле над одржавањем лучких грађевина које су у власништву или закупу појединих лучких оператера;</p>
	<p>15) обавља послове редовног одржавања лучке акваторије и објеката безбедности пловидбе на лучком подручју;</p>
	<p>16) обавља послове одржавања реда у луци, изузев послова који су у надлежности лучких капетанија;</p>
	<p>17) обавља послове заштите лучког подручја и акваторије од загађења;</p>
	<p>18) пружа стручну и техничку помоћ приликом оснивања нових лука.</p>
	<p>19) организује рад лучког координационог тела при свакој луци, односно пристаништу у циљу заједничког оперативног деловања лучких оператера, корисника лучких услуга и трећих лица (копнених возара, управних органа и других);</p>
	<p>20) обезбеђује пружање услуга од општег интереса уколико за такве услуге нема интереса од стране лучких оператера;</p>
	<p>21) спроводи сигурносне планове за луке отворене за међународни саобраћај;</p>
	<p>22) обавља и друге послове одређене законом.</p>
	<p>У послове из подтачке 19) ове тачке спада утврђивање редоследа пристајања пловила, места пристајања пловила, премештање пловила са једног веза на други, координација и контрола копненог транспорта унутар лучког подручја, као и редослед улазака и излазака превозних средстава и робе од стране лучког координационог тела.</p>
	<p>Поједине послове из своје надлежности Агенција може обављати и ван свог седишта у организационим јединицама – канцеларијама, у складу са Статутом Агенције.</p>
	<p>6. <span class="bold">Средства за рад</span>. Средства за оснивање и почетак рада Агенције обезбеђују се из буџета Републике Србије.</p>
	<p>Средства за рад Агенције обезбеђују се из средстава лучких и пристанишних такси, поклона (донација), прилога покровитеља, буџета Републике Србије и других прилога и прихода које оствари према закону. 
	</p>
	<p>7. <span class="bold">Органи Агенције</span>. Органи Агенције јесу: Управни одбор и директор Агенције.</p>
	<p>Председника и чланове Управног одбора и директора Агенције именује и разрешава Влада, у складу са законом.</p>
	<p>Председник и чланови Управног одбора и директор Агенције именују се на период од пет година и могу бити поново именовани.</p>
	<p>8. <span class="bold">Управни одбор Агенције</span>. Управни одбор има председника и шест чланова, које именује и разрешава Влада на предлог министарства надлежног за послове саобраћаја.</p>
	<p>Управни одбор:</p>
	<p>1) доноси Статут Агенције;</p>
	<p>2) доноси друге опште акте, у складу са законом;</p>
	<p>3) усмерава рад директора Агенције и издаје му упутства за рад;</p>
	<p>4) врши надзор над пословањем Агенције;</p>
	<p>5) подноси Влади извештај о раду и пословању Агенције;</p>
	<p>6) одређује врсту, висину и начин плаћања лучких и пристанишних такси, уз сагласност Владе;</p>
	<p>7) усваја финасијски план и годишњи програм рада;</p>
	<p>8) усваја годишњи извештај о раду и финансијски извештај;</p>
	<p>9) одлучује о расподели добити;</p>
	<p>10) обавља и друге послове у складу са законом, овом одлуком и Статутом Агенције.</p>
	<p>На годишњи програм рада, финансијски план, годишњи извештај о раду, финансијски извештај и одлуку о расподели добити, које усваја Управни одбор, сагласност даје Влада.</p>
	<p>Председник и чланови Управног одбора примају накнаду за рад.</p>
	<p>Нето накнада за рад чланова Управног одбора не може бити виша од једноструке укупне просечне зараде по запосленом без пореза и доприноса, која је исплаћена у Републици Србији у децембру месецу у години која претходи години за коју се доноси програм рада.</p>
	<p>Нето накнада за рад председника Управног одбора не може бити виша од од износа из става 5. ове тачке увећаног за 50%.</p>
	<p>Управни одбор утврђује висину накнаде из ст. 5. и 6. ове тачке, а накнада се исплаћује месечно.</p>
	<p>9. <span class="bold">Директор Агенције</span>. </p>
	<p>Директор Агенције:</p>
	<p>1) заступа и представља Агенцију;</p>
	<p>2) организује рад и пословање Агенције и руководи њима;</p>
	<p>3) предлаже акте које доноси Управни одбор;</p>
	<p>4) доноси одлуке и друге акте из надлежности Агенције, осим одлука односно аката које доноси Управни одбор;</p>
	<p>5) одговара за законитост рада, као и за стручни рад Агенције;</p>
	<p>6) извршава одлуке Управног одбора и предузима мере за њихово спровођење;</p>
	<p>7) доноси акт о унутрашњој организацији и систематизацији радних места у Агенцији;</p>
	<p>8) одговоран је за обављање административних и стручно-техничких послова за потребе лучког координационог тела;</p>
	<p>9) предлаже програм рада Агенције;</p>
	<p>10) обавља и друге послове у складу са законом, овом одлуком и Статутом Агенције.</p>
	<p>За директора Агенције може бити именовано лице које, поред испуњавања услова из закона којим се уређују јавне агенције, има доказане организационе и управљачке способности.</p>
	<p>10. <span class="bold">Општи акти Агенције</span>.<span class="bold">
	</span>Општи акти Агенције су: статут, правилник и други општи акти.</p>
	<p>Статут је основни општи акт Агенције.</p>
	<p>Статут доноси Управни одбор, уз сагласност Владе.</p>
	<p>Статут садржи одредбе о:</p>
	<p>1) пословима Агенције;</p>
	<p>2) начину обављања послова;</p>
	<p>3) органима и њиховом делокругу;</p>
	<p>4) заступању Агенције;</p>
	<p>5) правима, обавезама и одговорностима запослених;</p>
	<p>6) другим питањима значајним за рад Агенције.</p>
	<p>Правилник о раду представља општи акт који доноси Управни одбор, уз сагласност Владе.</p>
	<p>Правилник о раду из става 5. ове тачке садржи одредбе о правима, обавезама, одговорностима и заради директора Агенције и запослених у Агенцији, у складу са законом.</p>
	<p>11. <span class="bold">Надзор</span>. Надзор над радом Агенције, сходно свом делокругу обављају министарства надлежна за послове саобраћаја, финансија и управе, у складу са чл. 43. и 44. Закона о јавним агенцијама.</p>
	<p>12. <span class="bold">Привремени директор Агенције</span>. Влада ће именовати привременог директора Агенције у року од 15 дана од дана ступања на снагу ове одлуке.</p>
	<p>13. <span class="bold">Рок за именовање Управног одбора</span>. Влада ће именовати председника и чланове Управног одбора у року од 15 дана од дана уписа Агенције у судски регистар.</p>
	<p>14. <span class="bold">Почетак рада Агенције</span>. Агенција почиње са радом даном уписа у судски регистар.</p>
	<p>15. <span class="bold">Ступање на снагу ове одлуке</span>. Ова одлука ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">05 број 021-6746/2011</p>
	<p class="potpis" style="line-height: 150%; margin-top: 0">У Београду, 16. септембра 2011. године</p>
	<p class="potpis" style="line-height: 150%; margin-top: 0">
	<span class="bold">Влада</span></p>
	<p class="potpis" style="line-height: 150%; margin-top: 0">Председник,</p>
	<p class="potpis" style="line-height: 150%; margin-top: 0">др 
	<span class="bold">Мирко Цветковић,</span> с.р.</p>


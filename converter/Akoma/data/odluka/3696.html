


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 47. став 1. Закона о културним добрима („Службени гласник РС”, бр. 71/94, 52/11 и 99/11 – др. закон) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12),</p>
	<p>Влада доноси </p>
	<p class="odluka-zakon">ОДЛУКУ</p>
	<p class="naslov">о утврђивању виле „Цер” („Десанка”) у Бањи Ковиљачи за споменик културе 
	</p>
	<p class="naslov"><span style="font-weight: 400">"Службени гласник РС", број 
	113 од 20. децембра 2013.</span></p>
	<p class="naslov">&nbsp;</p>
	<p>1. Вила „Цер” („Десанка”) у Бањи Ковиљачи утврђује се за споменик културе.</p>
	<p>2. Вила „Цер” („Десанка”) у Бањи Ковиљачи (у даљем тексту: споменик културе) налази се на територији општине Лозница, у Бањи Ковиљачи, Улица војвођанских бригада број 16а, у државној својини, на катастарској парцели број 328, КО Бања Ковиљача. 
	</p>
	<p>Споменик културе саграђен је на уздигнутом платоу у централној бањској зони, на некада каскадно и парковски уређеној парцели. Репрезентативност здања наглашена је прилазом са широким степеништем. Постакадемско обликовање виле, засновано на еклектичком приступу у примени архитектонских и декоративних елемената, до данас непознати пројектант акцентовао је монументалним решавањем главне фасаде. Доследно примењујући симетрију као основни постулат, аутор је средишњи део главне фасаде нагласио портиком са четири јака стуба који носе пространу терасу спрата, а бочне фасаде једним мањим тремом са два стуба који носе терасу спрата. У организацији простора прихваћен је традиционални модел грађанског стана са централним улазним холом, салонима и трпезаријом у приземљу, спаваћим собама и купатилом на спрату и помоћним просторијама, односно кухињом, оставама и собама за послугу, у подруму и на тавану. У вили се у међуратном периоду одвијао богат друштвени живот, уз учешће многих познатих и угледних грађана Београда, Шапца, Лознице и Ваљева. 
	</p>
	<p>Овај споменик културе сврстава се у значајна остварења у градитељском наслеђу Бање Ковиљаче, као и бањског наслеђа Србије, како избором места на уздигнутом платоу у централној бањској зони, тако и архитектонским својствима, а има и културно-историјски значај као место на коме се одвијао богат друштвени живот у међуратном периоду. 
	</p>
	<p>3. Заштићена околина споменика културе обухвата катастарске парцеле брoj: 326/1, 327, 328, 329 и 341 КО Бања Ковиљача, у државној својини. 
	</p>
	<p>4. Утврђују се следеће мере заштите споменика културе:</p>
	<p>1) очување изворног изгледа спољашње архитектуре и ентеријера, хоризонталног и вертикалног габарита, облика и нагиба крова, свих конструктивних и декоративних елемената, стилских карактеристика, оригиналних материјала и функционалних карактеристика;</p>
	<p>2) ажурно праћење стања и одржавање конструктивно-статичког система, кровног покривача, свих фасада, ентеријера и исправности инсталација у споменику културе;</p>
	<p>3) забрана радова који могу угрозити статичку стабилност споменика културе; 
	</p>
	<p>4) забрана преправки, доградње, преградње, надградње и затварања трема; 
	</p>
	<p>5) вођење електро и ТТ водова подземним путем;</p>
	<p>6) забрана постављања прикључних кутија, ормара и расхладних уређаја на спољашњим површинама споменика културе; 
	</p>
	<p>7) неговање и редовно одржавање декоративне флоре. </p>
	<p>5. Утврђују се следеће мере заштите заштићене околине споменика културе:</p>
	<p>1) забрана градње и постављања трајних или привремених објеката који својом наменом, волуменом габарита по висини и облику могу угрозити или деградирати споменик културе или његову заштићену околину;</p>
	<p>2) забрана постављања покретних тезги, киоска и других привремених објеката унутар заштићене околине;</p>
	<p>3) забрана радова који могу угрозити статичку безбедност споменика културе; 
	</p>
	<p>4) забрана извођења радова којима се врши промена облика и намене терена; 
	</p>
	<p>5) забрана постављања далековода, ваздушних електро и ТТ водова преко заштићених парцела, њихово вођење извршити подземним каналима, уз враћање терена у првобитно стање; 
	</p>
	<p>6) урбанистичко и комунално уређење, хортикултурно опремање, неговање декоративне флоре и редовно одржавање простора заштићене околине споменика културе у функцији споменика културе. 
	</p>
	<p>6. Ова одлука ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">05 број 633-10856/2013</p>
	<p class="potpis" style="margin-top: 0">У Београду, 18. децембра 2013. године</p>
	<p class="potpis" style="margin-top: 0"><span class="bold">Влада</span></p>
	<p class="potpis" style="margin-top: 0">Председник,</p>
	<p class="potpis" style="margin-top: 0"><span class="bold">Ивица Дачић, 
	</span>с.р.</p>


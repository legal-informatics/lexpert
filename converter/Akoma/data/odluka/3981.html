


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p>На основу члана 10. став 2. и члана 113. став 1. Закона о социјалној заштити („Службени гласник РС”, број 24/11) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08 и 16/11), </p>
				<p>Влада доноси</p>
				<p>&nbsp;</p>
				<p class="odluka-zakon" style="margin-top: 0; margin-bottom: 0">ОДЛУКУ</p>
				<p class="naslov" style="margin-top: 0">о оснивању Центра за заштиту жртава трговине људима</p>
				<p class="naslov" style="margin-top: 0">
				<span style="font-weight: 400">"<span lang="sr">Службени гласник 
				РС", број 35 од 20. априла 2012.</span></span></p>
				<p class="naslov">&nbsp;</p>
				<p>1. Оснива се Центар за заштиту жртава трговине људима, као установа социјалне заштите.</p>
				<p>2. Установа из тачке 1. ове одлуке пословаће под називом: Центар за заштиту жртава трговине људима (у даљем тексту: Центар).</p>
				<p>Седиште Центра је у Земуну, Београд, улица Карла Сопрана 11.</p>
				<p>3. Центар:</p>
				<p>– пружа услуге смештаја жртвама трговине људима (ургентни смештај);</p>
				<p>– пружа услуге процене и планирања за жртве трговине људима; </p>
				<p>– пружа саветодавно-терапијске и социјално-едукативне услуге жртвама трговине људима; </p>
				<p>– обавља друге послове у складу са законом и другим прописима. </p>
				<p>4. Центар својство правног лица стиче уписом у судски регистар.</p>
				<p>5. Центар почиње са радом даном уписа у судски регистар.</p>
				<p>6. Средства за оснивање и почетак рада Центра обезбеђена су у буџету Републике Србије.</p>
				<p>Средства за рад Центра у државној су својини.</p>
				<p>7. Органи Центра су директор, Управни одбор и Надзорни одбор.</p>
				<p>Директора Центра именује министар надлежан за социјалну заштиту, на основу конкурса, по прибављеном мишљењу Управног одбора Центра.</p>
				<p>Управни одбор Центра има пет чланова, од којих су два представника оснивача, представник запослених у Центру, представник корисника, односно законских заступника корисника и представник удружења чији су циљеви усмерени на заштиту права детета.</p>
				<p>Надзорни одбор Центра има три члана, од којих су два представника оснивача и један представник запослених у Центру.</p>
				<p>Чланове Управног и чланове Надзорног одбора Центра именује министар надлежан за социјалну заштиту, на четири године.</p>
				<p>8. До именовања чланова Управног одбора и чланова Надзорног одбора из тачке 7. ст. 3. и 4. ове одлуке, министар надлежан за социјалну заштиту именоваће Привремени управни одбор и Привремени надзорни одбор.</p>
				<p>Привремени управни одбор донеће статут Центра и друге опште акте потребне за упис у судски регистар и почетак рада Центра.</p>
				<p>9. До именовања директора Центра, његове послове обављаће и његова овлашћења вршиће Сања Кљајић, дипломирани социјални радник из Београда.</p>
				<p>10. Ова одлука ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis" style="margin-top: 0">05 број 02-2835/2012</p>
				<p class="potpis" style="margin-top: 0">У Београду, 13. априла 2012. године</p>
				<p class="potpis" style="margin-top: 0"><span class="bold">Влада</span></p>
				<p class="potpis" style="margin-top: 0">Председник,</p>
				<p class="potpis" style="margin-top: 0">др <span class="bold">Мирко Цветковић, </span>с.р.</p>
	</div>


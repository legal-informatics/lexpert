


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 142. Закона о привредним друштвима („Службени гласник РС”, бр. 36/11, 99/11, 83/14 и 5/15) и члана 17. тачка 11. Одлуке о изменама и допунама Оснивачког акта Предузећа за транспортне услуге, одржавање и оправку моторних возила „Аутотранспорт” д.о.о. Костолац („Службени гласник РС”, број 117/05),</p>
				<p>Скупштина Привредног друштва за транспортне услуге, одржавање и оправку моторних возила „Аутотранспорт” д.о.о. Костолац, на седници одржаној 2. марта 2016. године, доноси</p>
				<p class="odluka-zakon">&nbsp;</p>
				<p class="odluka-zakon">ОДЛУКУ</p>
				<p class="naslov">о измени Оснивачког акта Привредног друштва за транспортне услуге, одржавање и оправку моторних возила „Аутотранспорт” д.о.о. Костолац</p>
				<p class="auto-style1">"Службени гласник РС", број 28 од 15. марта 
				2016.</p>
				<p class="naslov">&nbsp;</p>
				<p class="clan">I. УВОДНЕ ОДРЕДБЕ</p>
				<p class="clan">Члан 1.</p>
				<p>Привредно друштво за транспортне услуге, одржавање и оправку моторних возила „Аутотранспорт” д.о.о. Костолац (у даљем тексту: друштво) основано је за потребе Електропривреде Србије, Уговором о оснивању, закљученим између Електропривреде Србије – Јавно предузеће Површински копови „Костолац” са п.о. број 8587 од 23. септембра 2003. године и Електропривреде Србије – Јавно предузеће „Термоелектране Костолац” са п.о. број 2198 од 24. септембра 2003. године (допуњен Анексом Уговора о оснивању који су закључили Електропривреда Србије – Јавно предузеће Површински копови „Костолац” са п.о. 4978 од 21. септембра 2005. године и Електропривреда Србије – Јавно предузеће „Термоелектране Костолац” са п.о. 7094/1.1, од 21. септембра 2005. године), регистровано 22. марта 2004. године, у Трговинском суду у Пожаревцу под бројем Фи. 189/2004 и уписано у Регистар привредних субјеката код Агенције за привредне регистре (у даљем тексту: Регистар) под БД 3965 од 22. марта 2005. године, са матичним бројем 17577646.</p>
				<p>Уговорима о преносу удела у Привредно друштво за транспортне услуге, одржавање и оправку моторних возила „Аутотранспорт” д.о.о. Костолац, закљученим 11. октобра 2005. године, између Електропривреде Србије, Јавно предузеће Површински копови „Костолац” и Електропривреде Србије – Јавно предузеће „Термоелектране Костолац” (са једне стране) и Владе Републике Србије (са друге стране), њихове целокупне уделе и сва оснивачка права оснивачи су пренели на Републику Србију, ради наставка обављања делатности за потребе Електропривреде Србије.</p>
				<p>Влада је у вршењу оснивачких права на основу законског овлашћења, донела одлуку о изменама и допунама Оснивачког акта Предузећа за транспортне услуге, одржавање и оправку моторних возила „Аутотранспорт” д.о.о. Костолац („Службени гласник РС”, број 117/05).</p>
				<p class="clan">Члан 2.</p>
				<p>Друштво је основано као једночлано друштво са 100% удела Републике Србије.</p>
				<p>Управљање друштвом је организовано као једнодомно.</p>
				<p>Органи друштва су Скупштина и директор.</p>
				<p>Друштво се оснива на неодређено време.</p>
				<p class="clan">Члан 3.</p>
				<p>Друштво има својство правног лица.</p>
				<p>Друштво у правном промету има сва овлашћења и иступа у своје име и за свој рачун.</p>
				<p>Друштво послује средствима у државној својини која су као улог унета у друштво.</p>
				<p class="clan">II. ПОСЛОВНО ИМЕ И СЕДИШТЕ</p>
				<p class="clan">Члан 4.</p>
				<p>Друштво послује под пословним именом: Привредно друштво за транспортне услуге, одржавање и оправку моторних возила „Аутотранспорт” д.о.о. Костолац.</p>
				<p>Скраћено пословно име друштва је „Аутотранспорт” д.о.о. Костолац.</p>
				<p>Седиште друштва је у Костолцу, Николе Тесле 19, 12208 Костолац.</p>
				<p>О промени пословног имена и седишта друштва одлучује Скупштина друштва.</p>
				<p class="clan">III. ПЕЧАТ И ШТАМБИЉ ДРУШТВА</p>
				<p class="clan">Члан 5.</p>
				<p>Друштво има свој печат и штамбиљ.</p>
				<p>Печат је округлог облика пречника 3 cm, на коме је исписано пословно име и седиште друштва на српском језику.</p>
				<p>Штамбиљ друштва је правоугаоног облика и садржи пословно име и седиште друштва.</p>
				<p>Друштво има свој лого, чије графичко решење је детаљније одређено одлуком директора друштва.</p>
				<p>Директор друштва утврђује број печата и штамбиља, начин коришћења и чувања печата и штамбиља друштва.</p>
				<p class="clan">IV. ПОДАЦИ О ОСНИВАЧУ</p>
				<p class="clan">Члан 6.</p>
				<p>Оснивач друштва је Република Србија, у чије име оснивачка права врши Влада – Београд, Немањина 11 (у даљем тексту: оснивач).</p>
				<p class="clan">V. ДЕЛАТНОСТ ДРУШТВА</p>
				<p class="clan">Члан 7.</p>
				<p>Претежна делатност друштва је:</p>
				<p>4941 – Друмски превоз терета.</p>
				<p>Поред претежне делатности друштво обавља и следеће:</p>
				<p>1392 – производња готових текстилних производа осим одеће;</p>
				<p>2562 – машинска обрада метала;</p>
				<p>3312 – поправка машина;</p>
				<p>4311 – рушење објеката;</p>
				<p>4312 – припремна градилишта;</p>
				<p>4120 – изградња стамбених и нестамбених зграда;</p>
				<p>4213 – изградња мостова и тунела;</p>
				<p>4221 – изградња цевовода;</p>
				<p>4211 – изградња путева и аутопутева;</p>
				<p>4212 – изградња железничких пруга и подземних железница;</p>
				<p>4291 – изградња хидротехничких објеката;</p>
				<p>4299 – изградња осталих непоменутих грађевина;</p>
				<p>4399 – остали непоменути специфични грађевински радови;</p>
				<p>4511 – трговина аутомобилима и лаким моторним возилима;</p>
				<p>4519 – трговина осталим моторним возилима;</p>
				<p>4520 – одржавање и поправка моторних возила;</p>
				<p>4531 – трговина на велико деловима и опремом за моторна возила;</p>
				<p>4532 – трговина на мало деловима и опремом за моторна возила;</p>
				<p>4540 – трговина мотоциклима, деловима и прибором, одржавање и поправка мотоцикала;</p>
				<p>4730 – трговина на мало горивима у специјализованим продавницама;</p>
				<p>4612 – посредовање у продаји горива, руда, метала и индустријских хемикалија;</p>
				<p>4614 – посредовање у продаји машина, индустријске опреме, бродова, авиона;</p>
				<p>4671 – трговина на велико чврстим, течним, гасовитим горивима и сличним производима;</p>
				<p>4677 – трговина на велико отпацима и остацима;</p>
				<p>4661 – трговина на велико пољопривредним машинама, опремом и прибором;</p>
				<p>5610 – делатност ресторана и покретних угоститељских објеката;</p>
				<p>5629 – остале услуге припремања и послуживања хране;</p>
				<p>4931 – градски и приградски копнени превоз путника;</p>
				<p>4932 – такси превоз;</p>
				<p>4939 – остали превоз путника у копненом саобраћају;</p>
				<p>5224 – манипулација теретом;</p>
				<p>5210 – складиштење;</p>
				<p>5221 – услужне делатности у копненом саобраћају;</p>
				<p>7911 – делатност путничких агенција;</p>
				<p>7912 – делатност туроператора;</p>
				<p>7990 – остале услуге резервације и делатности повезане с њима;</p>
				<p>5229 – остале пратеће делатности у саобраћају;</p>
				<p>6512 – неживотно осигурање;</p>
				<p>6621 – обрада одштетних захтева и процењивање ризика и штета;</p>
				<p>6622 – делатност заступника и посредника у осигурању;</p>
				<p>7712 – изнајмљивање и лизинг аутомобила и лаких моторних возила;</p>
				<p>7712 – изнајмљивање и лизинг камиона;</p>
				<p>7732 – изнајмљивање и лизинг машина и опреме за грађевинарство;</p>
				<p>7739 – изнајмљивање и лизинг осталих машина, опреме и материјалних добара;</p>
				<p>7112 – инжењерске делатности и техничко саветовање;</p>
				<p>7022 – консултантске активности у вези с пословањем и осталим управљањем;</p>
				<p>7120 – техничко испитивање и анализе;</p>
				<p>7311 – делатност рекламних агенција;</p>
				<p>7312 – медијско представљање;</p>
				<p>8553 – делатност школе за возаче;</p>
				<p>9601 – прање и хемијско чишћење текстилних и крзнених производа.</p>
				<p>О промени делатности друштва одлуку доноси Скупштина друштва.</p>
				<p class="clan">Члан 8.</p>
				<p>Друштво обавља спољнотрговинске послове из оквира своје делатности у складу са законом и овом одлуком.</p>
				<p class="clan">VI. ОСНОВНИ КАПИТАЛ</p>
				<p class="clan">Члан 9.</p>
				<p>Основни капитал друштва састоји се из новчаног и неновчаног улога.</p>
				<p>Уписани новчани капитал: </p>
				<p>137.999.999,55 РСД</p>
				<p>Уплаћени новчани:</p>
				<p>19.599.999,73 РСД 25. марта 2005.</p>
				<p>27.599.999,37 РСД 19. јула 2005.</p>
				<p>27.599.999,79 РСД 11. марта 2004.</p>
				<p>7.999.999,92 РСД 24. марта 2005.</p>
				<p>55.200.000,74 РСД 7. октобра 2005.</p>
				<p>Уписани неновчани капитал:</p>
				<p>86.558.488,21 РСД у стварима </p>
				<p>83.156.571,78 РСД у стварима </p>
				<p>9.390.166,02 РСД у непокретностима</p>
				<p>Унети неновчани капитал:</p>
				<p>86.558.488,21 РСД 31. децембра 2002. у стварима</p>
				<p>83.156.571,78 РСД 21. септембра 2005. у стварима </p>
				<p>9.390.166,02 РСД 30. марта 2010. у непокретностима.</p>
				<p class="clan">VII. ПРАВА И ОБАВЕЗЕ ОСНИВАЧА</p>
				<p class="clan">Члан 10.</p>
				<p>Оснивач у складу са законом и овом одлуком, даје сагласност на све важне одлуке друштва и врши одлучујући утицај на стратешке циљеве друштва.</p>
				<p>Основна права оснивача по основу удела су:</p>
				<p>1) управљање друштвом;</p>
				<p>2) одлучивање о расподели добити;</p>
				<p>3) учествовање у расподели ликвидационе или стечајне масе по престанку друштва, стечајем или ликвидацијом, а по подмирењу обавеза друштва;</p>
				<p>4) да буде информисан.</p>
				<p>Поред права из става 1. овог члана, оснивач има и друга права у складу са законом и овом одлуком.</p>
				<p class="clan">VIII. РАСПОДЕЛА ДОБИТИ</p>
				<p class="clan">Члан 11.</p>
				<p>Добит друштва утврђена у складу са законом, може се расподелити за повећање основног капитала, резерве, друге намене у складу са законом и овом одлуком.</p>
				<p class="clan">IX. ЗАСТУПАЊЕ ДРУШТВА</p>
				<p class="clan">Члан 12.</p>
				<p>Друштво у пословима унутрашњег и спољнотрговинског промета заступа директор друштва без ограничења. У оквиру својих овлашћења директор може дати другом лицу писано пуномоћје за заступање друштва.</p>
				<p class="clan">X. СКУПШТИНА ДРУШТВА</p>
				<p class="clan">Члан 13.</p>
				<p>Овлашћења Скупштине друштва врши оснивач преко својих овлашћених представника.</p>
				<p>Одлуку о одређивању и разрешењу председника и чланова Скупштине друштва доноси оснивач.</p>
				<p class="clan">Члан 14.</p>
				<p>Скупштина друштва одлучује о:</p>
				<p>1. доноси измене оснивачког акта;</p>
				<p>2. усваја финансијске планове;</p>
				<p>3. усваја финансијске извештаје као и извештаје ревизора ако су финансијски извештаји били предмет ревизије и доставља их оснивачу;</p>
				<p>4. надзире рад директора и усваја извештаје директора;</p>
				<p>5. именује и разрешава директора и утврђује накнаду за његов рад;</p>
				<p>6. именује ревизора и утврђује накнаду за његов рад;</p>
				<p>7. одлучује о покретању поступка ликвидације, као и о подношењу предлога за покретање стечајног поступка од стране друштва;</p>
				<p>8. именује ликвидационог управника и усваја ликвидационе билансе и извештаје ликвидационог управника;</p>
				<p>9. одлучује о статусним променама и променама правне форме;</p>
				<p>10. врши друге послове и одлучује о другим питањима у складу са законом и оснивачким актом.</p>
				<p>На акте из става 1. тач. 1), 2), 7) и 9) овог члана сагласност даје оснивач.</p>
				<p class="clan">Члан 15.</p>
				<p>Седнице Скупштине друштва могу бити редовне и ванредне.</p>
				<p>Седница Скупштине сазива се по потреби, а обавезно у случајевима прописаним законом.</p>
				<p>Скупштину сазива:</p>
				<p>1) директор друштва;</p>
				<p>2) овлашћени представник оснивача.</p>
				<p>Скупштина се одржава у седишту друштва или на другој адреси уколико овлашћени представник оснивача тако одлучи.</p>
				<p>Скупштина друштва одржава се најмање једном годишње (годишња скупштина) најкасније у року од шест месеци после завршетка пословне године ради усвајања финансијских извештаја.</p>
				<p>Између годишњих седница одржавају се ванредне седнице на захтев овлашћених предлагача.</p>
				<p>Седница Скупштине друштва сазива се писаним позивом упућеним овлашћеном представником оснивача на адресу овлашћеног представника из евиденције података о оснивачу, а позив се сматра достављеним даном слања препоручене пошиљке поштом, осим ако се на другачији начин позивања овлашћени представник оснивача писаним путем сагласио.</p>
				<p>Позив за седницу доставља се овлашћеном представнику оснивача најкасније осам дана пре дана одржавања седнице скупштине друштва.</p>
				<p>На седници Скупштине друштва може се расправљати и одлучивати о питањима на дневном реду, а о другим питањима само ако се овлашћени представник оснивача не противи.</p>
				<p>Седница Скупштине друштва може се одржати и без сазивања.</p>
				<p>Седница Скупштине друштва може се одржати и коришћењем конференцијске везе или друге аудио и визуелне комуникацијске опреме, тако да сва лица која учествују на седници могу да се чују и разговарају једни са другима, чиме се сматра да су лица која на овај начин учествују на седници Скупштине лично присутна.</p>
				<p>Члан Скупштине друштва може гласати и писаним путем под условом да је писмено стигло до момента одржавања седнице Скупштине друштва.</p>
				<p>Свака одлука Скупштине друштва може се донети и ван седнице Скупштине друштва уколико је потпише председник Скупштине друштва или други овлашћени представник оснивача.</p>
				<p>Скупштина друштва може донети пословник, којим ближе уређује начин рада и одлучивања.</p>
				<p>Седницом Скупштине друштва председава председник Скупштине.</p>
				<p>Свака одлука Скупштине друштва уноси се у записник који води записничар кога одређује председник Скупштине друштва.</p>
				<p>Председник Скупштине друштва је одговоран за уредно сачињавање записника.</p>
				<p class="clan">XI. ДИРЕКТОР ДРУШТВА</p>
				<p class="clan">Члан 16.</p>
				<p>Директора друштва именује Скупштина друштва.</p>
				<p>Надлежност директора друштва је:</p>
				<p>– заступање друштва и вођења послова друштва у складу са законом и овом одлуком;</p>
				<p>– организује, води пословање друштва у складу са законом и овом одлуком;</p>
				<p>– уредно вођење пословних књига;</p>
				<p>– тачност финансијских извештаја друштва;</p>
				<p>– обавеза извештавања Скупштине друштва;</p>
				<p>– спровођење одлука Скупштине друштва;</p>
				<p>– одлучивање о правима, обавезама и одговорностима запослених у друштву у складу са законом којим се уређују радни односи;</p>
				<p>– доношење акта о организацији и систематизацији послова и других општих аката друштва;</p>
				<p>– предлагање одлука из делокруга Скупштине друштва;</p>
				<p>– обављање других послова у складу са законом и овом одлуком;</p>
				<p>– директор заступа друштво према трећим лицима у складу са оснивачким актом и одлукама Скупштине друштва.</p>
				<p>Скупштина разрешава директора, при чему није дужна да наведе разлоге за разрешење.</p>
				<p class="clan">XII. АКТИ И ДОКУМЕНТИ ДРУШТВА </p>
				<p class="clan">Члан 17.</p>
				<p>Оснивачки акт је основни, највиши правни акт друштва.</p>
				<p>Поред оснивачког акта, друштво може имати и друга правна акта.</p>
				<p>Оснивачки акт мења се одлуком Скупштине уз сагласност оснивача. </p>
				<p>Оснивачки акт, све његове измене и допуне чувају се трајно.</p>
				<p class="clan">Члан 18.</p>
				<p>Општи акти друштва су правилник и одлуке којима се на општи начин уређују одређена питања.</p>
				<p>Измене и допуне правилника и одлука врше се на начин и по поступку који су одређени за њихово доношење.</p>
				<p>Друштво води пословне књиге и саставља и подноси рачуноводствене исправе и финансијске извештаје у складу са законом којим се уређује рачуноводство и ревизија.</p>
				<p class="clan">Члан 19.</p>
				<p>У друштву се води књига одлука.</p>
				<p>У књигу одлука уносе се одлуке које доноси Скупштина друштва у складу са законом.</p>
				<p class="clan">Члан 20.</p>
				<p>Друштво је дужно да држи и чува све акте и документе друштва у складу са законом којим се уређује правни положај привредних друштава.</p>
				<p class="clan">XIII. ЗАШТИТА ЖИВОТНЕ СРЕДИНЕ</p>
				<p class="clan">Члан 21.</p>
				<p>Друштво је при обављању делатности дужно да се стара о заштити животне средине у складу са законом и другим прописима.</p>
				<p class="clan">XIV. ПРЕСТАНАК ДРУШТВА</p>
				<p class="clan">Члан 22.</p>
				<p>Друштво престаје:</p>
				<p>1. Након спроведеног поступка ликвидације или принудне ликвидације у складу са Законом о привредним друштвима.</p>
				<p>2. Након спроведеног поступка стечаја у складу са законом којим се уређује стечај.</p>
				<p>3. Након статусне промене која има за последицу престанак друштва.</p>
				<p class="clan">XV. ПРЕЛАЗНЕ И ЗАВРШНЕ ОДРЕДБЕ</p>
				<p class="clan">Члан 23.</p>
				<p>Директор друштва наставља да обавља послове у складу са Одлуком о избору за директора друштва и у складу са овом одлуком. Запослени у друштву настављају да раде у друштву а своја права и обавезе остварују у складу са законом и општим актима друштва.</p>
				<p class="clan">Члан 24.</p>
				<p>Ову одлуку објавити у „Службеном гласнику Републике Србије” и регистровати у складу са Законом о регистрацији.</p>
				<p>Ступањем на снагу ове одлуке престаје да важи Одлука о изменама Оснивачког акта ПД „Аутотранспорт” д.о.о. Костолац бр. 823 од 19. фебруара 2016. године.</p>
				<p class="clan">Члан 25.</p>
				<p>Ова одлука сачињена је у шест истоветних примерака од којих се један налази у суду овере, а остали примерци у друштву и за потребе регистрације.</p>
				<p>&nbsp;</p>
				<p class="auto-style2">Број 1013 </p>
				<p class="auto-style2">У Костолцу, 2. марта 2016. године</p>
				<p class="auto-style2">Председник,</p>
				<p class="auto-style2"><span class="bold">Десимир Милошевић,</span> с.р. </p>
	</div>


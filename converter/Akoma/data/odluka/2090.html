


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p>На основу члана 64. став 1. Закона о буџетском систему („Службени гласник РС”, бр. 54/09, 73/10, 101/10, 101/11, 93/12, 62/13, 63/13 – исправка, 108/13, 142/14, 68/15 – др. закон и 103/15) и члана 17. став 1. и члана 43. став 1. Закона о Влади („Службени гласник РС” бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), а у вези са чланом 14. став 2. тач. 24) и 25) Закона о одбрани („Службени гласник РС”, бр. 116/07, 88/09, 88/09 – др. закон, 104/09 – др. закон и 10/15),</p>
				<p>Влада доноси</p>
				<p>&nbsp;</p>
				<p class="odluka-zakon">ОДЛУКУ</p>
				<p class="naslov">о оснивању Буџетског фонда за потребе Система специјалних веза</p>
				<p class="auto-style1">"Службени гласник РС", број 58 од 22. јуна 
				2016.</p>
				<p class="naslov">&nbsp;</p>
				<p>1. Оснива се Буџетски фонд за потребе Система специјалних веза (у даљем тексту: Буџетски фонд) у циљу одвојеног приказивања појединих буџетских прихода, расхода и издатака намењених за развој и одржавање постојећег система специјалних веза за потребе Безбедносно-информативне агенције, Министарства одбране, Министарства унутрашњих послова и Министарства спољних послова.</p>
				<p>2. Буџетски фонд се отвара као евиденциони рачун у оквиру главне књиге трезора и то као индиректни корисник буџетских средстава, функција 250.</p>
				<p>3. Средства за финансирање Буџетског фонда обезбеђују се из:</p>
				<p>1) буџета,</p>
				<p>2) донација и</p>
				<p>3) других извора у складу са законом.</p>
				<p>4. Средства Буџетског фонда користе се за:</p>
				<p>1) текуће поправке и одржавање постојећег система специјалних веза,</p>
				<p>2) развој и инвестиције,</p>
				<p>3) набавку опреме за развој и подизање квалитета система специјалних веза и</p>
				<p>4) друге намене у складу са законом и годишњим програмом коришћења средстава фонда, који заједнички предлажу Министарство одбране, Безбедносно-информативна агенција и Министарство унутрашњих послова.</p>
				<p>5. Буџетски фонд образује се на неодређено време.</p>
				<p>6. Стручне и административно-техничке послове у циљу функционисања Буџетског фонда обавља Министарство одбране.</p>
				<p>7. Буџетским фондом управља Министарство одбране.</p>
				<p>8. Плаћања на терет буџетског фонда врше се до нивоа средстава одобрених Буџетском фонду по заједничком налогу надлежног руководиоца Безбедносно-информативне агенције, Министарства унутрашњих послова или Министарства спољних послова по чијем предлогу су одобрена средства за конкретну намену у Буџетском фонду и надлежног руководиоца Министарства одбране. Преузимање обавеза може се вршити до нивоа остварених прихода Буџетског фонда.</p>
				<p>9. Ова одлука ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis">05 број 02-5553/2016</p>
				<p class="auto-style2">У Београду, 17. јуна 2016. године</p>
				<p class="auto-style2"><span class="bold">Влада</span></p>
				<p class="auto-style2">Председник,</p>
				<p class="auto-style2"><span class="bold">Александар Вучић, </span>с.р.</p>
	</div>


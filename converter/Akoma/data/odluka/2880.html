


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	</style>


	<p class="redakcijskipreciscentekst">
		Редакцијски пречишћен текст</p>
	<p>&nbsp;</p>
	<p>&nbsp;</p>
	<p>На основу члана 21. став 2. Закона о девизном пословању („Службени гласник РС” , бр. 62/2006, 31/2011 и 119/2012), члана 14. став 1. тачка 9) и члана 34. тачка 9) Закона о Народној банци Србије („Службени гласник РС”, бр. 72/2003, 55/2004, 85/2005 – др. закон, 44/2010, 76/2012 и 106/2012), 
	</p>
	<p>Извршни одбор Народне банке Србије доноси</p>
	<p class="odluka-zakon">ОДЛУКУ</p>
	<p class="naslov">о начину и условима коришћења финансијских кредита из иностранства за намене из члана 21. став 2. Закона о девизном пословању</p>
	<p class="auto-style1">"Службени гласник РС", бр. 6 од 18. јануара 2013, 74 
	од 21. авугста 2013, 32 од 30. априла 2018.</p>
	<p>1. Финансијски кредити и зајмови из иностранства у девизама који нису намењени за плаћање увоза робе и услуга, финансирање извођења инвестиционих радова у иностранству и отплату раније коришћених кредита из иностранства – користе се под условима и на начин који су прописани овом одлуком. 
	</p>
	<p>Резиденти – банке, правна лица, предузетници и физичка лица финансијски кредит и зајам из става 1. ове тачке (у даљем тексту: кредит) узимају од нерезидената – банака, правних и физичких лица, а огранци страних правних лица од нерезидената – оснивача.</p>
	<p>2. Кредит може да буде отплаћен тек након истека једне године од датума његовог коришћења, а ако је коришћење кредита уговорено у више транши – овај рок се за сваку појединачну траншу рачуна од датума коришћења те транше. 
	</p>
	<p>Ако се кредит отплаћује у више рата, отплата може да почне тек након истека шест месеци од датума сваког коришћења тог кредита, а врши се у сразмерним ратама до отплате укупног износа кредита.</p>
	<p class="v2-clan-left-1">2а. Изузетно од тачке 2. ове одлуке, кредит узет 
	од нерезидента са седиштем, односно пребивалиштем у држави чланици Eвропске 
	уније може да буде отплаћен, односно његова отплата може да почне и пре 
	истека рокова из те тачке.</p>
	<p class="hide-change">*Службени гласник РС, број 32/2018</p>
	<p>3. Кредит се и пре истека рокова из тачке 2. ове одлуке може отплатити новим кредитом ако су рокови отплате новог кредита исти или дужи од<span class="v2-clan-left-1"> рокова утврђених том тачком</span>. 
	</p>
	<p class="hide-change">*Службени гласник РС, 
	број 74/2013</p>
	<p>4. Банке могу да користе кредит с роком отплате краћим од годину дана, чија отплата може да почне и пре истека шест месеци од датума коришћења.</p>
	<p>Резиденти – правна лица и предузетници могу да користе кредит с роком отплате краћим од годину дана, и то ради финансирања откупа, прераде и производње пољопривредних производа или финансирања извоза робе и услуга, с тим да отплата не може почети пре истека три месеца од датума сваког коришћења тог кредита.</p>
	<p><span class="v2-clan-left-1">Изузетно од става 2. ове тачке, отплата по 
	кредиту узетом од нерезидента са седиштем, односно пребивалиштем у држави 
	чланици Eвропске уније за намене из тог става може почети и пре истека рока 
	од три месеца од датума сваког коришћења тог кредита.</span></p>
	<p class="hide-change">*Службени гласник РС, број 32/2018</p>
	<p class="v2-clan-left-1">4а Обавеза по кредиту може да престане отплатом под условима из тач. 
	од 2. до 4. ове одлуке, као и на други начин у складу с прописима.</p>
	<p class="v2-clan-left-1">Отплатом из става 1. ове тачке сматра се плаћање у складу с прописом 
	којим се уређује обављање платног промета са иностранством.</p>
	<p class="hide-change">*Службени гласник РС, 
	број 74/2013</p>
	<p>5. Резиденти из ове одлуке достављају Народној банци Србије уговор о кредиту – ради извештавања у складу са Законом о девизном пословању, а ако у том уговору није наведена намена коришћења кредита, достављају и изјаву у којој ближе одређују ту намену.</p>
	<p>6. Даном ступања на снагу ове одлуке престаје да важи Одлука о начину и условима коришћења финансијских кредита из иностранства за намене из члана 21. став 2. Закона о девизном пословању („Службени гласник РС”, бр. 81/2006, 105/2007, 8/2008 и 44/2009).</p>
	<p>7. Ова одлука ступа на снагу осмог дана од дана објављивања у „Службеном гласнику Републике Србије”.</p>
	<p class="potpis">ИО НБС број 3</p>
	<p class="potpis">У Београду, 17. јануара 2013. године</p>
	<p class="potpis">Председавајућа</p>
	<p class="potpis">Извршног одбора Народне банке Србије</p>
	<p class="potpis">гувернер</p>
	<p class="potpis">Народне банке Србије,</p>
	<p class="potpis">др <span class="bold">Јоргованка Табаковић, 
	</span>с.р.</p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу чл. 11. и 591. Закона о привредним друштвима („Службени гласник РС”, бр. 36/11 и 99/11, у даљем тексту: Закон) и члана 38. Закона о професионалној рехабилитацији и запошљавању особа са инвалидитетом („Службени гласник РС”, број 36/09), 
	</p>
	<p>Скупштина предузећа доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ОДЛУКУ</p>
	<p class="naslov" style="line-height: 150%; margin-top: 0">o изменама оснивачког акта Предузећа за професионалну рехабилитацију и запошљавање особа са инвалидитетом „Универзал”, друштво са ограниченом одговорношћу, Лесковац – у реструктурирању</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 20 од 1. марта 
	2013.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">I. ОСНОВНЕ ОДРЕДБЕ</p>
	<p class="clan">Члан 1.</p>
	<p>Предузеће за професионалну рехабилитацију и запошљавање особа са инвалидитетом „Универзал”, друштво са ограниченом одговорношћу, Лесковац – у реструктурирању, организовано је као једночлано друштво са ограниченом одговорношћу, у складу са Одлуком o изменама и допунама оснивачког акта Друштвеног предузећа за професионалну рехабилитацију и запошљавање инвалида рада и инвалидне деце „Универзал”, Лесковац („Службени гласник РС”, број 91/2009, у даљем тексту: Предузеће). 
	</p>
	<p>Предузеће послује у складу са прописима којима се уређује правни положај привредних друштава и прописима којима се уређује рад и пословање предузећа за професионалну рехабилитацију и запошљавање особа са инвалидитетом.</p>
	<p class="clan">Члан 2.</p>
	<p>Предузеће за професионалну рехабилитацију и запошљавање особа са инвалидитетом „Универзал”, друштво са ограниченом одговорношћу, Лесковац – у реструктурирању, основано је Одлуком Центра за социјални рад 02 број 1479/69 од 8. октобра 1969. године, о оснивању „Заштитне радионице за рехабилитацију и запошљавање инвалида рада и инвалидне деце”, Лесковац, што је уписано Решењем Окружног привредног суда у Нишу УС-116/69.</p>
	<p>Одлуком Радне заједнице од 9. новембра 1971. године промењен је назив наведене установе, која од тада послује као Организација за рехабилитацију и запошљавање инвалида рада и инвалидне деце „Универзал” Лесковац.</p>
	<p>Решењем Окружног привредног суда Ниш, УС-334/73 од 30. децембра 1973. године извршен је упис конституисања Организације удруженог рада „Универзал” – Организација за рехабилитацију и запошљавање инвалида рада и инвалидне деце, Лесковац, Индустријска бб.</p>
	<p>Решењем Окружног привредног суда у Лесковцу, ФИ-908/89 од 12. фебруара 1990. године извршен је упис усаглашавања пословања правног лица са одредбама Закона о предузећима.</p>
	<p>Решењем Привредног суда Лесковац, ФИ-938/96 од 22. новембра 1996. године извршен је упис усаглашавања пословања Предузећа са одредбама Закона о радном оспособљавању и запошљавању инвалида, а Решењем Привредног суда Лесковац, Фи-567/98 од 19. марта 1999. године извршен је упис усаглашавања пословања Предузећа са законом о предузећима и Законом о класификацији делатности и регистру јединица разврставања и Предузеће је регистровано као Друштвено предузеће за професионалу рехабилитацију и запошљавање инвалида рада и инвалидне деце „Универзал” Лесковац.</p>
	<p>Предузеће је уписано у Регистар привредних субјеката код Агенције за привредне регистре по бројем БД 29505 од 23. јула 2005. године као Друштвено предузеће за професионалну рехабилитацију и запошљавање инвалида рада и инвалидне деце „Универзал” Лесковац, са претежном делатношћу – 85322 остали социјални рад у установама без смештаја.</p>
	<p>Закључком Владе 05 број 46-4605/2008 од 6. новембра 2008. године утврђено је да удео државне својине у средствима која користи Друштвено предузеће за професионалу рехабилитацију и запошљавање инвалида рада и инвалидне деце „Универзал”, Лесковац износи 100% односно да су средства која користи Предузеће 100% у државној својини. У складу са овим закључком Републичка дирекција за имовина Република Србије и Предузећа закључили су Споразум о уделу државне својине у средствима која Друштвено предузеће за професионалну рехабилитацију и запошљавање инвалида рада и инвалидне деце „Универзал” Лесковац број 46-26/2008 од 19. новембра 2008. године, којим је Република Србија преузела оснивачка и управљачка права сразмерно уделу државног капитала.</p>
	<p class="clan">Члан 3.</p>
	<p>Предузеће послује средствима у државној својини.</p>
	<p>Предузеће има својство правног лица.</p>
	<p>Предузеће у правном промету са трећим лицима има сва овлашћења и иступа у своје име и за свој рачун.</p>
	<p class="clan">II. ПОСЛОВНО ИМЕ И СЕДИШТЕ</p>
	<p class="clan">Члан 4.</p>
	<p>Предузеће послује под следећим пословним именом: Предузеће за професионалну рехабилитацију и запошљавање особа са инвалидитетом „Универзал” друштво са ограниченом одговорношћу, Лесковац – у реструктурирању.</p>
	<p>Скраћено пословно име Предузећа је: „Универзал” д.о.о. Лесковац – у реструктурирању.</p>
	<p class="clan">Члан 5.</p>
	<p>Седиште Предузећа је у Лесковцу, Индустријска бб.</p>
	<p class="clan">III. ПЕЧАТ И ШТАМБИЉ ПРЕДУЗЕЋА</p>
	<p class="clan">Члан 6.</p>
	<p>Предузеће има печат и штамбиљ.</p>
	<p>Печат је округлог облика пречника 32 mm, на коме је исписано пословно име и седиште Предузећа, на српском језику, ћириличким писмом.</p>
	<p>Излазни штамбиљ је правоугаоног облика, дужине 60 mm и ширине 30 mm, на коме је исписано пословно име и седиште Предузећа на српском језику, ћириличким писмом.</p>
	<p>Улазни штамбиљ је правоугаоног облика, дужине 65 mm и ширине 32 mm, на коме је исписано пословно име и седиште Предузећа на српском језику, ћириличким писмом. 
	</p>
	<p>Директор Предузећа доноси одлуку којом се утврђује начин употребе и чувања печата и штамбиља Предузећа. 
	</p>
	<p class="clan">IV. ПОДАЦИ О ОСНИВАЧУ</p>
	<p class="clan">Члан 7.</p>
	<p>Оснивач Предузећа је Република Србија за коју на основу законског овлашћења оснивачка права врши Влада, Београд, Немањина 11 (у даљем тексту: Оснивач).</p>
	<p class="clan">V. ДЕЛАТНОСТ ПРЕДУЗЕЋА</p>
	<p class="clan">Члан 8.</p>
	<p>Претежна делатност Предузећа је: </p>
	<p>8899 – остала непоменута социјална заштита без смештаја.</p>
	<p>Поред делатности из става 1. овог члана Предузеће обавља и следеће делатности:</p>
	<p>1413 производња остале одеће</p>
	<p>1414 производња рубља</p>
	<p>1610 резање и обрада дрвета</p>
	<p>1623 производња остале грађевинске столарије и елемената</p>
	<p>1624 производња дрвне амбалаже</p>
	<p>1629 производња осталих производа од дрвета, плуте, сламе и прућа</p>
	<p>2222 производња амбалаже од пластике</p>
	<p>2573 производња алата</p>
	<p>2599 производња осталих металних производа</p>
	<p>3101 производња намештаја за пословне просторе</p>
	<p>3102 производња кухињског намештаја</p>
	<p>3103 производња мадраца</p>
	<p>3109 производња осталог намештаја</p>
	<p>3240 производња игара и играчака</p>
	<p>4110 разрада грађевинских пројеката</p>
	<p>4332 уградња столарије</p>
	<p>4339 остали завршни радови</p>
	<p>4611 посредовање у продаји пољопривредних сировина, животиња, текстилних сировина и полупроизвода</p>
	<p>4612 посредовање у продаји горива, руда, метала и индустријских хемикалија</p>
	<p>4613 посредовање у продаји дрвне грађе и грађевинског материјала</p>
	<p>4614 посредовање у продаји машина, индустријске опреме, бродова и авиона</p>
	<p>4615 посредовање у продаји намештаја, предмета за домаћинство и металне робе</p>
	<p>4616 посредовање у продаји текстила, одеће, крзна, обуће и предмета од коже</p>
	<p>4617 посредовање у продаји хране, пића и дувана</p>
	<p>4618 специјализовано посредовање у продаји посебних производа</p>
	<p>4619 посредовање у продаји разноврсних производа</p>
	<p>4621 трговина на велико житом, сировим дуваном, семењем и храном за животиње</p>
	<p>4631 трговине на велико воћем и поврћем</p>
	<p>4634 трговине на велико пићима</p>
	<p>4635 трговина на велико дуванским производима</p>
	<p>4636 трговина на велико шећером, чоколадом и слаткишима</p>
	<p>4638 трговина на велико осталом храном, укључујући рибу</p>
	<p>4639 неспецијализована трговина на велико храном, пићима и дуваном</p>
	<p>4641 трговина на велико текстилом</p>
	<p>4642 трговина на велико одећом и обућом</p>
	<p>4643 трговина на велико електричним апаратима за домаћинство</p>
	<p>4644 трговина на велико порцуланом и стакленом робом</p>
	<p>4645 трговина на велико парфимеријским и козметичким производима</p>
	<p>4649 трговина на велико осталим производима за домаћинство</p>
	<p>4662 трговина на велико алатним машинама </p>
	<p>4665 трговина на велико канцеларијским намештајем</p>
	<p>4673 трговина на велико дрветом, грађевинским материјалом и санитарном опремом</p>
	<p>4674 трговина на велико металном робом</p>
	<p>4675 трговина на велико хемијским производима</p>
	<p>4690 неспецијализована трговина на велико</p>
	<p>4751 трговина на мало текстилом у специјализованим продавницама</p>
	<p>4752 трговина на мало металном робом, бојама и стаклом у специјализованим продавницама</p>
	<p>4754 трговина на мало електричним апартима за домаћинство у специјализовим продавницама</p>
	<p>4759 трговина на мало намештајем, опремом за осветљење и осталим предметима за домаћинство у специјализованим продавницама</p>
	<p>4771 трговина на мало одећом у специјализованим продавницама</p>
	<p>4772 трговина на мало обућом и предметима од коже у специјализованим продавницама</p>
	<p>4775 трговина на мало козметичким и тоалетним производима</p>
	<p>4778 остала трговина на мало новим производима у специјализованим продавницама</p>
	<p>4941 друмски превоз терета</p>
	<p>5229 остале пратеће делатности у саобраћају</p>
	<p>5629 остале услуге припремања и послуживања хране</p>
	<p>8559 остало образовање</p>
	<p>9524 одржавање и поправка намештаја</p>
	<p>9529 поправка осталих личних предмета и предмета за домаћинство</p>
	<p>9609 остале непоменуте личне услужне делатности</p>
	<p>Предузеће може обављати и друге делатности, укључујући делатност спољнотрговинског промета и услуге у спољнотрговинском промету из оквира своје делатности у складу са законом и овом одлуком.</p>
	<p class="clan">VI. ОСНОВНИ КАПИТАЛ</p>
	<p class="clan">Члан 9.</p>
	<p>Основни капитал Предузећа износи 5.633.513,96 динара на име новчаног улога.</p>
	<p>Средства за рад Предузећа чине:</p>
	<p>1) Право власништва на објектима у Лесковцу, у Индустријска бб, постојећим на катастарској парцели број 2102/1 уписаним у лист непокретности привремени број 4011 КО Лесковац као: „зграда бр. 1, остале зграде – управна зграда и производна хала, зграда бр. 2, остале зграде – производна хала, магацин и браварска радионица и зграда број 3, остале зграде – портирница”, са земљиштем на коме се објекти налазе и земљиштем које служи за редовну употребу објеката, као и право коришћења на катастарским парцелама бр. 5385/3, 5385/5 и 9066/1, све уписане у поседовни лист број 9995 КО Лесковац; 
	</p>
	<p>2) Друге непокретности, покретне ствари, новчана средства и хартије од вредности, као и права и обавезе које Предузеће има на дан 19. новембар 2008. године.</p>
	<p class="clan">VII. РАСПОДЕЛА ДОБИТИ</p>
	<p class="clan">Члан 10.</p>
	<p>Добит Предузећа, утврђена у складу са законом, може се расподелити за повећање основног капитала, резерве или за друге намене, у складу са Законом и овом одлуком.</p>
	<p>Одлуку о расподели добити доноси Скупштина Предузећа, уз сагласност оснивача.</p>
	<p class="clan">VIII. ЗАСТУПАЊЕ ПРЕДУЗЕЋА</p>
	<p class="clan">Члан 11.</p>
	<p>Предузеће заступа директор Предузећа, без ограничења.</p>
	<p>Директор може у оквиру својих овлашћења дати другом лицу писано пуномоћје за заступање Предузећа.</p>
	<p class="clan">IX. УПРАВЉАЊЕ ПРЕДУЗЕЋЕМ</p>
	<p class="clan">Члан 12.</p>
	<p>Управљање Предузећем је организовано као једнодомно. </p>
	<p>Органи Предузећа су: </p>
	<p>1) Скупштина; </p>
	<p>2) директор.</p>
	<p class="clan">X. СКУПШТИНА ПРЕДУЗЕЋА</p>
	<p class="clan">Члан 13.</p>
	<p>Овлашћења Скупштине Предузећа врши Оснивач, преко овлашћених представника, с тим да број овлашћених представника Оснивача не може бити мањи од три.</p>
	<p>Одлуку о одређивању и разрешењу председника и чланова Скупштине доноси Оснивач.</p>
	<p class="clan">Члан 14.</p>
	<p>Скупштина Предузећа у оквиру својих овлашћења одлучује о:</p>
	<p>1) измени оснивачког акта; </p>
	<p>2) усвајању годишњег програма рада и финансијског плана; </p>
	<p>3) надзору над радом директора и усвајању извештаја директора;</p>
	<p>4) повећању и смањењу основног капитала Предузећа, као и о свакој емисији хартија од вредности; 
	</p>
	<p>5) расподели добити и начину покрића губитака, укључујући и одређивање дана стицања права на учешће у добити и дана исплате учешћа у добити члановима Предузећа; 
	</p>
	<p>6) именовању и разрешењу директора и утврђивању накнаде за његов рад односно о начелима за утврђивање те накнаде;</p>
	<p>7) именовању ревизора и утврђивању накнаде за његов рад; </p>
	<p>8) покретању поступка ликвидације, као и о подношењу предлога за покретање стечајног поступка од стране Предузећа; 
	</p>
	<p>9) именовању ликвидационог управника и усвајању ликвидационих биланса и извештаја ликвидационог управника; 
	</p>
	<p>10) стицању сопствених удела; </p>
	<p>11) обавезама чланова Предузећа на додатне уплате и о враћању тих уплата; 
	</p>
	<p>12) захтеву за иступање члана Предузећа; </p>
	<p>13) искључењу члана Предузећа из разлога неплаћања, односно неуношења уписаног улога; 
	</p>
	<p>14) покретању спора за искључење члана Предузећа; </p>
	<p>15) повлачењу и поништењу удела; </p>
	<p>16) давању прокуре; </p>
	<p>17) покретању поступка и давању пуномоћја за заступање Предузећа у спору са прокуристом, као и у спору са директором; 
	</p>
	<p>18) покретању поступка и давању пуномоћја за заступање Предузећа у спору против члана Предузећа; 
	</p>
	<p>19) статусним променама и променама правне форме; </p>
	<p>20) одобравању правних послова у којима постоји лични интерес, у складу са чланом 66. Закона; 
	</p>
	<p>21) усвајању финансијских извештаја, као и извештаја ревизора ако су финансијски извештаји били предмет ревизије; 
	</p>
	<p>22) давању сагласност на стицање, продају, давање у закуп, залагање или друго располагање имовином велике вредности у смислу члана 470. Закона; 
	</p>
	<p>23) доношењу пословника о свом раду; </p>
	<p>24) другим пословима и другим питањима, у складу са Законом и оснивачким актом. 
	</p>
	<p>Акте из става 1. тач. 1), 2), 4), 5), 8), 9), 19), 21), и 22) овог члана Скупштина доноси уз сагласност Оснивача.</p>
	<p class="clan">XI. ДИРЕКТОР ПРЕДУЗЕЋА</p>
	<p class="clan">Члан 15.</p>
	<p>Директора Предузећа бира и разрешава Скупштина Предузећа.</p>
	<p>Директор Предузећа бира се на период од четири године.</p>
	<p>Директор Предузећа је у радном односу у Предузећу са пуним радним временом.</p>
	<p class="clan">Члан 16.</p>
	<p>Директор Предузећа:</p>
	<p>1) заступа Предузеће;</p>
	<p>2) организује и води пословање Предузећа, у складу са законом и овом одлуком;</p>
	<p>3) стара се о законитости рада и одговара за законитост рада Предузећа;</p>
	<p>4) стара се о испуњености услова и обављању послова професионалне рехабилитације и запошљавање особа са инвалидитетом; 
	</p>
	<p>5) стара се о испуњавању услова за одржање статуса Предузећа, у складу са прописима о запошљавању особа са инвалидитетом;</p>
	<p>6) предлаже доношење одлука из делокруга рада Скупштине;</p>
	<p>7) спроводи одлуке Скупштине;</p>
	<p>8) одлучује о правима, обавезама и одговорностима запослених у Предузећу, у складу са законом којим се уређују радни односи;</p>
	<p>9) доноси акт о организацији и систематизацији послова и друге опште акте Предузећа;</p>
	<p>10) обавља друге послове у складу са законом и овом одлуком.</p>
	<p class="clan">XII. ИНТЕРНИ РЕВИЗОР</p>
	<p class="clan">Члан 17.</p>
	<p>Интерни ревизор:</p>
	<p>1) контролише веродостојност и комплетност финансијских извештаја Предузећа;</p>
	<p>2) контролише усклађеност пословања Предузећа са законом, програмом рада и пословања Предузећа;</p>
	<p>3) обавља и друге послове у складу са законом.</p>
	<p class="clan">Члан 18.</p>
	<p>Интерни ревизор извештава Скупштину Предузећа о:</p>
	<p>1) веродостојности и потпуности финансијских извештаја Предузећа;</p>
	<p>2) основаности предлога за расподелу добити;</p>
	<p>3) другим питањима од значаја за оцену законитости и целисходности поступања у спровођењу пословне политике и пословања Предузећа.</p>
	<p>Интерни ревизор подноси извештај о питањима из става 1. овог члана најмање једанпут годишње приликом разматрања годишњег финансијског извештаја, а по потреби и у току године када то затражи Скупштина или Оснивач.</p>
	<p class="clan">XIII. АКТИ ПРЕДУЗЕЋА</p>
	<p class="clan">Члан 19.</p>
	<p>У Предузећу се води књига одлука.</p>
	<p>У књигу одлука уносе се одлуке које доноси Скупштина Предузећа.</p>
	<p class="clan">Члан 20.</p>
	<p>Акти Предузећа су и правилници и одлуке којима се, у складу са законом уређују одређена питања.</p>
	<p>Измене и допуне правилника и одлука врше се на начин и по поступку који су одређени за њихово доношење.</p>
	<p class="clan">Члан 21.</p>
	<p>Предузећe води пословне књиге и саставља и подноси рачуноводствене исправе и финансијске извештаје у складу са законом којим се уређује рачуноводство и ревизија.</p>
	<p class="clan">Члан 22.</p>
	<p>Предузеће је дужно да држи и чува све акте Предузећа у складу са законом којим се уређује правни положај привредних друштава. 
	</p>
	<p class="clan">XIV. ЗАШТИТА ЖИВОТНЕ СРЕДИНЕ</p>
	<p class="clan">Члан 23.</p>
	<p>Предузеће је, при обављању делатности, дужно да се стара о заштити животне средине, у складу са законом и политиком животне средине.</p>
	<p class="clan">XV. ПРЕСТАНАК ПРЕДУЗЕЋА</p>
	<p class="clan">Члан 24.</p>
	<p>Предузеће престаје:</p>
	<p>1) одлуком Скупштине Предузећа;</p>
	<p>2) статусним променама које воде престанку;</p>
	<p>3) стечајем или ликвидацијом;</p>
	<p>4) ако се правноснажном пресудом утврди ништавост регистрације и одреди брисање Предузећа;</p>
	<p>5) у другим случајевима предвиђеним законом.</p>
	<p class="clan">XVI. ПРЕЛАЗНЕ И ЗАВРШНЕ ОДРЕДБЕ</p>
	<p class="clan">Члан 25.</p>
	<p>Предузеће ће општа акта ускладити са овом одлуком у року од три месеца од дана регистрације Предузећа у Регистар привредних субјеката.</p>
	<p class="clan">Члан 26.</p>
	<p>Постојећи органи Предузећа настављају да обављају послове из свог делокруга у складу са законом и овом одлуком до истека мандата на којег су изабрани, односно именовани. 
	</p>
	<p class="clan">Члан 27.</p>
	<p>Ову одлуку по добијању сагласности Владе објавити у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">Број 254</p>
	<p class="potpis" style="line-height: 150%; margin-top: 0">У Лесковцу, 16. марта 2012. године</p>
	<p class="potpis" style="line-height: 150%; margin-top: 0">Председник Скупштине,</p>
	<p class="potpis" style="line-height: 150%; margin-top: 0">
	<span class="bold">Драган Валчић, </span>с.р.</p>




<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 26. ст. 8. и 12.  и члана 241. Закона о здравственом осигурању („Службени гласник РС”, број 25/19),</p>
			<p class="Basic-Paragraph">Управни одбор Републичког фонда за здравствено осигурање, на седници одржаној 23. октобра 2019. године, донео је </p>
			<p class="odluka-zakon">ОДЛУКУ</p>
			<p class="odluka-zakon">о  висини трошкова  издавања картице здравственог осигурања</p>
			<p class="centar">"Службени гласник РС", број 86 од 6. децембра 
			2019.</p>
			<p class="Basic-Paragraph">1. Овом одлуком утврђује се висина трошкова издавања картице здравственог осигурања осигураним лицима Републичког фонда за здравствено осигурање (у даљем тексту: Републички фонд).</p>
			<p class="Basic-Paragraph">2. Трошак издавања картице здравственог осигурања који сноси осигураник за себе и чланове своје породице, односно обвезник уплате доприноса, односно друго правно или физичко лице, односно Републички фонд, утврђује се у висини од 400,00 динара по једној картици здравственог осигурања.</p>
			<p class="Basic-Paragraph">У случају из става 1. ове тачке картица здравственог осигурања се уручује у службеним просторијама Републичког фонда осигураном лицу, односно обвезнику уплате доприноса, односно другом правном или физичком лицу за осигураника и чланове његове породице.</p>
			<p class="Basic-Paragraph">Трошак издавања картице здравственог осигурања који сноси осигураник за себе и чланове своје породице, односно обвезник уплате доприноса, односно друго правно или физичко лице за осигураника и чланове његове породице, уколико се изјасне да желе да им се картица здравственог осигурања достави поштанском  доставом на кућну адресу, утврђује се у висини од 481,00 динар по једној  картици здравственог сигурања.</p>
			<p class="Basic-Paragraph">3. Разлику до пуног износа трошкова издавања картица здравственог осигурања, у висини курсних разлика, обрачунатог ПДВ-а и других евентуалних трошкова, сноси Републички фонд.</p>
			<p class="Basic-Paragraph">4. Даном ступања на снагу ове одлуке престаје да важи Одлука о висини трошкова издавања здравствене картице („Службени гласник РС”, бр. 131/14 и 94/16).</p>
			<p class="Basic-Paragraph">5. Ова одлука, по добијању сагласности Владе, ступа  на снагу наредног дана од дана објављивања у „Службеном гласнику Републике Србије”.</p>
			<p class="potpis">01/2 број 450-8418/19</p>
			<p class="potpis">У Београду, 23. октобра 2019. године</p>
			<p class="potpis"><span class="bold">Управни одбор<br>Републичког фонда за здравствено осигурање</span></p>
			<p class="potpis">Председник,</p>
			<p class="potpis"><span class="bold">Вања Мандић, </span>с.р.</p>
	</div>


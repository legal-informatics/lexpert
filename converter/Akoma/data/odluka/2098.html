


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 64. став 1. и члана 68. Закона о буџетском систему („Службени гласник РС”, бр. 54/09, 73/10 и 101/10) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08 и 16/11),</p>
	<p>Влада доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ОДЛУКУ</p>
	<p class="naslov" style="line-height: 150%; margin-top: 0">о отварању Буџетског фонда за управљање средствима националног учешћа Републике Србије у спровођењу Инструмента претприступне помоћи Европске уније</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 85 од 16. 
	новембра 2011.</span></p>
	<p class="naslov">&nbsp;</p>
	<p>1. Отвара се Буџетски фонд за управљање средствима националног учешћа Републике Србије у спровођењу Инструмента претприступне помоћи (ИПА) Европске уније (у даљем тексту: Фонд) као евиденциони рачун у оквиру главне књиге трезора у оквиру раздела Министарства финансија. 
	</p>
	<p>2. Фонд се отвара за потребе управљања финансијским средствима за реализацију обавеза преузетих у складу са 
	<a target="_blank" href="http://www.pravno-informacioni-sistem.rs/SlGlasnikPortal/prilozi/Zakon%20o%20potvr%20Okvirnog%20sporazuma.pdf&amp;doctype=reg&amp;abc=cba&amp;eli=true&amp;eliActId=418435&amp;regactid=418435">
	<font color="#008000">Законом о потврђивању Оквирног споразума између Републике Србије и Комисије Европских заједница о правилима за сарадњу која се односе на финансијску помоћ Европске заједнице Републици Србији у оквиру спровођења помоћи према правилима ИПА („Службени гласник РС – Међународни уговори”, број 124/07)</font></a>. 
	</p>
	<p>3. Средства за финансирање Фонда обезбеђују се из:</p>
	<p>1) апропријација обезбеђених у оквиру буџета за текућу годину,</p>
	<p>2) наменских прихода буџета, који су дефинисани као наменски приходи Фонда, а нарочито из:</p>
	<p>(1) прихода од повраћаја средстава од стране Европске уније на име трошкова који су настали у случају када су уговорне обавезе финансиране из средстава националног учешћа у случају привремене нерасположивости средстава ЕУ, и</p>
	<p>(2) прихода од камата које се остварују на средствима ЕУ.</p>
	<p>4. Средства Фонда намењена су за трансфер средстава ради покрића трошкова националног суфинансирања, финансирања трошкова уговорних обавеза у случају привремене нерасположивости средстава ЕУ, повраћаја средстава Европској комисији у случају нерегуларности, као и за надокнаду трошкова насталих у вези са поменутим трансакцијама за ИПА програме.</p>
	<p>5. Фонд се отвара на неодређено време.</p>
	<p>6. Фондом управља Министарство финансија. </p>
	<p>7. Стручне, административно-техничке и друге послове за потребе Фонда, обавља Министарство финансија, у складу са законом, актом о унутрашњем уређењу и систематизацији радних места и другим прописима.</p>
	<p>8. Ова одлука ступа на снагу осмог дана од дана објављивања у „Службеном гласнику Републике Србије”. 
	</p>
	<p>&nbsp;</p>
	<p class="potpis" style="line-height: 150%; margin-top: 0">05 број 110-8528/2011</p>
	<p class="potpis" style="line-height: 150%; margin-top: 0">У Београду, 10. новембра 2011. године</p>
	<p class="potpis" style="line-height: 150%; margin-top: 0">
	<span class="bold">Влада</span></p>
	<p class="potpis" style="line-height: 150%; margin-top: 0">Председник, </p>
	<p class="potpis" style="line-height: 150%; margin-top: 0">др 
	<span class="bold">Мирко Цветковић, </span>с.р.</p>


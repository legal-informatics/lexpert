


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	a {
	color: #008000;
}
	</style>


	<div class="story">
				<p>На основу чл. 11. и 141. Закона о привредним друштвима („Службени гласник РС”, бр. 36/11, 99/11, 83/14 – др. закон и 5/15) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p class="odluka-zakon">ОДЛУКУ</p>
				<p class="odluka-zakon">о оснивању Друштва с ограниченом одговорношћу за производњу теренских возила „Застава ТЕРВО” Крагујевац </p>
				<p class="auto-style1">"Службени гласник РС", број 79 од 25. 
				августа 2017.</p>
				<p class="clan">I. ОСНОВНЕ ОДРЕДБЕ</p>
				<p class="bold">Оснивање</p>
				<p class="clan">Члан 1.</p>
				<p>Оснива се Друштво с ограниченом одговорношћу за производњу теренских возила „Застава ТЕРВО” Крагујевац (у даљем тексту: Друштво).</p>
				<p class="clan">Члан 2.</p>
				<p>Друштво се оснива на неодређено време.</p>
				<p>Друштво се организује као једночлано друштво с ограниченом одговорношћу.</p>
				<p class="bold">Правни статус Друштва</p>
				<p class="clan">Члан 3.</p>
				<p>Друштво има својство правног лица.</p>
				<p>Друштво у правном промету са трећим лицима има сва овлашћења и иступа у своје име и за свој рачун.</p>
				<p>За обавезе преузете у правном промету према трећим лицима, Друштво одговара целокупном својом имовином.</p>
				<p class="bold">Унутрашња организација</p>
				<p class="clan">Члан 4.</p>
				<p>Друштво послује као јединствена радна целина. </p>
				<p>Актом Надзорног одбора, уређује се унутрашња организација. </p>
				<p>На акт о унутрашњој организацији сагласност даје Скупштина Друштва.</p>
				<p>Актом Директора уређује се систематизација послова у Друштву.</p>
				<p>На акт о систематизацији послова сагласност даје Надзорни одбор Друштва.</p>
				<p class="bold">Предмет одлуке</p>
				<p class="clan">Члан 5.</p>
				<p>Овом одлуком, у складу са Законом о привредним друштвима, регулисана су права, обавезе и одговорности Друштва и оснивача у обављању делатности, и то:</p>
				<p>1) назив и седиште оснивача;</p>
				<p>2) пословно име и седиште Друштва;</p>
				<p>3) претежна делатност Друштва;</p>
				<p>4) укупан износ основног капитала Друштва;</p>
				<p>5) износ новчаног улога, односно новчана вредност и опис неновчаног улога члана Друштва и удео и укупном основном капиталу израженом у процентима;</p>
				<p>6) време уплате, односно уношења улога у основни капитал Друштва;</p>
				<p>7) одређивање органа Друштва и њихових надлежности;</p>
				<p>8) права, обавезе и одговорности оснивача према Друштву и Друштва према оснивачу;</p>
				<p>9) услови и начин утврђивања и распоређивања добити, односно начину покрића губитка и сношењу ризика;</p>
				<p>10) заступање Друштва;</p>
				<p>11) друга питања од значаја за несметано обављање делатности Друштва.</p>
				<p class="clan">II. ПОСЛОВНО ИМЕ И СЕДИШТЕ</p>
				<p class="bold">Пословно име</p>
				<p class="clan">Члан 6.</p>
				<p>Пословно име Друштва је на латиничком писму и гласи: Društvo s ograničenom odgovornošću za proizvodnju terenskih vozila „Zastava TERVO” Kragujevac.</p>
				<p>Скраћено пословно име Друштва је на латиничком писму и гласи: „Zastava TERVO” d.o.o. Kragujevac.</p>
				<p>О промени пословног имена Друштва одлучује Скупштина Друштва.</p>
				<p class="bold">Седиште</p>
				<p class="clan">Члан 7.</p>
				<p>Седиште Друштва је: Крагујевац, Косовска 4.</p>
				<p>О промени седишта одлучује Скупштина Друштва.</p>
				<p class="clan">III. ПОДАЦИ О ОСНИВАЧУ ДРУШТВА</p>
				<p class="bold">Оснивач</p>
				<p class="clan">Члан 8.</p>
				<p>Оснивач Друштва је Република Србија, за коју, на основу законског овлашћења, оснивачка права врши Влада, Београд, Немањина 11 (у даљем тексту: Оснивач).</p>
				<p class="clan">IV. ПЕЧАТ И ШТАМБИЉ ДРУШТВА</p>
				<p class="clan">Члан 9.</p>
				<p>Друштво има печат и штамбиљ.</p>
				<p>Печат је округлог облика и садржи пословно име и седиште Друштва.</p>
				<p>Штамбиљ је правоугаоног облика и садржи пословно име Друштва, као и простор за уписивање броја предмета и датума завођења у деловодни протокол.</p>
				<p>Број печата и штамбиља, њихова употреба, евиденција, чување и уништавање ближе се уређују посебном одлуком Надзорног одбора Друштва.</p>
				<p class="clan">V. ДЕЛАТНОСТ ДРУШТВА</p>
				<p class="clan">Члан 10.</p>
				<p>Претежна делатност Друштва је: </p>
				<p>– Шифра делатности: 29.10,</p>
				<p>– Назив делатности: Производња моторних возила.</p>
				<p>Друштво обавља и друге делатности, послове и услуге у унутрашњем и спољнотрговинском промету, у складу са законом.</p>
				<p>О промени претежне делатности Друштва одлучује Надзорни одбор, уз сагласност Оснивача. </p>
				<p class="clan">VI. ОСНОВНИ КАПИТАЛ И ИМОВИНА</p>
				<p class="bold">Имовина друштва</p>
				<p class="clan">Члан 11.</p>
				<p>Имовину Друштва чине право својине на стварима, новчана средства и хартије од вредности и друга имовинска права која су пренета у својину Друштва у складу са законом, оснивачким актом или одлукама Оснивача, као и право коришћења на стварима у јавној својини.</p>
				<p>Друштво може користити средства у јавној и другим облицима својине, у складу са законом, одлуком Оснивача и посебним уговором којим се регулишу међусобни односи, права и обавезе Друштва и Оснивача.</p>
				<p>Оснивач на основу ове одлуке уноси у основни капитал Друштва право јавне својине на покретним стварима – опреми чија је спецификација, по структури и вредности, дата у Прилогу 1. ове oдлуке.</p>
				<p>Оснивач уноси у имовину Друштва право коришћења на непокретностима, Зградама за металопрерађивачку индустрију број 1, 6, 12, 18 и 20, на катастарској парцели 7405/1, ЛН 11544, КО Крагујевац 1, као и посебним деловима број 1 у приземљу и број 2 на првом спрату Зграде за металопрерађивачку индустрију број 1, на катастарској парцели 7405/63, ЛН 11664, КО Крагујевац 1, заједно са припадајућим земљиштем, чија је спецификација, по структури и вредности дата у Прилогу 2. ове одлуке.</p>
				<p>Непокретности из става 4. овог члана не чине део улога у основни капитал Друштва, остају у јавној својини и не могу бити отуђене из имовине Друштва.</p>
				<p>Оснивач је сагласан да Друштво, без његове даље сагласности и присуства, на основу ове oдлуке у одговарајућим јавним регистрима може уписати право коришћења на непокретностима у јавној својини.</p>
				<p class="bold">Основни капитал</p>
				<p class="clan">Члан 12.</p>
				<p>Укупан уписани основни капитал Друштва износи 82.142.816,00 (осамдесет два милиона сто четрдесет две хиљаде седамсто шеснаест) динара, при чему је:</p>
				<p>1) укупан уписани улог у стварима – опреми, укупне вредности 82.142.716,00 (осамдесет два милиона сто четрдесет две хиљаде седамсто шеснаест динара);</p>
				<p>2) укупан уписани новчани улог у износу од 100,00 (сто динара).</p>
				<p class="bold">Повећање и смањење основног капитала</p>
				<p class="clan">Члан 13.</p>
				<p>О повећању или смањењу основног капитала Друштва одлучује Скупштина Друштва, уз сагласност Оснивача.</p>
				<p>Основни капитал Друштва не може се смањити испод законом прописаног минималног основног капитала.</p>
				<p class="bold">Стицање средстава за обављање делатности</p>
				<p class="clan">Члан 14.</p>
				<p>Средства за обављање делатности Друштво обезбеђује обављањем делатности на тржишту и из осталих извора, у складу са законом.</p>
				<p class="bold">Располагање имовином Друштва</p>
				<p class="clan">Члан 15.</p>
				<p>Друштво располаже имовином у складу са законом којим се уређује правни положај привредних друштава, законом којим се уређује јавна својина и овом oдлуком. </p>
				<p class="clan">VII. ПРАВА И ОБАВЕЗЕ ДРУШТВА И ОСНИВАЧА</p>
				<p class="bold">Права Оснивача</p>
				<p class="clan">Члан 16.</p>
				<p>По основу учешћа у основном капиталу Друштва, Оснивач има следећа права:</p>
				<p>1) право управљања Друштвом;</p>
				<p>2) право на учешће у расподели добити Друштва;</p>
				<p>3) право да буде информисан о пословању Друштва;</p>
				<p>4) право да учествују у расподели ликвидационе или стечајне масе, након престанка Друштва стечајем или ликвидацијом; </p>
				<p>5) друга права у складу са законом.</p>
				<p class="bold">Одговорност за обавезе </p>
				<p class="clan">Члан 17.</p>
				<p>Друштво за своје обавезе у правном промету одговара целокупном својом имовином. </p>
				<p>Оснивач као члан Друштва не одговара за обавезе Друштва, а сноси ризик пословања до висине свог улога. </p>
				<p class="clan">VIII. ПОСЛОВАЊЕ, УТВРЂИВАЊЕ И РАСПОРЕЂИВАЊЕ ДОБИТИ И ПОКРИВАЊЕ ГУБИТКА</p>
				<p class="bold">Планови и програми рада и развоја Друштва</p>
				<p class="clan">Члан 18.</p>
				<p>Плановима и програмима рада утврђују се пословна политика и развој Друштва, одређују се непосредни задаци и утврђују средства и мере за њихово извршавање.</p>
				<p>Планови и програми рада Друштва морају се заснивати на законима којима се уређују одређени односи у делатностима којима се Друштво бави.</p>
				<p class="clan">Члан 19.</p>
				<p>Планови и програми Друштва су:</p>
				<p>1) план и програм развоја Друштва;</p>
				<p>2) финансијски план;</p>
				<p>3) други планови и програми.</p>
				<p>За сваку календарску годину, Друштво доноси годишњи програм пословања и доставља га Oснивачу најкасније до 1. децембра текуће године за наредну годину.</p>
				<p class="bold">Извештавање Оснивача</p>
				<p class="clan">Члан 20.</p>
				<p>Друштво је дужно да Oснивачу доставља тромесечне извештаје о реализацији годишњег пословања.</p>
				<p class="bold">Расподела добити и начин покрића губитка</p>
				<p class="clan">Члан 21.</p>
				<p>Добит Друштва, утврђена у складу са законом, може се расподелити за повећање основног капитала, резерве или за друге намене одлуком Скупштине Друштва, на предлог Надзорног одбора и уз сагласност Оснивача.</p>
				<p>Пословни резултат Друштва утврђује се у временским периодима, на начин и по поступку утврђеним законом.</p>
				<p>Одлуку о начину покрића губитка доноси Скупштина Друштва, на предлог Надзорног одбора Друштва, уз сагласност Оснивача.</p>
				<p class="clan">IX. ЗАСТУПАЊЕ ДРУШТВА</p>
				<p class="clan">Члан 22.</p>
				<p>Друштво у пословима унутрашњег и спољнотрговинског промета, заступа и представља директор, без ограничења, осим за закључење уговора чија је вредност већа од 100.000 евра у динарској противвредности на дан закључења, за које је потребна сагласност Надзорног одбора.</p>
				<p>Директор може, у оквиру својих овлашћења, дати другом лицу писано пуномоћје за заступање Друштва, уз претходну сагласност Надзорног одбора.</p>
				<p class="clan">X. УПРАВЉАЊЕ ДРУШТВОМ</p>
				<p class="bold">Органи</p>
				<p class="clan">Члан 23.</p>
				<p>Управљање у Друштву је дводомно.</p>
				<p>Органи Друштва су:</p>
				<p>1) Скупштина;</p>
				<p>2) Надзорни одбор и</p>
				<p>3) директор. </p>
				<p class="bold">Скупштина</p>
				<p class="clan">Члан 24.</p>
				<p>Овлашћења Скупштине Друштва врши Оснивач, преко једног представника, који уједно има функцију председника Скупштине Друштва.</p>
				<p>Одлуку о одређивању и разрешењу председника Скупштине Друштва доноси Оснивач.</p>
				<p class="bold">Делокруг Скупштине</p>
				<p class="clan">Члан 25.</p>
				<p>Скупштина:</p>
				<p>1) доноси измене оснивачког акта;</p>
				<p>2) усваја финансијске извештаје, као и извештаје ревизора ако су финансијски извештаји били предмет ревизије;</p>
				<p>3) усваја извештаје Надзорног одбора;</p>
				<p>4) одлучује о повећању и смањењу основног капитала Друштва, као и о свакој емисији хартија од вредности;</p>
				<p>5) одлучује о расподели добити и начину покрића губитка, укључујући и одређивање дана стицања права на учешће у добити и дана исплате учешћа у добити члановима друштва, уз сагласност Оснивача;</p>
				<p>6) бира и разрешава чланове Надзорног одбора и утврђује накнаду за њихов рад, у складу са актом Оснивача;</p>
				<p>7) именује ревизора и утврђује накнаду за његов рад, на предлог Надзорног одбора;</p>
				<p>8) одлучује о покретању поступка ликвидације, као и о подношењу предлога за покретање стечајног поступка од стране друштва;</p>
				<p>9) именује ликвидационог управника и усваја ликвидационе билансе и извештаје ликвидационог управника;</p>
				<p>10) одлучује о стицању сопствених удела;</p>
				<p>11) одлучује о повлачењу и поништењу удела;</p>
				<p>12) даје прокуру;</p>
				<p>13) одлучује о покретању поступка и давању пуномоћја за заступање друштва у спору са прокуристом, као и у спору са чланом Надзорног одбора;</p>
				<p>14) одобрава уговор о приступању новог члана и даје сагласност на пренос удела трећем лицу у случају из члана 167. Закона о привредним друштвима;</p>
				<p>15) одлучује о статусним променама и променама правне форме;</p>
				<p>16) даје одобрење на правне послове у којима постоји лични интерес, у складу са чланом 66. Закона о привредним друштвима;</p>
				<p>17) даје сагласност на стицање, продају, давање у закуп, залагање или друго располагање имовином велике вредности у смислу члана 470. Закона о привредним друштвима;</p>
				<p>18) доноси пословник о свом раду;</p>
				<p>19) врши друге послове и одлучује о другим питањима у складу са Законом о привредним друштвима.</p>
				<p class="bold">Седнице Скупштине</p>
				<p class="clan">Члан 26.</p>
				<p>Редовне и ванредне седнице Скупштине одржавају се у складу са законом.</p>
				<p class="bold">Надзорни одбор</p>
				<p class="clan">Члан 27.</p>
				<p>Чланове Надзорног одбора бира Скупштина Друштва.</p>
				<p>Надзорни одбор има три члана, од којих је један председник Надзорног одбора. </p>
				<p>Председник и чланови Надзорног одбора не могу бити лица за које постоје сметње предвиђене Законом о привредним друштвима, односно лице:</p>
				<p>1) које је запослено у Друштву;</p>
				<p>2) које је директор или члан Надзорног одбора у више од пет друштава;</p>
				<p>3) које је осуђено за кривично дело против привреде, током периода од пет година рачунајући од дана правноснажности пресуде, с тим да се у тај период не урачунава време проведено на издржавању казне затвора;</p>
				<p>4) коме је изречена мера безбедности забране обављања делатности која представља претежну делатност друштва, за време док траје та забрана.</p>
				<p>Председник, односно чланови Надзорног одбора не могу бити директори друштва нити прокуристи Друштва.</p>
				<p class="bold">Мандат чланова Надзорног одбора</p>
				<p class="clan">Члан 28.</p>
				<p>Мандат председника и чланова Надзорног одбора траје четири године од дана њиховог избора. </p>
				<p>Мандат председника и чланова Надзорног одбора престаје истеком периода на који су изабрани, оставком или разрешењем.</p>
				<p class="bold">Делокруг Надзорног одбора</p>
				<p class="clan">Члан 29.</p>
				<p>Надзорни одбор:</p>
				<p>1) доноси дугорочни и средњорочни план пословне стратегије и развоја Друштва и одговоран је за њихово спровођење; </p>
				<p>2) доноси годишњи, односно трогодишњи програм пословања, усклађен са дугорочним и средњорочним планом пословне стратегије и развоја; </p>
				<p>3) усваја извештај о степену реализације годишњег, односно трогодишњег програма пословања; </p>
				<p>4) усваја тромесечни извештај о степену усклађености планираних и реализованих активности; </p>
				<p>5) закључује уговор о раду са директором и утврђује накнаду за његов рад, односно начела за утврђивање те накнаде;</p>
				<p>6) надзире рад директора и усваја извештаје директора;</p>
				<p>7) врши унутрашњи надзор над пословањем Друштва;</p>
				<p>8) врши надзор над законитошћу рада Друштва;</p>
				<p>9) установљава рачуноводствене политике Друштва и политике управљања ризицима;</p>
				<p>10) даје налог ревизору за испитивање годишњих финансијских извештаја Друштва;</p>
				<p>11) предлаже Скупштини избор ревизора и награду за његов рад;</p>
				<p>12) контролише предлог расподеле добити;</p>
				<p>13) одлучује о покретању поступка и давању пуномоћја за заступање друштва у спору са директором;</p>
				<p>14) одлучује о стицању, отуђењу и оптерећењу удела и акција које друштво поседује у другим правним лицима;</p>
				<p>15) одлучује о стицању, отуђењу и оптерећењу непокретности, осим уколико је реч о имовини велике вредности;</p>
				<p>16) одлучује о узимању кредита, односно узимању и давању зајмова, давању јемстава, гаранција и обезбеђења за обавезе трећих лица; </p>
				<p>17) врши друге послове у складу са законом и овом одлуком.</p>
				<p>Надзорни одбор не може пренети право одлучивања о питањима из своје надлежности на Директора или друго лице у Друштву.</p>
				<p class="bold">Начин рада Надзорног одбора</p>
				<p class="clan">Члан 30.</p>
				<p>Надзорни одбор на својој првој седници доноси пословник о свом раду, који мора бити у складу са законом и оснивачким актом.</p>
				<p class="clan">Члан 31.</p>
				<p>Надзорни одбор одржава најмање четири седнице годишње.</p>
				<p>Ако председник Надзорног одбора не сазове седницу Надзорног одбора на писани захтев било ког члана, тако да та седница буде одржана у року од 30 дана од дана подношења тог захтева, седницу може сазвати и члан Надзорног одбора уз навођење разлога за сазивање седнице и предлог дневног реда.</p>
				<p class="bold">Сазивање седнице Надзорног одбора </p>
				<p class="clan">Члан 32.</p>
				<p>Писани позив за седницу Надзорног одбора са навођењем дневног реда и материјалима за седницу доставља се свим члановима Надзорног одбора у року предвиђеном пословником о раду Надзорног одбора, а ако тај рок није одређен позив се доставља најкасније пет дана пре дана седнице, осим ако се сви чланови Надзорног одбора не сагласе другачије. </p>
				<p class="bold">Кворум за одржавање и начин одржавања седница Надзорног одбора</p>
				<p class="clan">Члан 33.</p>
				<p>Кворум за рад седнице Надзорног одбора јесте већина од укупног броја чланова.</p>
				<p>Седнице Надзорног одбора могу се одржати и писаним или електронским путем, телефоном, телеграфом, телефаксом или употребом других средстава аудио-визуелне комуникације, под условом да се томе не противи ниједан члан Надзорног одбора у писаној форми.</p>
				<p>Одсутни чланови могу гласати и писаним путем, када се за потребе кворума сматра да су присуствовали седници,.</p>
				<p class="bold">Присуство других лица седницама Надзорног одбора</p>
				<p class="clan">Члан 34.</p>
				<p>Седници Надзорног одбора на којој се расправља о финансијским извештајима Друштва обавезно присуствује ревизор Друштва.</p>
				<p>Седницама Надзорног одбора могу, по позиву председника Надзорног одбора, присуствовати и друга стручна лица ако су потребна за расправљање по појединим питањима на дневном реду.</p>
				<p class="bold">Одлучивање на седницама Надзорног одбора</p>
				<p class="clan">Члан 35.</p>
				<p>Надзорни одбор одлуке доноси већином гласова присутних чланова.</p>
				<p class="bold">Накнада за рад председника и чланова Надзорног одбора</p>
				<p class="clan">Члан 36.</p>
				<p>Председник и чланови Надзорног одбора имају право на одговарајућу накнаду за рад у Надзорном одбору, у складу са законом и одлуком Скупштине Друштва.</p>
				<p class="bold">Директор</p>
				<p class="clan">Члан 37.</p>
				<p>Друштво има директора, који је законски заступник Друштва.</p>
				<p>Директора именује Надзорни одбор на основу спроведеног јавног конкурса.</p>
				<p class="bold">Овлашћења и одговорност директора</p>
				<p class="clan">Члан 38.</p>
				<p>Директор:</p>
				<p>1) представља и заступа Друштво;</p>
				<p>2) организује и руководи процесом рада; </p>
				<p>3) доноси акт о систематизацији послова; </p>
				<p>4) одлучује о правима и обавезама запослених;</p>
				<p>5) предлаже годишњи програм пословања и предузима мере за његово спровођење;</p>
				<p>6) предлаже финансијске извештаје;</p>
				<p>7) води послове Друштва у складу са оснивачким актом, одлукама Скупштине и упутствима Надзорног одбора;</p>
				<p>8) одговара за законитост рада Друштва; </p>
				<p>9) одговара за уредно вођење пословних књига и тачност финансијских извештаја Друштва;</p>
				<p>10) води евиденције о свим одлукама Скупштине;</p>
				<p>11) о свом раду извештава Надзорни одбор;</p>
				<p>12) обавља све друге послове који нису у надлежности Скупштине и Надзорног одбора.</p>
				<p class="bold">Мандат директора</p>
				<p class="clan">Члан 39.</p>
				<p>Мандат директора траје четири године и почиње даном доношења одлуке о избору.</p>
				<p>По истеку мандата директор може поново бити именован.</p>
				<p>Мандат директору престаје пре истека рока утврђеног у ставу 1. овог члана, ако Скупштина не усвоји годишње финансијске извештаје Друштва у року који је предвиђен за одржавање редовне седнице Скупштине.</p>
				<p class="bold">Оставка директора</p>
				<p class="clan">Члан 40.</p>
				<p>Директор може у свако доба дати оставку писаним путем председнику Скупштине друштва. </p>
				<p>Оставка производи дејство у односу на Друштво даном подношења, осим ако у њој није наведен неки каснији датум.</p>
				<p>Оставка директора региструје се у складу са законом о регистрацији.</p>
				<p>Директор Друштва који је дао оставку, у обавези је да предузима послове који не трпе одлагање до именовања новог директора, али не дуже од 30 дана од дана регистрације те оставке у складу са законом о регистрацији.</p>
				<p class="bold">Разрешење директора</p>
				<p class="clan">Члан 41.</p>
				<p>Директор може бити разрешен и пре истека мандатног периода на који је изабран.</p>
				<p class="bold">Зарада директора</p>
				<p class="clan">Члан 42.</p>
				<p>Директор има право на зараду коју утврђује Надзорни одбор, а може имати право на стимулацију у случају кад Друштво послује са позитивним пословним резултатима.</p>
				<p>Одлуку о висини и исплати стимулације доноси Надзорни одбор, уз сагласност Оснивача, а у складу са процедуром прописаном законом којим се уређује правни положај јавних предузећа.</p>
				<p class="clan">XI. НАДЗОР</p>
				<p class="clan">Члан 43.</p>
				<p>Начин спровођења унутрашњег надзора у Друштву уређује се правилником и другим општим актима Друштва, које доноси Надзорни одбор, у складу са законом.</p>
				<p class="clan">Члан 44.</p>
				<p>Годишњи финансијски извештај Друштва обавезно је предмет ревизије у складу са законом којим се уређује ревизија.</p>
				<p>Посебна или ванредна ревизија у Друштву спроводи се под условима и на начин утврђен законом.</p>
				<p class="clan">XII. АКТИ И ДОКУМЕНТИ</p>
				<p class="clan">Члан 45.</p>
				<p>Друштво доноси општа акта у складу са законом.</p>
				<p>Друштво води пословне књиге и саставља и подноси рачуноводствене књиге и финансијске извештаје у складу са законом којим се уређује рачуноводство.</p>
				<p>Друштво је дужно да чува све акте и документа у складу са законом којим се уређује правни положај привредних друштава.</p>
				<p class="clan">XIII. ОСТАЛЕ ОДРЕДБЕ</p>
				<p class="bold">Радни односи</p>
				<p class="clan">Члан 46.</p>
				<p>Након регистрације Друштва, директор Друштва је у обавези да са потребним бројем запослених закључи уговоре о раду.</p>
				<p>Права, обавезе и одговорности запослених из радног односа уређују се уговором о раду, у складу са законом и актима Друштва.</p>
				<p class="bold">Безбедност и здравље запослених на раду</p>
				<p class="clan">Члан 47.</p>
				<p>Права, обавезе и одговорности у вези са безбедношћу и здрављем на раду остварују се у складу са законом и прописима донетим на основу закона, а ближе се уређују општим актима Друштва и уговором о раду.</p>
				<p class="bold">Остваривање права на штрајк</p>
				<p class="clan">Члан 48.</p>
				<p>Право на штрајк остварује се у складу са законом.</p>
				<p class="bold">Заштита животне средине</p>
				<p class="clan">Члан 49.</p>
				<p>Друштво је дужно да у обављању своје делатности обезбеђује потребне услове за заштиту и унапређење животне средине и да спречава узроке и отклања штетне последице које угрожавају природне и радом створене вредности човекове средине.</p>
				<p>Општим актима Друштва могу се детаљније утврдити активности Друштва ради заштите животне средине, сагласно закону и прописима донетим на основу закона којим се уређује област заштите животне средине.</p>
				<p class="bold">Доступност информација од јавног значаја</p>
				<p class="clan">Члан 50.</p>
				<p>Доступност информација од јавног значаја Друштво врши у складу са одредбама закона којим се уређује област слободног приступа информацијама од јавног значаја.</p>
				<p>За доступност информацијама од јавног значаја одговоран је директор.</p>
				<p class="bold">Пословна тајна</p>
				<p class="clan">Члан 51.</p>
				<p>Пословна тајна је податак чије би саопштавање трећем лицу могло нанети штету Друштву, као и податак који има или може имати економску вредност, зато што није опште познат, нити је лако доступан трећим лицима која би, његовим коришћењем или саопштавањем, могла остварити економску корист и који је од стране Друштва заштићен одговарајућим мерама у циљу чувања његове тајности. </p>
				<p>Пословна тајна је и податак који је законом, другим прописом или одлуком директора Друштва и Надзорног одбора одређен као пословна тајна.</p>
				<p class="clan">XIV. ОВЕРА ПОТПИСА </p>
				<p class="bold">Овера потписа</p>
				<p class="clan">Члан 52.</p>
				<p>Потписи на овој одлуци оверавају се у складу са законом којим се уређује овера потписа.</p>
				<p class="clan">XV. ПРЕЛАЗНЕ ОДРЕДБЕ</p>
				<p class="bold">Регистрација</p>
				<p class="clan">Члан 53.</p>
				<p>Друштво почиње са радом даном регистрације у Регистру привредних субјеката, у складу са законом којим се уређује регистрација привредних друштава.</p>
				<p class="clan">Члан 54.</p>
				<p>Све припремне радње које се односе на регистрацију Друштва у Регистар привредних субјеката, обавиће вршилац дужности директора Друштва. </p>
				<p class="bold">Вршилац дужности директора</p>
				<p class="clan">Члан 55.</p>
				<p>Скупштина друштва је дужна да најкасније до дана регистрације оснивања Друштва, донесе посебну одлуку о избору чланова Надзорног одбора.</p>
				<p>До избора директора Друштва, дужност директора обављаће у својству вршиоца дужности директора Друштва, Зоран Аџић из Крагујевца, Косовска 1/31, ЈМБГ 2212961720014, који је овлашћен да изврши оверу ове одлуке, у складу са законом и предузме радње у вези са уписом Друштва у Регистар привредних субјеката.</p>
				<p class="bold">Трошкови оснивања</p>
				<p class="clan">Члан 56.</p>
				<p>Трошкове регистрације, отварања рачуна и друге трошкове до регистрације у Регистру привредних субјеката, сносиће министарство надлежно за послове привреде.</p>
				<p class="clan">XVII. ЗАВРШНА ОДРЕДБА</p>
				<p class="clan">Члан 57.</p>
				<p>Ову одлуку објавити у „Службеном гласнику Републике Србије”.</p>
				<p class="potpis">05 број 023-7827/2017</p>
				<p class="potpis">У Београду, 22. августа 2017. године</p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Ана Брнабић, </span>с.р.</p>
				<p class="potpis">&nbsp;</p>
				<p class="clan" style="text-align: right">Прилози</p>
				<p><a href="http://www.pravno-informacioni-sistem.rs/SlGlasnikPortal/prilozi/p1.html&amp;doctype=reg&amp;abc=cba&amp;eli=true&amp;eliActId=423737&amp;regactid=423737" target="_blank">Прилог 1 - Преглед 
				покретних ствари – опреме која се уноси у Друштво као улог у 
				основни капитал са процењеним вредностима на дан 30. јун 2016. 
				године</a></p>
				<p><a href="http://www.pravno-informacioni-sistem.rs/SlGlasnikPortal/prilozi/p2.html&amp;doctype=reg&amp;abc=cba&amp;eli=true&amp;eliActId=423737&amp;regactid=423737" target="_blank">Прилог 2 - Преглед 
				непокретности на кат. парц. број: 7405/1 и 7405/63 које се уносе 
				у имовину Друштва са правом коришћења од стране Друштва са 
				процењеним вредностима на дан 30. јун 2016. године</a></p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
			<p class="Basic-Paragraph">На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 74/12 – УС, 44/14 и 30/18 – др. закон),</p>
			<p class="Basic-Paragraph">Влада доноси</p>
			<p class="odluka-zakon">ОДЛУКУ </p>
			<p class="odluka-zakon">о образовању Радне групе за решавање имовинско-правних односа на непокретностима између правних субјеката који обављају пословне активности на комплексу Аеродрома „Никола Тесла” у Београду</p>
			<p class="centar">"Службени гласник РС", број 62 од 10. августа 
			2018.</p>
			<p class="Basic-Paragraph">1. Образује се Радна група за решавање имовинско-правних односа на непокретностима између правних субјеката који обављају пословне активности на комплексу Аеродрома „Никола Тесла” у Београду (у даљем тексту: Радна група). </p>
			<p class="Basic-Paragraph">2. Задатак Радне групе је припрема извештаја о затеченом стању и предлогу опција, начина и метода решавања имовинско-правних односа на непокретностима, односно катастарским парцелама, на којима је у јавној књизи о евиденцији непокретности и правима на њима право својине или право коришћења уписано у корист „Аir Serbia” а.д. на дан 6. август 2018. године, између привредних субјеката који обављају пословне активности на комплексу Аеродрома „Никола Тесла” у Београду. </p>
			<p class="Basic-Paragraph">3. У Радну групу именују се:</p>
			<p class="Basic-Paragraph">– за председника: </p>
			<p class="Basic-Paragraph">Александра Дамњановић, државни секретар у Министарству грађевинарства, саобраћаја и инфраструктуре;</p>
			<p class="Basic-Paragraph">– за заменика председника: </p>
			<p class="Basic-Paragraph">Лука Томић, шеф Кабинета министра финансија;</p>
			<p class="Basic-Paragraph">– за чланове:</p>
			<p class="Basic-Paragraph">1) Нада Петковић Ристивојевић, заменик државног правобраниоца;</p>
			<p class="Basic-Paragraph">2) Зоран Илић, помоћник министра грађевинарства, саобраћаја и инфраструктуре;</p>
			<p class="Basic-Paragraph">3) Ненад Фуртула, Министарство унутрашњих послова;</p>
			<p class="Basic-Paragraph">4) Снежана Вукотић, Републичка дирекција за имовину Републике Србије;</p>
			<p class="Basic-Paragraph">5) Милош Бјелановић, Републички геодетски завод;</p>
			<p class="Basic-Paragraph">6) Александра Станисављевић, Аеродром „Никола Тесла” а.д. Београд;</p>
			<p class="Basic-Paragraph">7) Ана Калуђеровић, Аеродром „Никола Тесла” а.д. Београд;</p>
			<p class="Basic-Paragraph">8) Милош Игњатовић, Аеродром „Никола Тесла” а.д. Београд; </p>
			<p class="Basic-Paragraph">9) Александар Пилиповић, „Air Serbia” а.д. Београд;</p>
			<p class="Basic-Paragraph">10) Ђуро Кошевић, „Air Serbia” а.д. Београд;</p>
			<p class="Basic-Paragraph">11) Јован Велковски, ЈАТ Техника д.о.о. Београд;</p>
			<p class="Basic-Paragraph">12) Дејан Тушуп, ЈАТ Техника д.о.о. Београд. </p>
			<p class="Basic-Paragraph">4. За секретара Радне групе именује се Владан Дорић, Министарство грађевинарства, саобраћаја и инфраструктуре.</p>
			<p class="Basic-Paragraph">5. Радна група може да тражи податке, документе и извештаје од органа државне управе, јавних предузећа и других организација, који су од значаја за извршење задатка из тачке 2. ове одлуке.</p>
			<p class="Basic-Paragraph">6. Стручне и административо-техничке послове за потребе Радне групе обавља Министарство грађевинарства, саобраћаја и инфраструктуре.</p>
			<p class="Basic-Paragraph">7. Радна група образује се за време које је потребно да се изврши задатак из тачке 2. ове одлуке.</p>
			<p class="Basic-Paragraph">8. Радна група дужна је да по окончању задатка из тачке 2. ове одлуке поднесе Влади извештај о раду.</p>
			<p class="Basic-Paragraph">9. Ова одлука ступа на снагу наредног дана од дана објављивања у „Службеном гласнику Републике Србије”. </p>
			<p class="potpis">05 број 02-7655/2018-1</p>
			<p class="potpis">У Београду, 9. августа 2018. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
	</div>


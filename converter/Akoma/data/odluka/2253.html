


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style3 {
	text-align: right;
	margin-top: 0;
}
.auto-style4 {
	text-align: left;
	margin-top: 0;
}
a {
	color: #008000;
}
</style>


	<div class="story">
				<p class="broj">&nbsp;</p>
				<p>На основу члана 156. став 5. и члана 176. став 4. Закона о платним услугама („Службени гласник РС”, број 139/14) и члана 59. став 2. Закона о Народној банци Србије („Службени гласник РС”, бр. 72/03, 55/04, 85/05 – др. закон, 44/10, 76/12, 106/12, 14/15 и 40/15 – одлука УС),</p>
				<p>Гувернер Народне банке Србије доноси </p>
				<p>&nbsp;</p>
				<p class="odluka-zakon">ОДЛУКУ</p>
				<p class="naslov">о начину одржавања и унапређивања стабилног и сигурног рада платног система и извештавању Народне банке Србије</p>
				<p class="auto-style1">"Службени гласник РС", број 49 од 5. јуна 
				2015.</p>
				<p class="auto-style1">&nbsp;</p>
				<p class="spacija">Глава I</p>
				<p class="clan">УВОДНЕ ОДРЕДБЕ</p>
				<p>1. Овом одлуком ближе се прописује начин одржавања и унапређивања стабилног и сигурног рада платног система, као и садржина података у вези с радом платних система које оператор доставља Народној банци Србије на основу члана 176. Закона о платним услугама (у даљем тексту: Закон) и рокови и начин достављања тих података.</p>
				<p>2. Одредбе ове одлуке примењују се на део пословања оператора који се односи на управљање радом платног система, укључујући и обављање послова у том систему.</p>
				<p class="spacija">Глава II</p>
				<p class="clan">НАЧИН ОДРЖАВАЊА И УНАПРЕЂИВАЊА СТАБИЛНОГ И СИГУРНОГ РАДА ПЛАТНОГ СИСТЕМА</p>
				<p>3. Оператор платног система (у даљем тексту: оператор) је дужан да стално одржава и унапређује стабилан и сигуран рад платног система, а нарочито да обезбеди:</p>
				<p>1) испуњеност организационих, кадровских, техничких и других услова утврђених Законом и овом одлуком;</p>
				<p>2) одговарајући систем управљања и систем унутрашњих контрола; </p>
				<p>3) управљање финансијским, оперативним и другим ризицима у платном систему (у даљем тексту: ризици).</p>
				<p class="bold">Одељак 1.</p>
				<p class="clan">ОРГАНИЗАЦИОНИ, КАДРОВСКИ И ТЕХНИЧКИ УСЛОВИ</p>
				<p>4. Оператор треба да буде организационо и кадровски оспособљен и технички опремљен за обављање послова у вези с радом платног система, сразмерно природи, сложености и обиму тих послова.</p>
				<p>5. Организациона оспособљеност оператора подразумева:</p>
				<p>1) одговарајућу организацију послова у вези с радом платног система, односно такву организациону структуру која му омогућава несметано обављање тих послова у оквиру једне или више организационих целина; </p>
				<p>2) пословни простор за обављање послова у вези с радом платног система који мора бити у власништву оператора или обезбеђен закупом или лизингом на период који не може бити краћи од три године, а који испуњава законом утврђене услове о техничкој опремљености, заштити на раду и заштити животне средине. </p>
				<p>6. Кадровска оспособљеност оператора подразумева довољан број запослених за потребе обављања послова у вези с радом платног система, ефикасног функционисања система управљања и унутрашњих контрола, као и управљања ризицима, са стручним квалификацијама и искуством који одговарају њиховим дужностима, одговорностима и сложености послова које обављају.</p>
				<p>7. Техничка опремљеност оператора подразумева обезбеђење хардвера (рачунарска и комуникациона опрема, медији за чување података, као и остала техничка опрема која служи као подршка раду платног система) и софтвера (системски и апликативни софтвер потребан за рад платног система) који по обиму, функционалности и перформансама одговарају природи, обиму и сложености послова у платном систему. </p>
				<p class="bold">Одељак 2.</p>
				<p class="clan">СИСТЕМИ УПРАВЉАЊА И УНУТРАШЊИХ КОНТРОЛА</p>
				<p>8. Оператор је дужан да успостави, одржава и унапређује поуздане, ефикасне и свеобухватне системе управљања и унутрашњих контрола који обезбеђују стабилан, сигуран, ефикасан и делотворан рад платног система и одговорно и поуздано управљање радом тог система. </p>
				<p>9. Систем управљања, у смислу ове одлуке, нарочито обухвата следеће, међусобно повезане елементе:</p>
				<p>1) организациону структуру оператора с прецизно и јасно утврђеним, транспарентним и доследним поделама и разграничењима послова, као и дужности и одговорности које се односе на рад платног система и управљање ризицима у том систему успостављену на начин да се избегне сукоб интереса;</p>
				<p>2) систем управљања ризицима у платном систему;</p>
				<p>3) систем унутрашњих контрола;</p>
				<p>4) одговарајућу сарадњу са учесницима у платном систему (у даљем тексту: учесници).</p>
				<p>10. Организациона структура оператора треба да:</p>
				<p>1) омогући делотворну комуникацију и сарадњу на свим организационим нивоима, укључујући и одговарајући проток информација на хоризонталном, а нарочито на вертикалном нивоу ради омогућавања приступа информацијама које су од значаја за доношење одлука у вези с радом платног система и управљање ризицима у том систему, односно за испуњавање дужности и одговорности запослених;</p>
				<p>2) обезбеди јасан и документован процес доношења одлука у вези с радом платног система и управљањем ризицима у том систему.</p>
				<p>11. Оператор је дужан да, за потребе доношења одлука у вези с радом платног система, успостави редовно извештавање о том раду.</p>
				<p>12. Систем управљања ризицима у платном систему, у смислу ове одлуке, обухвата политике и процес управљања ризицима, као и извештавање о ризицима који оператору омогућавају да управља ризицима којима је рад платног система изложен или би могао бити изложен. </p>
				<p>Систем управљања ризицима успоставља се у складу са овом одлуком, као и добрим пословним обичајима и општеприхваћеним стандардима у овој области.</p>
				<p>13. Оператор је дужан да донесе политику којом уређује управљање ризицима, а нарочито управљање финансијским и оперативним ризиком. </p>
				<p>Политика из става 1. ове тачке представља један или више докумената који нарочито садрже основне циљеве и принципе управљања ризицима, као и улоге и одговорности за управљање ризицима.</p>
				<p>14. Оператор је дужан да успостави делотворан и ефикасан процес управљања ризицима који обухвата процедуре, поступке и радње ради свеобухватног и правовременог идентификовања, анализе и оцене ризика (процена ризика), поступања с ризицима и њиховог праћења.</p>
				<p>Оператор треба да документује могуће изворе ризика (претње), идентификоване ризике и њихову анализу и оцену, и да с тим у вези, успостави регистар ризика.</p>
				<p>Оператор је дужан да најмање једном годишње, a по потреби и чешће, изврши процену ризика. </p>
				<p>15. Оператор је дужан да, за потребе доношења одлука о мерама за поступање с ризицима, као и за праћење резултата примене ових мера, успостави редовно извештавање о изложености ризицима, као и да, у случају неочекиваног настанка значајне изложености ризицима, обезбеди ванредне извештаје.</p>
				<p>Оператор је дужан да правовремено обезбеди учесницима тачне и потпуне податке и информације неопходне за управљање ризицима којима се излажу учествовањем у платном систему.</p>
				<p>16. Оператор треба да преиспитује, и по потреби, мења систем управљања ризицима.</p>
				<p>17. Оператор треба да одреди кључне запослене за потребе управљања ризицима и да обезбеди њихову замену како би се избегло да одсуство или престанак радног односа тих запослених доведу до нарушавања стабилног и сигурног рада платног система. </p>
				<p>18. Под системом унутрашњих контрола, у смислу ове одлуке, подразумевају се одговарајуће процедуре, поступци и радње који се доносе, односно предузимају ради спречавања прекомерне изложености оператора и платног система ризицима, неправилности и незаконитости у пословању оператора, односно платног система, као и заштите интереса учесника.</p>
				<p>19. Оператор је дужан да сачини процедуре за све пословне процесе у вези с радом платног система, које морају садржати одговарајући ниво детаља и описа сразмерно природи, обиму и сложености послова у платном систему.</p>
				<p>Процедуре морају нарочито садржати опис пословног процеса и места на којем се тај процес обавља, опис активности у оквиру пословног процеса и утврђивање дужности и одговорности запослених за извршење тих активности, као и одговорности за доношење одлука и примену процедура.</p>
				<p>Процедуре морају бити ажурне и усклађене с пословним процесима на које се односе. </p>
				<p>Запослени морају бити упознати са садржином процедура неопходних за обављање њихових послова.</p>
				<p>20. Оператор је дужан да у оквиру система унутрашњих контрола успостави ефикасне и делотворне контролне активности које се нарочито односе на: </p>
				<p>1) контролу спровођења процедура и утврђивање неправилности при њиховом спровођењу;</p>
				<p>2) проверу исправности података и информација и утврђивање могућих недостатака и грешака у извештајима утврђеним овом одлуком;</p>
				<p>3) проверу усклађености пословања оператора с прописима, правилима рада платног система и актима оператора;</p>
				<p>4) утврђивање да ли се правовремено и тачно објављују информације и подаци о платном систему у складу са Законом;</p>
				<p>5) физичке и логичке контроле приступа информационом систему;</p>
				<p>6) проверу адекватности информационог система природи, обиму и сложености послова у платном систему.</p>
				<p>Оператор треба да обезбеди да унутрашње контроле буду део свакодневних активности свих запослених, као и да у складу са етичким и професионалним стандардима запослени разумеју сврху и значај ових контрола и свој допринос њиховом спровођењу и унапређењу.</p>
				<p>21. При доношењу одлука у вези с радом платног система и управљањем ризицима у том систему, а нарочито одлука које се односе на правила рада платног система, оператор треба да на одговарајући начин сарађује са учесницима (нпр. консултације са учесницима, формирање тела у којима учесници имају своје представнике и др.). </p>
				<p>22. За оцену адекватности система управљања, оператор је дужан да обезбеди да интерна ревизија независно, редовно и свеобухватно испитује и оцењује тај систем.</p>
				<p class="bold">Одељак 3.</p>
				<p class="clan">УПРАВЉАЊЕ РИЗИЦИМА У ПЛАТНОМ СИСТЕМУ</p>
				<p class="bold">Минимални захтеви за управљање финансијским ризиком</p>
				<p>23. Финансијски ризик у платном систему јесте могућност настанка негативних ефеката на рад платног система услед неспособности учесника или другог лица у овом систему да измири своје доспеле обавезе (ризик ликвидности), односно да трајно испуњава све своје обавезе (ризик солвентности). </p>
				<p>24. Оператор је дужан да правилима рада платног система, јасно, прецизно и свеобухватно утврди начин на који се обављају обрада налога за пренос, нетирање и поравнање утврђени Законом, тако да је јасно идентификован финансијски ризик у том систему. </p>
				<p>Ако се у платном систему обавља обрада налога за пренос и нетирање на основу тих налога (клиринг), оператор је дужан да правилима рада тог система утврди начин поступања у случају да одређени учесник није у могућности да измири новчану обавезу по основу своје нето позиције у моменту када се то од њега очекује и да, с тим у вези, успостави одговарајуће процедуре.</p>
				<p>При утврђивању начина поступања у случају из става 2. ове тачке, оператор треба да узме у обзир степен изложености платног система финансијском ризику, као и то да ли је тај систем утврђен као битан у складу са Законом и прописима донетим на основу тог закона (у даљем тексту: битан платни систем). </p>
				<p>25. Ради адекватног управљања финансијским ризиком, оператор је дужан да правилима рада платног система утврди начин поступања у случају неспособности измиривања обавеза учесника због доношења решења о одузимању дозволе, односно акта надлежног органа којим се покреће стечајни поступак или предузимају друге мере у складу са законом, а које су усмерене ка престанку или реорганизацији учесника и доводе до забране располагања средствима с рачуна учесника и да, с тим у вези успостави одговарајуће процедуре.</p>
				<p>26. Ако је одређена банка агент за поравнање за платни систем и није истовремено и оператор тог система – оператор је дужан да редовно оцењује, прати и поступа с финансијским ризиком којем је рад овог система изложен услед избора те банке као агента за поравнање. </p>
				<p>27. Оператор је дужан да уговором, односно правилима рада система ближе уреди права и обавезе оператора и агента за поравнање у вези са обављањем поравнања, а нарочито у вези с располагањем новчаним средствима после завршетка поравнања. </p>
				<p class="bold">Минимални захтеви за управљање оперативним ризиком</p>
				<p>28. Оперативни ризик у платном систему јесте могућност настанка негативних ефеката на рад платног система услед пропуста у раду запослених, недостатака у раду информационих и других система, неодговарајућих унутрашњих процедура и процеса, као и услед наступања непредвидљивих спољних догађаја.</p>
				<p>29. Оператор је дужан да, у складу с природом, обимом и сложеношћу послова у платном систему успостави одговарајући информациони систем за прикупљање, смештање, обраду, пренос, чување, приказивање и коришћење података и информација.</p>
				<p>Информациони систем, у смислу ове одлуке, представља скуп следећих међусобно повезаних елемената: </p>
				<p>1) хардвера и софтвера из тачке 7. ове одлуке; </p>
				<p>2) информационих добара – података у датотекама и базама података, техничке документације, упутстава, планова, процедура и сл.;</p>
				<p>3) корисника информационог система – свих лица која су овлашћена да користе информациони систем (запослени код оператора, запослени код учесника и друга лица којима је омогућен приступ информационом систему).</p>
				<p>Елементи информационог система из става 2. одредбе под 1) и 2) ове тачке, представљају, у смислу ове одлуке, ресурсе информационог система.</p>
				<p>30. Оператор треба да обезбеди да се за обављање послова у платном систему користе или прилагоде општеприхваћени стандарди за формат и размену електронских порука. </p>
				<p>31. Оператор је дужан да, ради адекватног управљања оперативним ризиком у платном систему, утврди минималне оперативне/техничке услове за учествовање у том систему. </p>
				<p>32. Оператор треба да правилима рада система утврди начин поступања у случају оперативних проблема код учесника и да, с тим у вези, успостави одговарајуће процедуре. </p>
				<p class="bold">Безбедност информационог система</p>
				<p>33. Оператор је дужан да осигура безбедност информационог система из тачке 29. ове одлуке, а нарочито безбедност ресурса тог система и да, у складу с његовом сложеношћу, донесе политику безбедности информационог система, узимајући у обзир и добре пословне обичаје и општеприхваћене стандарде у овој области. </p>
				<p>34. Безбедност информационог система, у смислу ове одлуке, подразумева очување:</p>
				<p>1) поверљивости – осигурање да су подаци и информације доступни само овлашћеним лицима;</p>
				<p>2) интегритета – заштита тачности и комплетности података и информација;</p>
				<p>3) расположивости – осигурање да су подаци и информације доступни и употребљиви на захтев овлашћених лица;</p>
				<p>4) аутентичности – осигурање да је идентитет учесника или другог лица релевантног за рад платног система заиста онај који се тврди да јесте;</p>
				<p>5) непорецивости – осигурање немогућности порицања активности извршене у информационом систему или пријема података и информација;</p>
				<p>6) поузданости – осигурање да информациони систем доследно и очекивано врши предвиђене функције и пружа тачне податке и информације;</p>
				<p>7) доказивости – осигурање да свака активност у информационом систему може бити једнозначно праћена до њеног извора.</p>
				<p>35. Политика безбедности информационог система представља један или више докумената којима се нарочито уређују циљеви и основни принципи за постизање и одржавање одговарајућег нивоа безбедности информационог система, као и овлашћења и одговорности у вези са овом безбедношћу и ресурсима тог система.</p>
				<p>36. Оператор је дужан да политику безбедности информационог система усклађује с променама у пословном окружењу и у самом информационом систему.</p>
				<p>37. Оператор треба да осигура да електронска порука из тачке 30. ове одлуке испуњава услове из тачке 34. одредбе под 1), 2), 4), 5) и 7) ове одлуке.</p>
				<p class="bold">Оперативна поузданост платног система</p>
				<p>38. Оператор је дужан да, ради оцене ефикасности и делотворности рада платног система, дефинише циљеве оперативне поузданости и начине за постизање тих циљева, као и да редовно прати и оцењује усклађеност рада платног система с тим циљевима. </p>
				<p>Циљеви оперативне поузданости обухватају квантитативне, односно квалитативне показатеље нивоа квалитета услуга које се пружају учесницима.</p>
				<p>39. Оператор је дужан да управља нежељеним и неочекиваним догађајима – инцидентима ради благовременог и делотворног одговора у случају нарушавања безбедности или функционалности информационог система.</p>
				<p>Оператор треба да за потребе управљања инцидентима у смислу става 1. ове тачке успостави процедуре које нарочито обухватају уочавање, анализу, решавање и евидентирање ових инцидената. </p>
				<p>40. Оператор је дужан да, ради стабилног и сигурног рада платног система, обезбеди да промене у информационом систему, а нарочито промене хардвера и софтвера буду тестиране и одобрене пре пуштања у продукцију и да с тим у вези успостави одговарајуће процедуре и план враћања на претходно стање.</p>
				<p>За потребе управљања променама оператор је дужан да обезбеди одговарајуће тестирање тих промена независно од продукционог окружења.</p>
				<p class="bold">Континуитет пословања платног система</p>
				<p>41. Оператор је дужан да, у случају да је онемогућен редован рад платног система услед нежељених и неочекиваних догађаја, осигура континуитет пословања тог система, узимајући у обзир захтеве утврђене овом одлуком, као и добре пословне обичаје и општеприхваћене стандарде у овој области.</p>
				<p>42. Ради осигурања континуитета пословања платног система оператор треба да, на основу оцене оперативног ризика и анализе утицаја на пословање, обезбеди одговарајућа резервна решења и донесе план континуитета пословања платног система.</p>
				<p>Резервна решења односе се на ресурсе који нарочито обухватају хардвер, софтвер, запослене код оператора, као и услуге лица којима су поверени поједини оперативни послови у вези с радом платног система. </p>
				<p>План континуитета пословања из става 1. ове тачке представља један или више докумената који обухватају нарочито:</p>
				<p>1) опис процедура којима се осигурава континуирани рад платног система; </p>
				<p>2) ажурне податке о ресурсима из става 2. ове тачке, а који су неопходни за континуирани рад платног система; </p>
				<p>3) ажурне податке о тимовима и члановима тих тимова одговорних за примену плана са jасно утврђеним њиховим дужностима и одговорностима, као и унутрашње и спољне линије комуникације.</p>
				<p>Оператор треба да утврди критеријуме за активирање плана континуитета пословања.</p>
				<p>43. Оператор је дужан да, периодично и после настанка значајних промена, тестира план континуитета пословања и да обезбеди да учесници и друга лица релевантна за рад платног система учествују у редовном или повременом тестирању. </p>
				<p>Оператор је дужан да документује резултате тестирања из става 1. ове тачке и да, узимајући у обзир могућа ограничења због поверљивости информација, о резултатима овог тестирања обавести учеснике у тестирању.</p>
				<p class="bold">Управљање другим ризицима у платном систему</p>
				<p class="italik">Минимални захтеви у вези с поверавањем оперативних послова оператора другом лицу </p>
				<p>44. Ако је оператор, у складу са Законом, поверио другом лицу (у даљем тексту: пружалац услуга) поједине оперативне послове у вези с радом платног система – активности којима се подржава обављање послова у платном систему (у даљем тексту: оперативни послови), дужан је да системом управљања ризицима обухвати и управљање ризицима који настају по основу тог поверавања. </p>
				<p>45. Поверавање оперативних послова врши се на основу уговора закљученог између оператора и пружаоца услуга. </p>
				<p>46. Оператор је дужан да континуирано надзире обављање поверених оперативних послова и њихову усклађеност с прописима, а ради управљања ризицима у платном систему.</p>
				<p class="italik">Посебни захтеви за управљање ризицима у платном систему</p>
				<p>47. Оператор је дужан да у правилима рада платног система јасно дефинише дневни термински план рада тог система и да га се доследно придржава. </p>
				<p>Изузетно од става 1. ове тачке, оператор може одступити од дневног терминског плана рада платног система само у случајевима утврђеним правилима рада тог система, а у циљу управљања ризицима. </p>
				<p>Ако оператор дозвољава продужење радног времена платног система на захтев учесника, правилима рада платног система морају се јасно утврдити услови и начин одобравања тог продужења, а нарочито дужина његовог трајања. </p>
				<p>48. Ако је у платном систему дозвољено индиректно учествовање, оператор тог система дужан је да правилима рада платног система јасно дефинише ово учествовање, као и права и обавезе с тим у вези.</p>
				<p class="bold">Одељак 4.</p>
				<p class="clan">УПРАВЉАЊЕ РИЗИЦИМА У БИТНОМ ПЛАТНОМ СИСТЕМУ</p>
				<p>49. Оператор битног платног система треба да, ради адекватног управљања ризицима у том систему, поред услова утврђених у Одељку 3. ове одлуке, испуни и услове утврђене овим одељком.</p>
				<p>50. Ради адекватног управљања финансијским ризиком, оператор битног платног система треба да осигура ликвидна и нискоризична средства обезбеђења за покриће своје изложености, односно изложености учесника овог система том ризику, уз примену корективних фактора њихове вредности и ограничења у вези с концентрацијом тих средстава. </p>
				<p>51. При успостављању процедура из тачке 32. ове одлуке, оператор битног платног система може да узме у обзир кључне учеснике у том систему, као и њихов могући утицај на друге учеснике и систем у целини. </p>
				<p>Кључни учесници из става 1. ове тачке идентификују се нарочито на основу њиховог учешћа у битном платном систему према броју и вредности трансакција.</p>
				<p>52. Оператор битног платног система треба да обезбеди да резервна решења и план континуитета пословања из тачке 42. ове одлуке обухвате и резервну локацију која је удаљена од примарне локације уз узимање у обзир потребе за избегавањем истовременог утицаја истих ризика на обе локације.</p>
				<p>Оператор битног платног система дужан је да предузме све разумне мере како би обезбедио наставак кључних пословних процеса у вези с радом платног система најкасније два сата после наступања догађаја који онемогућавају редован рад тог система, а у сваком случају да осигура завршетак поравнања на основу налога за пренос најкасније до краја дана на који се то поравнање мора обавити.</p>
				<p>Оператор битног платног система дужан је да, у складу са условима утврђеним у тачки 43. ове одлуке, спроводи тестирање плана континуитета пословања најмање једном годишње.</p>
				<p class="spacija">Глава III</p>
				<p class="clan">ИЗВЕШТАВАЊЕ НАРОДНЕ БАНКЕ СРБИЈЕ </p>
				<p>53. Оператор је дужан да Народној банци Србије доставља податке у вези с радом платног система кроз редовне и ванредне извештаје.</p>
				<p>54. Оператор је дужан да израђује следеће редовне извештаје:</p>
				<p>1) Извештај о раду платног система – на обрасцима РПС 1 – 4 (Прилог 1);</p>
				<p>2) Извештај о извршеним тестирањима – на Обрасцу РИТ (Прилог 2);</p>
				<p>3) Извештај о процени ризика у платном систему;</p>
				<p>4) Извештај о активностима интерне ревизије.</p>
				<p>Садржина образаца из става 1. одредбе под 1) и 2) ове тачке утврђена је у прилозима 1 и 2, који су одштампани уз ову одлуку и њен су саставни део.</p>
				<p>Извештај из става 1. одредба под 3) ове тачке нарочито садржи информације о претњама, идентификованим ризицима, оцени ризика и мерама за поступање с тим ризицима са утврђеним роковима за њихову примену, информације о реализацији мера за поступање с ризицима утврђених у претходном извештају, као и име, презиме, телефон, имејл адресу и потпис лица одговорног за састављање и достављање тог извештаја. </p>
				<p>Извештај из става 1. одредба под 4) ове тачке нарочито садржи информације о спроведеним активностима интерне ревизије у претходној години, план активности интерне ревизије за текућу годину, као и име, презиме, телефон, имејл адресу и потпис лица одговорног за састављање и достављање тог извештаја.</p>
				<p>55. Оператор је дужан да извештаје из тачке 54. став 1. одредба под 1) ове одлуке доставља тромесечно, најкасније 15. календарског дана у месецу који следи након истека извештајног периода.</p>
				<p>Оператор је дужан да извештаје из тачке 54. став 1. одредбе 2), 3) и 4) ове одлуке доставља годишње, а најкасније 31. марта текуће године за претходну годину.</p>
				<p>56. Оператор је дужан да израђује следеће ванредне извештаје:</p>
				<p>1) Извештај о реализацији финансијског ризика, односно застоју у раду платног система – на Обрасцу ВИН (Прилог 3); </p>
				<p>2) Извештај о променама у вези са учесницима у платном систему.</p>
				<p>Садржина обрасца из става 1. одредба под 1) ове тачке утврђена је у Прилогу 3, који је одштампан уз ову одлуку и њен је саставни део.</p>
				<p>Извештај из става 1. одредба под 2) ове тачке треба нарочито да садржи пословно име учесника код којег је дошло до промене, опис промене (приступ, укључујући и начин учествовања, искључење, добровољно напуштање платног система, промена начина учествовања из индиректног у директно, и обрнуто), датум када је извршена промена, процену могућег утицаја промене на рад платног система и изложеност тог система ризицима, као и име, презиме, телефон, имејл адресу и потпис лица одговорног за састављање и достављање извештаја. </p>
				<p>57. Оператор је дужан да извештаје из тачке 56. ове одлуке достави у року од три радна дана од дана реализације финансијског ризика, застоја у раду платног система, односно настанка промене у вези с учесницима у том систему.</p>
				<p>58. Ако оператор планира измене у раду платног система а нарочито оне које се односе на информациони систем, које могу утицати на управљање ризицима у том систему у складу са овом одлуком, дужан је да достави Народној банци Србије план активности за спровођење тих измена најкасније 30 дана пре почетка њиховог спровођења. </p>
				<p>План активности из става 1. ове тачке обухвата нарочито опис планираних активности и њихову динамику, процену утицаја измена у раду платног система на управљање ризицима у том систему, као и име, презиме, телефон, имејл адресу и потпис лица одговорног за састављање и достављање извештаја. </p>
				<p>Обавеза оператора из става 1. ове тачке не доводи у питање његову обавезу у вези са изменама и допунама правила рада платног система утврђену Законом.</p>
				<p>59. Извештаје утврђене у овом делу одлуке оператор доставља у електронској форми у складу са упутством Народне банке Србије којим се уређује електронско достављање података оператора платног система.</p>
				<p class="spacija">Глава V</p>
				<p class="clan">ЗАВРШНА ОДРЕДБА</p>
				<p>60. Ова одлука ступа на снагу осмог дана од дана објављивања у „Службеном гласнику Републике Србије”, а примењује се од 1. октобра 2015. године.</p>
				<p class="potpis">О. број 4</p>
				<p class="auto-style3">У Београду, 2. јуна 2015. године</p>
				<p class="auto-style3">Гувернер</p>
				<p class="auto-style3">Народне банке Србије,</p>
				<p class="auto-style3">др <span class="bold">Јоргованка Табаковић, </span>с.р.</p>
				<p class="auto-style3">&nbsp;</p>
				<p class="auto-style4">&nbsp;</p>
				<p class="auto-style3"><strong>Прилози</strong></p>
				<p class="auto-style3">&nbsp;</p>
				<p class="auto-style4">Прилог 1 -
				<a href="http://www.pravno-informacioni-sistem.rs/SlGlasnikPortal/prilozi/p1.html&amp;doctype=reg&amp;abc=cba&amp;eli=true&amp;eliActId=426572&amp;regactid=426572" target="_blank">Извештај о раду 
				платног система (Обрасци РПС 1 – 4)</a></p>
				<p class="auto-style4">&nbsp;</p>
				<p class="auto-style4">Прилог 2 -
				<a href="http://www.pravno-informacioni-sistem.rs/SlGlasnikPortal/prilozi/p2.html&amp;doctype=reg&amp;abc=cba&amp;eli=true&amp;eliActId=426572&amp;regactid=426572" target="_blank">Извештај о извршеним 
				тестирањима (Образац РИТ)</a></p>
				<p class="auto-style4">&nbsp;</p>
				<p class="auto-style4">Прилог 3 -
				<a href="http://www.pravno-informacioni-sistem.rs/SlGlasnikPortal/prilozi/p3.html&amp;doctype=reg&amp;abc=cba&amp;eli=true&amp;eliActId=426572&amp;regactid=426572" target="_blank">Извештај о реализацији финансијског ризика, односно застоју у раду платног система 
				(Образац ВИН</a>)</p>
				<p class="auto-style1">&nbsp;</p>
				<p class="auto-style1">&nbsp;</p>
	</div>


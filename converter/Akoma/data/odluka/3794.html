


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p style="margin-top: 0">На основу члана 15. став 1. Закона о Народној банци Србије („Службени гласник РС”, бр. 72/2003, 55/2004 и 44/2010) и члана 39. став 6. Закона о добровољним пензијским фондовима и пензијским плановима („Службени гласник РС”, бр. 85/2005 и 31/2011),</p>
				<p style="margin-top: 0">Извршни oдбор Народне банке Србије доноси</p>
				<p style="margin-top: 0">&nbsp;</p>
				<p class="odluka-zakon" style="margin-top: 0; margin-bottom: 0">ОДЛУКУ</p>
				<p class="naslov" style="margin-top: 0">о ближој садржини и стандардизованом формату проспекта и скраћеног проспекта добровољног пензијског фонда</p>
				<p class="naslov" style="margin-top: 0">
				<span style="font-weight: 400">"Службени гласник РС", број 60 од 
				16. августа 2011.</span></p>
				<p class="naslov" style="margin-top: 0">&nbsp;</p>
				<p class="naslov" style="margin-top: 0">&nbsp;</p>
				<p style="margin-top: 0">1. Овом одлуком прописује се ближа садржина и стандардизовани формат проспекта и скраћеног проспекта добровољног пензијског фонда.</p>
				<p style="margin-top: 0">&nbsp;</p>
				<p style="margin-top: 0">2. Проспект добровољног пензијског фонда (у даљем тексту: проспект) садржи податке утврђене Законом о добровољним пензијским фондовима и пензијским плановима (у даљем тексту: Закон), с тим да се на почетку проспекта наводе следећи подаци:</p>
				<p style="margin-top: 0">1) назив друштва за управљање добровољним пензијским фондом (у даљем тексту: друштво за управљање) и назив и регистрациони број добровољног пензијског фонда (у даљем тексту: фонд);</p>
				<p style="margin-top: 0">2) датум решења Народне банке Србије о давању сагласности на проспект и датум решења Народне банке Србије о давању дозволе за управљање фондом.</p>
				<p style="margin-top: 0">Друштво за управљање може на почетку проспекта навести и начин на који се објављују подаци о вредности инвестиционих јединица фонда.</p>
				<p style="margin-top: 0">&nbsp;</p>
				<p style="margin-top: 0">3. Након навођења података из тачке 2. ове одлуке, наводе се подаци о фонду, и то: </p>
				<p style="margin-top: 0">1) тренутна нето вредност имовине фонда (позната на дан подношења проспекта Народној банци Србије на сагласност или са стањем на крају месеца који претходи дану подношења проспекта, односно, у случају из члана 38. став 5. Закона – са стањем на дан 31. децембра претходне године) и с њом упоредива вредност нето имовине фонда из претходне године;</p>
				<p style="margin-top: 0">2) подаци који се односе на инвестициону политику и главне ризике у вези с њом, који обухватају:</p>
				<p style="margin-top: 0">– начин на који се спроводе начела улагања имовине фонда утврђена чланом 30. став 1. Закона,</p>
				<p style="margin-top: 0">– елементе инвестиционе политике фонда, односно циљеве инвестирања имовине фонда, прихватљив ниво ризика при инвестирању, врсте, као и највеће и најмање уделе средстава у портфолију у које ће се инвестирати имовина фонда, поступке и одговорности органа друштва за управљање код доношења одлука о улагањима, начин мерења перформанси портфолија у смислу приноса и ризика, као и начин и учесталост измене инвестиционе политике фонда,</p>
				<p style="margin-top: 0">– врсте ризика којима се излаже имовина фонда, као и кратак опис процеса управљања тим ризицима,</p>
				<p style="margin-top: 0">– ограничења улагања у повезана лица која су прописана Законом и одлуком којом се уређују ближи услови и максималне висине улагања имовине фонда, као и начин улагања те имовине у иностранству;</p>
				<p style="margin-top: 0">3) подаци о висини и начину обрачуна свих врста накнада друштва за управљање, као и подаци о свим врстама трошкова које друштво за управљање наплаћује из имовине фонда, укључујући и висину и износе тих трошкова које је друштво за управљање наплатило из имовине фонда за претходну годину и који су изражени као проценат вредности те имовине;</p>
				<p style="margin-top: 0">4) подаци о нето приносима фонда, који се обрачунавају у складу с чланом 48. Закона, дванаестомесечни нето принос обрачунат на крају тромесечја које претходи дану издавања проспекта, графички приказани дванаестомесечни нето приноси од почетка пословања, као и напомена да износи приноса нису гарантовани и да, независно од посматрања ризичности улагања фонда, не пружају потпуну информацију о успешности пословања фонда;</p>
				<p style="margin-top: 0">5) подаци о структури имовине фонда, који обухватају:</p>
				<p style="margin-top: 0">– процентуално учешће хартија од вредности у имовини фонда према врсти ових хартија, називу и седишту њиховог издаваоца и називу и седишту организованог тржишта на коме се тргује тим хартијама – кад такве хартије од вредности чине више од 1% укупне вредности имовине фонда, </p>
				<p style="margin-top: 0">– процентуално учешће новчаних депозита у имовини фонда према називу и седишту финансијске организације код које су депонована новчана средства, кад депозити у тим организацијама чине више од 1% укупне вредности имовине фонда, </p>
				<p style="margin-top: 0">– процентуално учешће непокретности у имовини фонда, према врсти и месту где се непокретност налази,</p>
				<p style="margin-top: 0">– процентуално учешће инвестиционих јединица у имовини фонда, према називу и врсти отвореног инвестиционог фонда,</p>
				<p style="margin-top: 0">– процентуално учешће депозитних потврда које издају банке у имовини фонда, према врсти хартија на које гласе и банци издаваоцу,</p>
				<p style="margin-top: 0">– процентуално учешће имовине фонда уложене у иностранству.</p>
				<p style="margin-top: 0">&nbsp;</p>
				<p style="margin-top: 0">4. У проспекту је потребно ближе навести права и обавезе чланова фонда и друштва за управљање, а нарочито:</p>
				<p style="margin-top: 0">1) ко може уплаћивати пензијске доприносе, минимални износ доприноса, право на избор висине уплате изнад минималног износа доприноса, право на самостално одређивање динамике уплате пензијског доприноса, време, место и начин уплате пензијских доприноса, као и дан и начин конверзије уплата у инвестиционе јединице;</p>
				<p style="margin-top: 0">2) право у случају престанка уплаћивања доприноса;</p>
				<p style="margin-top: 0">3) право на увид у вредност инвестиционе јединице навођењем податка о времену и месту објављивања података о вредности инвестиционих јединица и начину обрачунавања тих јединица;</p>
				<p style="margin-top: 0">4) право на пореске олакшице, односно порески третман фонда, односно чланова фонда – пореске стопе и основице, као и начин њиховог обрачунавања;</p>
				<p style="margin-top: 0">5) права и обавезе друштва за управљање и чланова фонда у случају преноса рачуна у други фонд;</p>
				<p style="margin-top: 0">6) основи за раскид уговора о чланству, као и права и обавезе друштва за управљање и чланова фонда у случају раскида уговора о чланству;</p>
				<p style="margin-top: 0">7) право на располагање средствима у случају смрти члана фонда;</p>
				<p style="margin-top: 0">8) право на располагање средствима са индивидуалног рачуна – у вези са исплатама акумулираних средстава, и то:</p>
				<p style="margin-top: 0">– услове који се морају испунити за стицање права на повлачење акумулираних средстава и располагање тим средствима за све чланове фонда,</p>
				<p style="margin-top: 0">– начин повлачења акумулираних средстава и њихово објашњење, укључујући и навођење највећег износа акумулираних средстава који се може повући једнократном исплатом, навођење најкраћег периода за који се програмиране исплате могу уговорити, као и навођење динамике и начина обрачуна програмираних исплата,</p>
				<p style="margin-top: 0">– начин на који и рокови у којима друштво за управљање обрачунава и испуњава обавезу исплате средстава,</p>
				<p style="margin-top: 0">– старосну границу за најкаснији почетак повлачења акумулираних средства и располагања тим средствима;</p>
				<p style="margin-top: 0">9) право на превремено повлачење акумулираних средства и располагање тим средствима;</p>
				<p style="margin-top: 0">10) посебна права чланова пензијског плана у случају престанка радног односа, односно чланства и сл.;</p>
				<p style="margin-top: 0">11) право на информације, и то о: </p>
				<p style="margin-top: 0">– праву члана фонда на приговор ако сматра да се друштво за управљање не придржава обавеза из закљученог уговора,</p>
				<p style="margin-top: 0">– документацији потребној за закључење уговора о чланству,</p>
				<p style="margin-top: 0">– поступку подношења захтева за повлачење, односно пренос средстава у други фонд, укључујући и потребну документацију,</p>
				<p style="margin-top: 0">– обавештењу чланова фонда о подацима из члана 52. Закона,</p>
				<p style="margin-top: 0">– начину на који су финансијски извештаји доступни члановима фонда,</p>
				<p style="margin-top: 0">– посредницима друштва за управљање, а најмање пословно име и седиште посредника и имена и презимена физичких лица која имају дозволу Народне банке Србије за обављање послова информисања о чланству у фонду и о пословању фонда, и то оних које друштво за управљање сматра значајним за контакт, као и о пословима које могу/не могу обављати физичка лица која то друштво за управљање ангажује,</p>
				<p style="margin-top: 0">– начину обавештавања чланова фонда о изменама проспекта и скраћеног проспекта и о ситуацијама у којима се ови проспекти морају изменити,</p>
				<p style="margin-top: 0">– начину и роковима обавештавања чланова фонда о променама правила пословања и правилника о тарифи друштва за управљање.</p>
				<p style="margin-top: 0">&nbsp;</p>
				<p style="margin-top: 0">5. Проспект садржи податке који се односе на друштво за управљање, и то:</p>
				<p style="margin-top: 0">1) пословно име, седиште и матични број друштва за управљање;</p>
				<p style="margin-top: 0">2) адресу седишта и Интернет адресу друштва за управљање, као и број телефона корисничког сервиса;</p>
				<p style="margin-top: 0">3) укупни капитал друштва за управљање према подацима из последњег ревидираног финансијског извештаја;</p>
				<p style="margin-top: 0">4) пословно име и седиште, односно имена и адресе акционара који поседују 10% или више учешћа у капиталу друштва за управљање;</p>
				<p style="margin-top: 0">5) имена чланова управе (управног, односно извршног одбора, односно директора друштва за управљање) и њихова овлашћења;</p>
				<p style="margin-top: 0">6) имена портфолио менаџера, као и чланова инвестиционог одбора;</p>
				<p style="margin-top: 0">7) списак и врсту фондова којима управља – ако друштво за управљање управља с више фондова;</p>
				<p style="margin-top: 0">8) пословно име и седиште брокерско-дилерског друштва с којим друштво за управљање има закључен уговор;</p>
				<p style="margin-top: 0">9) пословно име и седиште предузећа које врши екстерну ревизију финансијских извештаја друштва за управљање и фонда;</p>
				<p style="margin-top: 0">10) време у које се и место где се може извршити увид у опште акте и финансијске извештаје друштва за управљање и фонда.</p>
				<p style="margin-top: 0">&nbsp;</p>
				<p style="margin-top: 0">6. Проспект садржи пословно име и седиште кастоди банке с којом друштво за управљање има закључен уговор, као и податке о кастоди услугама које та банка врши.</p>
				<p style="margin-top: 0">&nbsp;</p>
				<p style="margin-top: 0">7. У проспекту је потребно истаћи и следеће:</p>
				<p style="margin-top: 0">1) да је проспект документ који потенцијалном члану фонда треба да пружи све неопходне информације на основу којих заинтересована лица могу стећи јасну представу о фонду и донети разбориту одлуку о учлањењу у фонд;</p>
				<p style="margin-top: 0">2) да је организовање фонда искључива делатност друштва за управљање;</p>
				<p style="margin-top: 0">3) да су средства фонда одвојена од средстава друштва за управљање, односно да је имовина фонда у својини чланова фонда, сразмерно њиховом уделу у тој имовини;</p>
				<p style="margin-top: 0">4) да друштво за управљање при уплати, исплати и преносу средстава из фонда примењује поступке спречавања прања новца и финансирања тероризма;</p>
				<p style="margin-top: 0">5) да је чланство у фонду добровољно, да члан има слободу одлучивања о избору фонда и његовом напуштању, као и могућност чланства у више фондова.</p>
				<p style="margin-top: 0">&nbsp;</p>
				<p style="margin-top: 0">8. Скраћени проспект фонда (у даљем тексту: скраћени проспект) садржи најмање следеће податке:</p>
				<p style="margin-top: 0">1) назив фонда;</p>
				<p style="margin-top: 0">2) назив друштва за управљање;</p>
				<p style="margin-top: 0">3) пословно име и седиште кастоди банке која води рачун фонда;</p>
				<p style="margin-top: 0">4) датум решења Народне банке Србије о давању сагласности на скраћени проспект;</p>
				<p style="margin-top: 0">5) нето вредност имовине фонда;</p>
				<p style="margin-top: 0">6) циљеве инвестирања имовине фонда, прихватљив ниво ризика при инвестирању, врсте и уделе средстава у портфолију у које се инвестира имовина фонда;</p>
				<p style="margin-top: 0">7) структуру имовине фонда;</p>
				<p style="margin-top: 0">8) податке о висини накнада за услуге друштва за управљање и накнаде за пренос рачуна члана фонда;</p>
				<p style="margin-top: 0">9) податке о нето приносима;</p>
				<p style="margin-top: 0">10) минимални износ пензијских доприноса.</p>
				<p style="margin-top: 0">У скраћеном проспекту потребно је истаћи напомену да је неопходно да сва заинтересована лица, пре доношења одлуке о учлањивању у фонд, прочитају проспект (у коме су наведене детаљније информације на основу којих се може стећи јасна представа о фонду), те навести време у које се и место где се може извршити увид у проспект фонда.</p>
				<p style="margin-top: 0">&nbsp;</p>
				<p style="margin-top: 0">9. Проспект и скраћени проспект морају бити прегледни и јасни, недвосмислени и једноставни за разумевање и морају садржати релевантне и потпуне информације о фонду и друштву за управљање.</p>
				<p style="margin-top: 0">Проспект и скраћени проспект не смеју садржати неистините податке, као ни податке којима се ствара лажан или погрешан утисак о фонду, о друштву за управљање или о пензијском систему.</p>
				<p style="margin-top: 0">Проспект и скраћени проспект штампају се у једном од стандардних формата.</p>
				<p style="margin-top: 0">Проспект и скраћени проспект морају бити доступни на Интернет страници друштва за управљање.</p>
				<p style="margin-top: 0">&nbsp;</p>
				<p style="margin-top: 0">10. Проспект и скраћени проспект могу садржати и друге податке који се тичу пословања фонда а за које друштво за управљање процени да су корисни за потпуније информисање о фонду, о друштву за управљање, односно о пензијском систему.</p>
				<p style="margin-top: 0">&nbsp;</p>
				<p style="margin-top: 0">11. Подаци садржани у проспекту приказују се са стањем познатим на дан подношења проспекта Народној банци Србије на сагласност или са стањем на крају месеца који претходи овом дану, односно, у случају из члана 38. став 5. Закона – са стањем на дан 31. децембра претходне године.</p>
				<p style="margin-top: 0">&nbsp;</p>
				<p style="margin-top: 0">12. Даном ступања на снагу ове одлуке престаје да важи Одлука о ближој садржини и стандардизованом формату добровољног пензијског фонда („Службени гласник РС”, број 9/2009).</p>
				<p style="margin-top: 0">&nbsp;</p>
				<p style="margin-top: 0">13. Ова одлука објављује се у „Службеном гласнику РС” и ступа на снагу 1. јануара 2012. године.</p>
				<p style="margin-top: 0">&nbsp;</p>
				<p style="margin-top: 0">&nbsp;</p>
				<p class="potpis" style="margin-top: 0">ИО НБС број 57</p>
				<p class="potpis" style="margin-top: 0">У Београду, 11. августа 2011. године</p>
				<p class="potpis" style="margin-top: 0">Председавајући<br>Извршног одбора Народне банке Србије</p>
				<p class="potpis" style="margin-top: 0">гувернер</p>
				<p class="potpis" style="margin-top: 0">Народне банке Србије,</p>
				<p class="potpis" style="margin-top: 0">др <span class="bold">Дејан Шошкић,</span> с.р.</p>
	</div>


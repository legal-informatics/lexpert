


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<p class="redakcijskipreciscentekst">Редакцијски пречишћен текст</p>
	<p>&nbsp;</p>
	<p>&nbsp;</p>
	<p>На основу члана 13a став 7, члана 13б став 4. и члана 13в став 3. Закона о финансијском лизингу („Службени гласник РС”, бр. 55/2003, 61/2005 и 31/2011) и члана 15. став 1. Закона о Народној банци Србије („Службени гласник РС”, бр. 72/2003, 55/2004 и 44/2010),</p>
	<p>Извршни одбор Народне банке Србије доноси</p>
	<p class="odluka-zakon">ОДЛУКУ</p>
	<p class="odluka-zakon">о спровођењу одредаба Закона о финансијском лизингу које се односе на издавање дозвола и давање сагласности Народне банке Србије</p>
	<p class="auto-style1">"Службени гласник РС", бр. 85 од 16. 
	новембра 2011, 29 од 13. априла 2018.</p>
	<p class="auto-style1">&nbsp;</p>
	<p><em>НАПОМЕНА ИЗДАВАЧА: Одлука о изменама и допунама Одлуке о спровођењу 
	одредаба Закона о финансијском лизингу које се односе на издавање дозвола и 
	давање сагласности Народне банке Србије ("Службени гласник РС", број 
	29/2018) ступа на снагу 1. јуна 2018. године (види тачку 11. Одлуке - 
	29/2018-100) (текст одлуке пре измене из броја 29/2018 можете погледати са 
	десне стране, у делу "Верзије пречишћеног текста")</em></p>
	<p class="auto-style1">&nbsp;</p>
	<p class="clan">I. ОСНОВНА ОДРЕДБА</p>
	<p>1. Овом одлуком прописују се ближи услови и начин спровођења одредаба Закона о финансијском лизингу (у даљем тексту: Закон) на основу којих Народна банка Србије издаје дозволе за обављање послова финансијског лизинга (у даљем тексту: лизинг) даје сагласности за стицање власништва над уделима/акцијама давалаца лизинга и сагласности нa именовање чланова управног и извршног одбора давалаца лизинга, као и услови и начин достављања прописане документације и потребних доказа.</p>
	<p class="clan">II. ИЗДАВАЊЕ ДОЗВОЛЕ ЗА ОБАВЉАЊЕ ПОСЛОВА ЛИЗИНГА</p>
	<p class="bold">Захтев за издавање дозволе за обављање послова лизинга</p>
	<p>2. Оснивачи даваоца лизинга (у даљем тексту: оснивачи), непосредно или посредством лица које су за то овластили (у даљем тексту: овлашћено лице), подносе Народној банци Србије захтев за издавање дозволе за обављање послова лизинга (у даљем тексту: дозвола).</p>
	<p>Захтев за издавање дозволе садржи податке о идентитету оснивача, о правној форми, пословном имену и седишту даваоца лизинга, о предмету лизинга (покретне или/и непокретне ствари), о броју и датуму акта којим су именовани први чланови управног и извршног одбора даваоца лизинга, као и податке на основу којих се утврђује идентитет ових лица.</p>
	<p class="v2-clan-left-1">Поред података из става 2. ове тачке, захтев 
	садржи и податке о идентитету стварног власника оснивача и сарадника 
	оснивача.</p>
	<p class="v2-clan-left-1">Стварни власник оснивача из става 3. ове тачке има 
	значење утврђено законом којим се уређује спречавање прања новца и 
	финансирања тероризма.</p>
	<p class="v2-clan-left-1">Сарадником оснивача из става 3. ове тачке сматра 
	се:</p>
	<p class="v2-clan-left-1">1) свако физичко лице које је члан органа 
	управљања или друго одговорно лице код правног лица у којем је оснивач на 
	руководећем положају или је стварни власник тог правног лица; </p>
	<p class="v2-clan-left-1">2) свако физичко лице које је стварни власник 
	правног лица у којем је оснивач на руководећем положају; </p>
	<p class="v2-clan-left-1">3) свако физичко лице које са оснивачем има 
	стварно власништво над истим правним лицем.</p>
	<p>Ако захтев за издавање дозволе у име и за рачун оснивача подноси овлашћено лице – захтев садржи податке о овлашћеном лицу, као и о броју и датуму овлашћења на основу ког овлашћено лице подноси захтев. 
	</p>
	<p>Подацима о идентитету оснивача физичког лица и предложених чланова управног и извршног одбора даваоца лизинга сматрају се име и презиме, адреса пребивалишта и јединствени матични број грађана (за држављане Републике Србије), односно број пасоша и земља издавања (за стране држављане).</p>
	<p>Подацима о идентитету оснивача правног лица сматрају се пословно име и седиште оснивача, број и датум акта о упису оснивача у одговарајући регистар правних лица, као и назив органа овлашћеног за вођење таквог регистра, у складу с прописима земље седишта оснивача. 
	</p>
	<p class="v2-clan-left-1">Подацима о идентитету стварног власника оснивача и 
	сарадника оснивача сматрају се:</p>
	<p class="v2-clan-left-1">– подаци о личном имену и презимену, адреси 
	пребивалишта, јединственом матичном броју грађана (за држављане Републике 
	Србије), односно броју пасоша и земљи издавања (за стране држављане);</p>
	<p class="v2-clan-left-1">– подаци о основу по коме се, у смислу ове одлуке, 
	та лица сматрају стварним власником оснивача, односно сарадником оснивача.</p>
	<p>Ако је оснивач банка, у захтеву за издавање дозволе наводе се број и датум решења којим је Народна банка Србије дала тој банци сагласност за оснивање подређеног друштва у финансијском сектору, у складу с прописима којима се уређује оснивање или стицање подређеног друштва банке.</p>
	<p>Захтев за издавање дозволе мора бити датиран и уредно оверен.</p>
	<p><span class="hide-change">*Службени гласник РС, број 29/2018</span></p>
	<p class="bold">Документација која се прилаже уз захтев за издавање дозволе</p>
	<p>3. <span class="v2-clan-left-1">Уз захтев за издавање дозволе прилажу се:</span></p>
	<p class="v2-clan-left-1">1) оснивачки акт даваоца лизинга;</p>
	<p class="v2-clan-left-1">2) подаци о оснивачима, стварним власницима и 
	сарадницима оснивача, укључујући и податке о групи друштава којима оснивачи 
	припадају (за осниваче правна лица);</p>
	<p class="v2-clan-left-1">3) изјава о износу удела/акција оснивача;</p>
	<p class="v2-clan-left-1">4) оверена писмена изјава оснивача о томе да 
	располаже сопственим новчаним средствима у износу из члана 10а ст. 3. и 4. 
	Закона и да ће их пренети на привремени рачун код банке, као и доказ о 
	пореклу ових средстава;</p>
	<p class="v2-clan-left-1">5) докази о кадровској и техничкој оспособљености 
	даваоца лизинга за обављање послова лизинга;</p>
	<p class="v2-clan-left-1">6) програм рада даваоца лизинга за период од три 
	године, с пројекцијом биланса стања и биланса успеха за годину у којој се 
	давалац лизинга оснива;</p>
	<p class="v2-clan-left-1">7) доказ о рејтингу оснивача и мишљење рејтинг 
	агенције, ако је оснивач лице из тачке 4. став 4. одредба под 1) ове одлуке;
	</p>
	<p class="v2-clan-left-1">8) подаци о лицима именованим за чланове управног, 
	односно извршног одбора, као и документација којом се доказују пословна 
	репутација и стручне квалификације тих лица;</p>
	<p class="v2-clan-left-1">9) овлашћење за овлашћено лице да у име и за рачун 
	оснивача поднесе захтев за издавање дозволе;</p>
	<p class="v2-clan-left-1">10) друга документација по захтеву Народне банке 
	Србије.</p>
	<p>Оснивачким актом даваоца лизинга сматра се одлука или уговор о оснивању, сачињени у складу са Законом и законом којим се уређују привредна друштва, који су датирани и уредно оверени и чији су листови повезани на начин који онемогућава њихово накнадно враћање и замену.</p>
	<p class="v2-clan-left-1">Подацима о оснивачима – физичким лицима сматрају 
	се:</p>
	<p class="v2-clan-left-1">1) оверена копија личне карте (за држављане 
	Републике Србије), односно оверена копија пасоша (за стране држављане); </p>
	<p class="v2-clan-left-1">2) пословна биографија и друга документација која 
	садржи податке о професионалним квалификацијама, радном искуству и пословној 
	репутацији оснивача – физичког лица;</p>
	<p class="v2-clan-left-1">3) подаци о томе да ли је оснивач члан органа 
	руковођења, управљања или надзора у правном лицу, да ли представља или 
	заступа правно лице, да ли је власник или стварни власник другог лица (ако 
	јесте, наводе се и подаци о основу по коме се, у смислу ове одлуке, оснивач 
	сматра стварним власником тог лица);</p>
	<p class="v2-clan-left-1">4) уверење надлежног органа, не старије од шест 
	месеци, да оснивач није правноснажно осуђиван за кривична и друга кажњива 
	дела, као и да се против њега не води кривични поступак нити поступак за 
	неко друго кажњиво дело, као и да му није изречена мера забране вршења 
	делатности, позива, дужности или одређених послова;</p>
	<p class="v2-clan-left-1">5) документација о имовини којом оснивач располаже 
	(по основу власништва над непокретностима, учешћа у капиталу других лица, 
	новчаних депозита у банкама и др.), уз одговарајући доказ о власништву, 
	односно пореклу наведених средстава (извод из одговарајућег регистра, 
	потврда банке и др.);</p>
	<p class="v2-clan-left-1">6) документација о обавезама оснивача – оверена 
	потврда надлежног пореског органа, која није старија од шест месеци, да је 
	оснивач измирио све пореске обавезе и изјава оснивача о висини његове укупне 
	задужености у земљи и иностранству, са спецификацијом поверилаца и износима 
	њихових потраживања према оснивачу;</p>
	<p class="v2-clan-left-1">7) подаци о власништву, односно учешћу оснивача у 
	другом правном лицу с подацима о томе колико је дуго оснивач власник овог 
	правног лица и колики је процентуални и апсолутни износ његовог власништва у 
	том правном лицу на дан пре подношења захтева, да ли је правно лице у коме 
	оснивач има власништво остварило добит по основу тог власништва и колики је 
	износ те добити у претходне три године.</p>
	<p class="v2-clan-left-1">Подацима о оснивачима – правним лицима сматрају 
	се:</p>
	<p class="v2-clan-left-1">1) оверена копија решења или другог акта о упису 
	оснивача у регистар органа који је, према прописима земље седишта оснивача, 
	надлежан за вођење регистра привредних субјеката, односно правних лица; </p>
	<p class="v2-clan-left-1">2) подаци о томе да ли је оснивач власник или 
	стварни власник другог лица (ако јесте, наводе се и подаци о основу по коме 
	се, у смислу ове одлуке, оснивач сматра стварним власником тог лица);</p>
	<p class="v2-clan-left-1">3) подаци о власницима оснивача и њиховим 
	оснивачима, све до физичких лица, о висини њихових удела, као и о лицима 
	која су у оснивачу чланови органа руковођења, управљања, надзора, односно 
	лица која представљају и /или заступају правно лице уз одговарајуће доказе – 
	акте надлежног органа земље седишта оснивача;</p>
	<p class="v2-clan-left-1">4) уверење надлежног органа, које није старије од 
	шест месеци, да оснивач није правноснажно осуђиван за кривична дела и друга 
	кажњива дела, да се против њега не води кривични поступак, нити поступак за 
	неко друго кажњиво дело, као и да му није изречена мера забране обављања 
	делатности; </p>
	<p class="v2-clan-left-1">5) документација о имовини којом оснивач располаже 
	(по основу власништва над непокретностима, учешћа у капиталу правних лица, 
	новчаних депозита у банкама и др.), уз одговарајући доказ о власништву, 
	односно пореклу наведених средстава (извод из одговарајућег регистра, 
	потврда банке и др.);</p>
	<p class="v2-clan-left-1">6) документација о обавезама оснивача – оверена 
	потврда надлежног пореског органа, која није старија од шест месеци, да је 
	оснивач измирио све пореске обавезе и изјава оснивача о висини његове укупне 
	задужености у земљи и иностранству, са спецификацијом поверилаца и износима 
	њихових потраживања према оснивачу, као и изјава оснивача о његовој укупној 
	задужености у земљи и иностранству, са спецификацијом поверилаца и износима 
	које им оснивач дугује;</p>
	<p class="v2-clan-left-1">7) извештај о ревизији финансијских извештаја 
	оснивача за претходне две године који је, према прописима земље седишта 
	оснивача, израдио овлашћени ревизор, као и финансијски извештаји тог 
	оснивача за најмање један период текуће године;</p>
	<p class="v2-clan-left-1">8) кратак приказ пословних активности оснивача у 
	претходне три године и план активности за наредну годину;</p>
	<p class="v2-clan-left-1">9) подаци о власништву, односно учешћу оснивача у 
	другом правном лицу с подацима о томе колико је дуго оснивач власник овог 
	правног лица и колики је процентуални и апсолутни износ његовог власништва у 
	том правном лицу на дан пре подношења захтева, да ли је правно лице у коме 
	оснивач има власништво остварило добит по основу тог власништва и колики је 
	износ те добити у претходне три године.</p>
	<p>Оснивач који припада групи друштава, уз захтев за издавање дозволе доставља податке о структури групе, врсти послова које обављају група и њени чланови, лицима која имају 50% и више гласачких права на нивоу групе, као и извештај о ревизији консолидованих финансијских извештаја групе за претходне две године који је израдио овлашћени ревизор.</p>
	<p>Изјавом о износу улога/акција оснивача сматра се изјава оснивача физичког лица, односно изјава законског заступника у оснивачу правном лицу о висини новчаних и неновчаних улога (изражених у процентима и у апсолутном износу) на основу којих оснивачи стичу уделе/акције у даваоцу лизинга, а кад је давалац лизинга акционарско друштво, ова изјава садржи и податке о врсти, броју и номиналној вредности акција.</p>
	<p>Oвереном писменом изјавом оснивача сматра се датиран и уредно оверен документ о томе да оснивач располаже сопственим новчаним средствима у износу из члана 10а ст. 3. и 4. Закона и да ће их пренети на привремени рачун код банке, односно на посебан рачун код Народне банке Србије ако је оснивач страно лице. У овој изјави наводи се порекло тих средстава и прилаже одговарајући доказ о пореклу. 
	</p>
	<p>Доказима о кадровској и техничкој оспособљености даваоца лизинга за обављање послова лизинга сматрају се:</p>
	<p>1) доказ о праву коришћења пословног простора (власништво, закуп или лизинг, с тим што уговор о закупу/лизингу не може бити закључен на рок краћи од три године) на адреси која је у захтеву за издавање дозволе одређена као адреса седишта даваоца лизинга, уз доказ да тај простор испуњава законом утврђене услове о техничкој опремљености, заштити на раду и заштити животне средине (решење надлежног органа у поступку инспекцијског надзора);</p>
	<p>2) доказ о набављеној и припремљеној опреми за несметано обављање послова лизинга – спецификација рачунарске опреме и програмских подршки неопходних за пословање даваоца лизинга, који омогућавају приступ свим релевантним подацима потребним за вршење контролне функције Народне банке Србије, уз документацију на основу које се утврђује на који је начин обезбеђена та опрема, односно подршка;</p>
	<p>3) предлог систематизације послова по извршиоцима, с квалификационом структуром извршилаца и радним искуством за сваки посао, као и преглед планиране динамике попуњавања систематизованих послова.</p>
	<p>Програмом рада даваоца лизинга за период од три године сматра се документ који садржи податке о планираним изворима средстава финансирања даваоца лизинга и динамици његовог задуживања, о плану ширења пословних активности, о систему унутрашњих контрола за идентификовање, мерење и процену ризика пословања, као и за управљање ризицима. Уз овај програм доставља се и пројекција биланса стања и биланса успеха за годину у којој се давалац лизинга оснива, сачињена у складу с прописима.</p>
	<p>Подацима о лицима предложеним за чланове управног, односно извршног одбора даваоца лизинга, као и документацијом којом се доказују пословна репутација и стручне квалификације тих лица, сматрају се подаци и документација прописани тачком 9. ове одлуке.</p>
	<p>Овлашћењем за овлашћено лице да у име и за рачун оснивача поднесе захтев за издавање дозволе сматра се датиран и уредно оверен документ оснивача који садржи податке о овлашћеном лицу и обиму овлашћења који оно има у поступку одлучивања о захтеву за издавање дозволе (име и презиме, адреса, контакт-телефон, подаци о томе да ли је овлашћено да предузима све радње у поступку издавања дозволе или само поједине, односно само наведене радње). 
	</p>
	<p>Ако је оснивач банка која има дозволу за рад Народне банке Србије, уз захтев за издавање дозволе не подноси се документација прописана у ставу 1. одредбама од 2) до 4) ове тачке. 
	</p>
	<p>Народна банка Србије, пре издавања дозволе, обавештава оснивача о обавези да средства из члана 10а ст. 3. и 4. Закона пренесе на привремени рачун код банке (кад је оснивач домаће лице), односно на посебан рачун код Народне банке Србије (кад је оснивач страно лице) и да о томе достави доказ.</p>
	<p><span class="hide-change">*Службени гласник РС, број 29/2018</span></p>
	<p class="bold">Критеријуми за оцену послове репутације и финансијског стања оснивача, као и други услови прописани за издавање дозволе</p>
	<p>4. При разматрању захтева и документације из тачке 3. ове одлуке, као и друге документације којом располаже – Народна банка Србије оцењује испуњеност законских услова за издавање дозволе, пословну репутацију оснивача, као и квалификације и пословну репутацију лица предложених за чланове управног, односно извршног одбора даваоца лизинга, а нарочито цени:</p>
	<p>1) да ли је пословна репутација оснивача позитивна;</p>
	<p>2) да ли је финансијско стање оснивача задовољавајуће у смислу обезбеђивања адекватне подршке пословању даваоца лизинга;</p>
	<p>3) да ли је предложени програм рада за период од три године адекватан;</p>
	<p>4) да ли је структура групе којој припадају оснивачи транспарентна;</p>
	<p>5) да ли лица предложена за чланове ових одбора имају одговарајуће стручне квалификације и професионалне квалитете, односно адекватну пословну репутацију.</p>
	<p>Пословна репутација оснивача се за физичко лице цени на основу података о његовом дотадашњем радном ангажовању и стручној спреми, о његовом моралном интегритету (ово лице не сме бити правноснажно осуђивано за кривична дела или за привредне преступе, нити се против њега може водити кривични поступак или поступак за привредни преступ), о висини његовог власништва, односно учешћа у неком правном лицу, као и о томе да ли је оно члан органа управљања, руковођења или надзора у другом правном лицу.</p>
	<p class="v2-clan-left-1">Пословна репутација оснивача – физичког лица цени 
	се на основу његовог укупног радног искуства и ангажовања, стручне спреме и 
	моралног интегритета, а посебно: </p>
	<p class="v2-clan-left-1">1) постигнутих пословних резултата правних лица у 
	којима је оснивач имао власничка права, обављао функцију члана органа 
	управљања/надзора, односно које је представљао/заступао; </p>
	<p class="v2-clan-left-1">2) стручних квалификација;</p>
	<p class="v2-clan-left-1">3) података из евиденција надлежних органа којима 
	се доказује да оснивач и/или с њим повезано лице није правноснажно осуђивано 
	за кривично дело на безусловну казну затвора; да није кажњавано за кривична 
	и друга кажњива дела која га чине неподобним; да се против њега не води ни 
	кривични нити други судски поступак за дело чије извршење га чини 
	неподобним; да му није изречена мера забране обављања делатности, позива, 
	дужности и одређених послова;</p>
	<p class="v2-clan-left-1">4) доказа о неосуђиваности стварних власника и 
	сарадника оснивача за кривична дела.</p>
	<p class="v2-clan-left-1">Пословна репутација оснивача – правног лица цени 
	се на основу података о власницима тог лица и висини њихових улога у 
	оснивачу, све до физичких лица која имају учешће у том лицу, а на основу:
	</p>
	<p class="v2-clan-left-1">1) података из извештаја о ревизији финансијских 
	извештаја оснивача за претходне две године, као и финансијског извештаја за 
	најмање један период текуће године; </p>
	<p class="v2-clan-left-1">2) података о висини учешћа оснивача у другим 
	правним лицима и висини остварене добити других правних лица у претходне три 
	године, те о структури групе којој оснивач припада; </p>
	<p class="v2-clan-left-1">3) података из евиденција надлежних органа којима 
	се доказује да оснивач и/или с њим повезано лице није правноснажно осуђивано 
	за кривично дело на безусловну казну затвора; да није кажњавано за кривична 
	и друга кажњива дела која га чине неподобним; да се против њега не води ни 
	кривични нити други судски поступак који би могао бити окончан правноснажном 
	пресудом којом се оно оглашава кривим за дело чије извршење га чини 
	неподобним; да му није изречена мера забране обављања делатности, позива, 
	дужности и одређених послова;</p>
	<p class="v2-clan-left-1">4) доказа о неосуђиваности стварних власника и 
	сарадника оснивача за кривична дела.</p>
	<p class="v2-clan-left-1">Кривичним и другим кажњивим делима из става 3. 
	одредбе под 3) и 4) и става 4. одредбе под 3) и 4) ове тачке која извршиоце 
	чине неподобним и због којих Народна банка Србије пословну репутацију тог 
	лица не може оценити позитивно, сматрају се нарочито:</p>
	<p class="v2-clan-left-1">1) кривична дела против привреде, имовине, правног 
	саобраћаја, јавног реда, службене дужности или правосуђа, кривична дела 
	прања новца или финансирања тероризма или кривична дела за која је изречена 
	безусловна казнa затвора или друга слична или упоредива кривична дела у 
	складу с прописима стране државе; </p>
	<p class="v2-clan-left-1">2) кажњиво дело које је учињено у последњих десет 
	година и представља тежу повреду, односно понављање повреде прописа којим се 
	уређује спречавање прања новца и финансирања тероризма. </p>
	<p class="v2-clan-left-1">Ако се из оправданих разлога не могу прибавити 
	докази о неосуђиваности из става 3. одредба под 4) и става 4. одредба под 4) 
	ове тачке, може се доставити и изјава оснивача дата под материјалном и 
	кривичном одговорношћу да њихови стварни власници и сарадници нису 
	осуђивани. Народна банка Србије може у било ком тренутку затражити од 
	оснивача да јој достави доказе о неосуђиваности тих лица или непосредно од 
	надлежног органа затражити те доказе. </p>
	<p>Пословна репутација оснивача се за правно лице цени на основу података о власницима тог лица и висини њихових улога у оснивачу, све до физичких лица која имају учешће у том лицу, на основу извештаја о ревизији финансијских извештаја оснивача за претходне две године, као и финансијског извештаја за најмање један период текуће године, на основу података о висини учешћа оснивача у другим правним лицима и висини остварене добити других правних лица у претходне три године, те о структури групе којој оснивач припада, односно других података на основу којих се може оправдано очекивати да ће то лице дугорочно позитивно утицати на пословање даваоца лизинга. 
	</p>
	<p>Финансијско стање оснивача оцењује се задовољавајућим:</p>
	<p>1) ако је оснивач банка или међународна финансијска организација која је, према последњем рангирању које је извршио Fitch, рангирана према индивидуалном рејтингу с најмање C или које је извршио Moody’s рангирана према рејтингу финансијске снаге с најмање C, као и које су извршили Standard&amp;Poor’s или Fitch рангирана према дугорочном кредитном рејтингу с најмање ВВВ, односно које је извршио Moody’s рангирана према рејтингу емитента с најмање Ваа3), или</p>
	<p>2) ако су ликвидност и солвентност оснивача, као и реално расположиви извори његовог финансирања, одговарајући за обезбеђивање адекватне подршке пословању даваоца лизинга и дугорочно позитиван утицај на његово пословање, посебно што се тиче могућности обезбеђења додатног капитала.</p>
	<p>Предложени програм рада даваоца лизинга за период од три године је адекватан ако садржи међусобно усклађене податке о очекиваним изворима финансирања, планираним изворима средстава за докапитализацију, циљној групи прималаца лизинга и структури предмета лизинга који ће бити пласирани у том периоду, ако су ти подаци усклађени с подацима из пројекције биланса стања и биланса успеха за годину у којој се давалац лизинга оснива и ако се из свих наведених података може оправдано претпоставити да ће пословање даваоца лизинга бити сигурно и стабилно. 
	</p>
	<p>Транспарентност структуре групе којој припадају оснивачи цени се на основу података о члановима и врсти пословних активности те групе, о међусобној повезаности тих чланова по основу власништва и управљачких односа и о свим лицима која имају преко 50% учешћа у овој групи, на основу извештаја о ревизији консолидованих финансијских извештаја те групе за претходне две године, као и консолидованих финансијских извештаја за најмање један период текуће године.</p>
	<p>Стручне квалификације и професионални квалитети, односно пословна репутација лица предложених за чланове управног, односно извршног одбора даваоца лизинга утврђују се и цене у складу са одредбама тачке 10. ове одлуке.</p>
	<p class="v2-clan-left-1">Народна банка Србије даваоцу лизинга одузима 
	дозволу кад он престане да испуњава услове потребне за издавање дозволе 
	прописане овом одлуком.</p>
	<p><span class="hide-change">*Службени гласник РС, број 29/2018</span></p>
	<p class="clan">III. ДАВАЊЕ САГЛАСНОСТИ ЗА СТИЦАЊЕ ВЛАСНИШТВА НАД УДЕЛИМА/АКЦИЈАМА ДАВАОЦА ЛИЗИНГА</p>
	<p class="bold">Захтев за давање сагласности за стицање власништва над уделима/акцијама даваоца лизинга</p>
	<p>5. Ниједно лице не може стећи директно или индиректно власништво над уделима/акцијама даваоца лизинга које власнику тих удела/акција омогућава 10% и више управљачких права у овом даваоцу без решења Народне банке Србије којим се даје сагласност за стицање удела/акција које стицаоцу омогућава 10% и више управљачких права у том даваоцу (у даљем тексту: сагласност за стицање).</p>
	<p>Решење из става 1. ове тачке Народна банка Србије доноси на захтев потенцијалног стицаоца (у даљем тексту: стицалац) или лица које је стицалац овластио да у његово име и за његов рачун поднесе овај захтев. 
	</p>
	<p class="v2-clan-left-1">Захтев из става 2. ове тачке садржи податке о:</p>
	<p class="v2-clan-left-1">1) идентитету стицаоца; </p>
	<p class="v2-clan-left-1">2) пословном имену и седишту даваоца лизинга у 
	коме стицалац жели да стекне власништво;</p>
	<p class="v2-clan-left-1">3) идентитету стварног власника стицаоца;</p>
	<p class="v2-clan-left-1">4) идентитету сарадника стицаоца;</p>
	<p class="v2-clan-left-1">5) проценту власништва које стицалац намерава да 
	стекне;</p>
	<p class="v2-clan-left-1">6) податке о лицу овлашћеном за подношење тог 
	захтева.</p>
	<p>Ако је стицалац банка са седиштем у Републици Србији која стиче 20% и више управљачких права у даваоцу лизинга, у захтеву из става 2. ове тачке наводе се број и датум решења којим је Народна банка Србије тој банци дала сагласност за стицање власништва над уделима/акцијама у том даваоцу лизинга, у складу с прописом којим се уређује давање сагласности за оснивање или стицање подређеног друштва банке.</p>
	<p class="v2-clan-left-1">Подацима о идентитету стицаоца из става 3. одредба 
	под 1) и стварног власника стицаоца и сарадника стицаоца из става 3. одредбе 
	под 3) и 4) ове тачке сматрају се подаци из тачке 2. ст. 4, 5, 7. и 9. ове 
	одлуке прописани за оснивача, стварног власника и сарадника оснивача.</p>
	<p>Захтев из ове тачке мора бити датиран и уредно оверен.</p>
	<p><span class="hide-change">*Службени гласник РС, број 29/2018</span></p>
	<p class="bold">Документација која се подноси уз захтев за давање сагласности за стицање</p>
	<p>6. <span class="v2-clan-left-1">Уз захтев за давање сагласности за 
	стицање власништва над уделима/акцијама даваоца лизинга које стицаоцу 
	омогућавају 10% и више управљачких права достављају се:</span></p>
	<p class="v2-clan-left-1">1) подаци о стицаоцима, стварним власницима и 
	сарадницима стицалаца, укључујући и податке о групи друштава којој стицалац 
	припада (за стицаоца – правно лице);</p>
	<p class="v2-clan-left-1">2) изјава стицаоца о износу улога у 
	уделима/акцијама које намерава да стекне;</p>
	<p class="v2-clan-left-1">3) изјава стицаоца о пореклу средстава која 
	намерава да уложи у уделе/акције даваоца лизинга, с документацијом којом се 
	доказују наводи из те изјаве;</p>
	<p class="v2-clan-left-1">4) план активности стицаоца за период од најмање 
	три године, који нарочито садржи детаљан план развоја даваоца лизинга 
	(утицај на управљање и организацију даваоца лизинга, промене у управљању 
	ризицима, унутрашњим контролама и информационом систему и др.) за стицаоца 
	удела/акција у даваоцу лизинга који намерава да стекне власништво које му 
	омогућава више од 50% управљачких права; </p>
	<p class="v2-clan-left-1">5) подаци из евиденција надлежних органа којима се 
	доказује да стицалац и лица у којима је стицалац имао власничка права, у 
	којима је обављао функцију члана органа управљања/надзора, односно која је 
	представљао и/или заступао, те његов стварни власник и сарадник – нису 
	правноснажно осуђивани за кривично дело из тачке 4. став 5. ове одлуке и да 
	се против ових лица не води ни кривични нити други судски поступак за 
	кажњиво дело из тог става;</p>
	<p class="v2-clan-left-1">6) друга документација по захтеву Народне банке 
	Србије.</p>
	<p>Изузетно од става 1. ове тачке, ако је стицалац банка која има дозволу за рад Народне банке Србије, уз захтев за давање сагласности за стицање не прилажу се документација и подаци о стицаоцу, ни о групи друштава којој стицалац припада.</p>
	<p><span class="hide-change"><em>Брисан је ранији став 3. (види тачку 5. 
	Одлуке - 29/2018-100)</em></span></p>
	<p class="v2-clan-left-1">Документацијом и подацима о стицаоцу, групи 
	друштава којој стицалац припада и висини удела/акција које стицалац намерава 
	да стекне у даваоцу лизинга сматрају се документација и подаци који су 
	тачком 3. ове одлуке прописани за осниваче.</p>
	<p><span class="hide-change">*Службени гласник РС, број 29/2018</span></p>
	<p class="bold">Услови за давање сагласности за стицање</p>
	<p>7. У поступку решавања по захтеву за давање сагласности за стицање, Народна банка Србије донеће решење којим се даје сагласност за стицање ако су испуњени следећи услови: 
	</p>
	<p>1) да је уз захтев поднета документација прописана тачком 6. ове одлуке; 
	</p>
	<p>2) да стицалац, односно лице које му обезбеђује средства за куповину удела/акција у даваоцу лизинга има добру пословну репутацију, као и финансијско стање које је одговарајуће за обезбеђивање адекватне подршке пословању даваоца лизинга;</p>
	<p>3) да се структура групе којој стицалац припада може оценити транспарентном; 
	</p>
	<p>4) да средства којима стицалац намерава да купи уделе/акције у даваоцу лизинга потичу из легалних извора.</p>
	<p class="v2-clan-left-1">Пословна репутација стицаоца, односно лица које му 
	обезбеђује средства за куповину удела/акција у даваоцу лизинга, његово 
	финансијско стање, као и транспарентност групе којој стицалац припада, 
	оцењују се на начин који је тачком 4. ове одлуке прописан за осниваче.</p>
	<p>Порекло средстава којима се купују удели/акције у даваоцу лизинга оцењује се на основу изјаве стицаоца о пореклу тих средстава и документације којом се доказују наводи из те изјаве.</p>
	<p class="v2-clan-left-1">Лицу које је престало да испуњава услове на основу 
	којих је добило сагласност из става 1. ове тачке – Народна банка Србије 
	наложиће решењем да то власништво отуђи и забраниће му да у даваоцу лизинга 
	остварује управљачка права.</p>
	<p><span class="hide-change">*Службени гласник РС, број 29/2018</span></p>
	<p class="clan">IV. ДАВАЊЕ САГЛАСНОСТИ НА ИМЕНОВАЊЕ ЧЛАНОВА УПРАВНОГ И ИЗВРШНОГ ОДБОРА ДАВАОЦА ЛИЗИНГА</p>
	<p class="bold">Захтев за давање сагласности на именовање чланова управног и извршног одбора даваоца лизинга</p>
	<p>8. Давалац лизинга је дужан да Народној банци Србије поднесе захтев за давање сагласности на именовање чланова управног, односно извршног одбора даваоца лизинга (у даљем тексту: сагласност на именовање) у року од седам дана од дана утврђивања предлога одлуке о том именовању.</p>
	<p class="v2-clan-left-1">Захтев за давање сагласности на именовање садржи 
	податке о пословном имену и седишту даваоца лизинга, о идентитету 
	предложених чланова управног/извршног одбора даваоца лизинга и њихових 
	сарадника у смислу тачке 2. став 5. ове одлуке, о броју и датуму предлога 
	одлуке надлежног органа даваоца лизинга о именовању члана управног/извршног 
	одбора, као и о лицу које је давалац лизинга овластио да у његово име и за 
	његов рачун поднесе захтев за давање сагласности на именовање, те о броју и 
	датуму тог овлашћења.</p>
	<p class="v2-clan-left-1">Подацима о идентитету предложеног члана 
	управног/извршног одбора даваоца лизинга и његовог сарадника из става 1. ове 
	тачке сматрају се њихово име и презиме, адреса пребивалишта и јединствени 
	матични број грађана (за држављане Републике Србије), односно земља издавања 
	и број пасоша (за стране држављане).</p>
	<p>Захтев за давање сагласности на именовање мора бити датиран и уредно оверен.</p>
	<p>Изузетно од става 1. овог члана, решење којим даје сагласност на именовање првих чланова управног/извршног одбора даваоца лизинга Народна банка Србије доноси на захтев оснивача тог даваоца, у поступку одлучивања по захтеву за издавање дозволе.</p>
	<p><span class="hide-change">*Службени гласник РС, број 29/2018</span></p>
	<p class="bold">Документација која се подноси уз захтев за давање сагласности на именовање 
	</p>
	<p>9. Уз захтев за давање сагласности на именовање, давалац лизинга подноси следећу документацију:</p>
	<p>1) предлог одлуке надлежног органа даваоца лизинга о именовању члана управног/извршног одбора, уз доказе да ли то лице има директно или индиректно власништво у овом даваоцу или у члану групе друштава којој тај давалац припада;</p>
	<p>2) оверену копију личне карте (за држављане Републике Србије), односно пасоша (за стране држављане) лица које је предложено за члана управног/извршног одбора даваоца лизинга (у даљем тексту: предложено лице);</p>
	<p>3) доказ да предложено лице има потребне стручне квалификације;</p>
	<p>4) доказ да предложно лице има две године радног искуства на руководећем положају у финансијском сектору или три године радног искуства на руководећем положају у привредном друштву, односно четири годинe ради искуства у области финансија;</p>
	<p>5) пословну биографију предложеног лица; </p>
	<p class="v2-clan-left-1">6) податке из евиденција надлежних органа којима 
	се доказује да предложено лице није правноснажно безусловно осуђивано за 
	кривично дело на казну затвора; да није кажњавано за кривична и друга 
	кажњива дела која га чине неподобним; да се против њега не води ни кривични 
	нити други судски поступак који би могао бити окончан правноснажном пресудом 
	којом се оно оглашава кривим за дело чије извршење га чини неподобним; да му 
	није изречена мера забране обављања делатности, позива, дужности и одређених 
	послова;</p>
	<p class="v2-clan-left-1">6а) доказ о неосуђиваности сарадника предложеног 
	лица за кривична дела;</p>
	<p>7) изјаву предложеног лица да, на дан покретања стечајног поступка, односно одузимања дозволе за рад или шест месеци пре тог дана, није било овлашћено за представљање и заступање, односно да није било члан органа управљања и/или надзора привредног друштва чија је претежна делатност финансијско посредовање у смислу прописа којима се уређује класификација делатности и против кога је покренут стечајни поступак или му је одузета дозвола за рад а од одузимања те дозволе до подношења захтева није прошло више од три године;</p>
	<p>8) препоруку са образложеним мишљењем о стручности и способностима предложеног лица;</p>
	<p>9) другу документацију по захтеву Народне банке Србије.</p>
	<p class="v2-clan-left-1">Ако из оправданих разлога не може прибавити доказе 
	о неосуђиваности из става 1. одредба под 6а) ове тачке, давалац лизинга може 
	доставити и изјаву предложених лица дату под материјалном и кривичном 
	одговорношћу да њихови сарадници нису осуђивани. Народна банка Србије може у 
	било ком тренутку затражити од даваоца лизинга да јој достави доказе о 
	неосуђиваности тих лица или непосредно од надлежног органа затражити те 
	доказе. </p>
	<p class="v2-clan-left-1">Кривичним и другим кажњивим делима из става 1. 
	одредбе под 6) и 6а) ове тачке која извршиоца чине неподобним и због којих 
	Народна банка Србије пословну репутацију тог лица не може оценити позитивно, 
	сматрају се нарочито: </p>
	<p class="v2-clan-left-1">1) кривична дела против рада, привреде, имовине, 
	правног саобраћаја, јавног реда, службене дужности, уставног уређења и 
	безбедности или правосуђа, кривична дела прања новца или финансирања 
	тероризма или кривична дела за која је изречена безусловна казна затвора или 
	друга слична или упоредива кривична дела у складу с прописима стране државе;</p>
	<p class="v2-clan-left-1">2) кажњиво дело које је учињено у последњих десет 
	година и представља тежу повреду, односно понављање повреде прописа којим се 
	уређује спречавање прања новца и финансирања тероризма.</p>
	<p>Доказом о потребним стручним квалификацијама предложеног лица сматра се оригинал или оверена фотокопија дипломе о завршеном првом степену високог образовања на основним академским студијама у трајању од најмање три године, коју је издала високошколска установа у земљи или иностранству. Ако је ову диплому издала високошколска установа у иностранству, Народна банка Србије може тражити решење домаће самосталне високошколске установе којим је та установа, у смислу закона којим се уређује високо образовање, имаоцу ове дипломе признала, ради запошљавања, завршен први степен високог образовања у трајању од најмање три године.</p>
	<p>Доказом о потребном радном искуству, односно о искуству на руководећем положају предложеног лица сматра се документ (пословна биографија, уговор о раду, решење о распоређивању на одговарајуће послове, препорука и др.) на основу ког се може утврдити да је предложено лице: 
	</p>
	<p>1) најмање две године било члан органа управљања лица у финансијском сектору или је руководило његовим пословима или је обављало саветодавне делатности у органу управљања тог лица;</p>
	<p>2) најмање три године било члан органа управљања у привредном друштву које се бави финансијским пословањем;</p>
	<p>3) најмање четири године обављало послове у области финансија.</p>
	<p>Пословном биографијом предложеног лица сматра се документ који садржи податке о његовим стручним квалификацијама и претходном радном искуству, односно ангажовању и који је уредно оверен потписом предложеног лица.</p>
	<p>Препоруком са образложеним мишљењем о стручности и способности предложеног лица сматра се изјава најмање два лица из области финансија која су својим успешним радом у овој области стекла професионални и лични углед, при чему то не могу бити чланови органа управљања даваоца лизинга за чији је управни/извршни одбор ово лице предложено, али могу бити чланови органа управљања другог даваоца лизинга, лица која руководе (или су руководила) другим лицем у финансијском сектору, научни радници, универзитетски професори, лица која руководе (или су руководила) органима у чијој је надлежности надзор над финансијским сектором, а која су својим личним и професионалним контактима стекла уверење о стручности, способностима и моралним квалитетима предложеног лица.</p>
	<p><span class="hide-change">*Службени гласник РС, број 29/2018</span></p>
	<p class="bold">Услови и начин давање сагласности на именовање </p>
	<p>10. У поступку решавања по захтеву за давање сагласности на именовање, Народна банка Србије донеће решење којим се даје сагласност на именовање ако је уз захтев поднета сва прописана документација и ако се из те документације и друге документације којом Народна банка Србије располаже утврди да предложено лице има добру пословну репутацију, као и лични и професионални интегритет, стручне квалификације и способност да управља даваоцем лизинга.</p>
	<p>Давалац лизинга је дужан да Народној банци Србије достави одлуку о именовању члана управног/извршног одбора у року од седам дана од дана доношења те одлуке.</p>
	<p>Давалац лизинга је дужан да Народну банку Србије обавести о разрешењу или оставци члана управног/извршног одбора у року од седам дана од дана разрешења/оставке и да наведе разлоге за то.</p>
	<p class="v2-clan-left-1">Народна банка Србије затражиће од надлежног органа 
	даваоца лизинга да разреши члана управног/извршног одбора ако, после 
	доношења решења из става 1. ове тачке, том лицу или његовом сараднику буде 
	изречена правноснажна пресуда због учињеног кажњивог дела из тачке 9. став 
	3. ове одлуке.</p>
	<p><span class="hide-change">*Службени гласник РС, број 29/2018</span></p>
	<p>11. Уз захтев за давање сагласности на поновно именовање члана управног/извршног одбора даваоца лизинга (реизбор) – давалац лизинга подноси следећу документацију:</p>
	<p>1) предлог одлуке надлежног органа даваоца лизинга о поновном именовању;</p>
	<p>2) уверење надлежног органа из тачке 9. став 1. одредба под 6) ове одлуке које није старије од шест месеци;</p>
	<p>3) другу документацију по захтеву Народне банке Србије.</p>
	<p>На основу документације којом располаже и документације из става 1. одредбе под 2) и 3) ове тачке, Народна банка Србије оцењује испуњеност услова за давање сагласности на одлуку о поновном именовању члана управног/извршног одбора даваоца лизинга.</p>
	<p>Давалац лизинга је дужан да захтев из става 1. ове тачке достави Народној банци Србије у року од седам дана од дана доношења предлога одлуке о реизбору, а најкасније 30 дана пре дана истека мандата лица из тог става, како би се благовремено обезбедила сагласност на поновно именовање овог лица, односно обезбедио континуитет у раду управног/извршног одбора даваоца лизинга.</p>
	<p class="clan">V. ДОСТАВЉАЊЕ ПРОПИСАНЕ ДОКУМЕНТАЦИЈЕ И ПОТРЕБНИХ ДОКАЗА</p>
	<p>12. Прописана документација која се доставља у складу са овом одлуком доставља се у оригиналу или у овереној копији. 
	</p>
	<p>Документација из става 1. ове тачке мора бити на српском језику, а ако је на страном језику – уз оригинал или оверену копију документа доставља се и њихов превод на српски језик, који је оверио судски тумач.</p>
	<p>13. Подносиоци захтева из ове одлуке дужни су да, поред документације прописане том одлуком, Народној банци Србије доставе потврду банке о извршеном плаћању накнаде у складу са одлуком којом се утврђује јединствена тарифа по којој Народна банка Србије наплаћује накнаде за извршене услуге, као и потврду банке о извршеном плаћању републичке административне таксе у складу с прописима којима се уређује плаћање те таксе.</p>
	<p>14. Уредно овереним захтевом правног лица, у смислу ове одлуке, сматра се захтев оверен потписом овлашћеног лица у правном лицу и печатом правног лица, осим када је подносилац овог захтева правно лице са седиштем у земљи у којој овера печатом није прописом утврђена као обавеза.</p>
	<p>Уредно овереним захтевом физичког лица или лица овлашћеног да га заступа, у смислу ове одлуке, сматра се захтев оверен потписом тог физичког лица.</p>
	<p>15. Давалац лизинга је дужан да агенцији надлежној за вођење привредног регистра поднесе регистрациону пријаву о свим променама за које је потребна сагласност Народне банке Србије у складу са Законом и овом одлуком, као и да доказе о томе достави Народној банци Србије.</p>
	<p class="clan">VI. ЗАВРШНЕ ОДРЕДБЕ</p>
	<p>16. Даном ступања на снагу ове одлуке престаје да важи Одлука о спровођењу одредаба Закона о финансијском лизингу које се односе на издавање дозвола и давање сагласности Народне банке Србије („Службени гласник РС”, бр. 81/2005 и 60/2007).</p>
	<p>17. Ова одлука ступа на снагу осмог дана од дана објављивања у „Службеном гласнику Републике Србије”.</p>
	<p class="potpis" style="line-height: 150%; margin-top: 0">ИО НБС број 82</p>
	<p class="potpis" style="line-height: 150%; margin-top: 0">У Београду, 11. новембра 2011. године</p>
	<p class="potpis" style="line-height: 150%; margin-top: 0">Председавајући</p>
	<p class="potpis" style="line-height: 150%; margin-top: 0">Извршног одбора Народне банке Србије</p>
	<p class="potpis" style="line-height: 150%; margin-top: 0">гувернер</p>
	<p class="potpis" style="line-height: 150%; margin-top: 0">Народне банке Србије,</p>
	<p class="potpis" style="line-height: 150%; margin-top: 0">
	<span class="bold">Дејан Шошкић,</span> с.р.</p>
	<p class="potpis" style="line-height: 150%; margin-top: 0">
	&nbsp;</p>
	<p class="bold" style="line-height: 150%; margin-top: 0">
	ОДРЕДБЕ КОЈЕ НИСЋУ УНЕТЕ У "ПРЕЧИШЋЕН ТЕКСТ" ОДЛУКЕ</p>
	<p class="auto-style1">
	<em>Одлука о изменама и допунама Одлуке о спровођењу одредаба Закона о 
	финансијском лизингу које се односе на издавање дозвола и давање сагласности 
	Народне банке Србије: "Службени гласник РС", број 29/2018-100</em></p>
	<p class="Basic-Paragraph"><strong>10. Поступци започети до дана ступања на 
	снагу ове одлуке окончаће се у складу са одредбама Одлуке о спровођењу 
	одредаба Закона о финансијском лизингу које се односе на издавање дозвола и 
	давање сагласности Народне банке Србије („Службени гласник РС”, број 85/11).</strong></p>
	<p class="Basic-Paragraph"><strong>11. Ова одлука објављује се у „Службеном 
	гласнику Републике Србије” и ступа на снагу 1. јуна 2018. године.</strong></p>
	<p class="potpis"></p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p class="broj">2170</p>
				<p>На основу члана 112. став 1. тачка 3. и члана 127. став 1. Устава Републике Србије („Службени гласник РС”, број 98/06), члана 18. и члана 24. став 3. Закона о председнику Републике („Службени гласник РС”, број 111/07), а после саслушаног мишљења представника изабраних изборних листа, доносим</p>
				<p class="odluka-zakon">ОДЛУКУ</p>
				<p class="naslov">о предлогу кандидата за председника Владе Републике Србије</p>
				<p>1. Предлажем Народној скупштини Републике Србије госпођу Ану Брнабић као кандидата за председника Владе Републике Србије.</p>
				<p>2. Одлуку доставити Народној скупштини Републике Србије.</p>
				<p>3. Ова одлука ступа на снагу даном објављивања у „Службеном гласнику Републике Србије”. </p>
				<p class="spacija"><span class="bold">Образложење</span></p>
				<p>Сматрам да госпођа Ана Брнабић поседује стручне и личне квалитете за обављање функције председника Владе, а уверила ме је да може да обезбеди избор Владе.</p>
				<p>Указујем своје поверење госпођи Брнабић, имајући у виду да је у претходном периоду вредно и напорно радила чиме је доказала да је способна да одговори свим изазовима које са собом носи одговорна и захтевна функција председника Владе. </p>
				<p>Циљ је да нови председник Владе Републике Србије својим радом и енергијом настави да чини велике, важне и добре ствари за нашу земљу, спроводи даље реформе реалног и јавног сектора што ће обезбедити побољшање општег пословног и инвестиционог амбијента, убрзати пут Србије ка европском стандарду, а све у циљу боље будућности свих грађана Републике Србије.</p>
				<p class="potpis">КПРС број 74</p>
				<p class="potpis">У Београду, 15. јуна 2017. године</p>
				<p class="potpis">Председник Републике,</p>
				<p class="potpis"><span class="bold">Александар Вучић, </span>с.р.</p>
	</div>


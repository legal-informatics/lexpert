


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p>&nbsp;</p>
	<p>&nbsp;</p>
	<p class="redakcijskipreciscentekst">Редакцијски пречишћен текст</p>
	<p>На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 74/12 – исправка УС, 7/14 – УС и 44/14),</p>
	<p>Влада доноси</p>
	<p class="odluka-zakon">ОДЛУКУ</p>
	<p class="odluka-zakon">о образовању Савета за права детета</p>
	<p class="centar">"Службени гласник РС", број 3 од 12. јануара 2018, 12 од 
	22. фебруара 2019.</p>
	<p>1. Овом одлуком образује се Савет за права детета (у даљем тексту: Савет).</p>
	<p>2. У Савет се именују:</p>
	<p>– за председника:</p>
	<p>проф. др Славица Ђукић Дејановић, министар без портфеља задужен за демографију и популациону политику;</p>
	<p>– за секретара:</p>
	<p>Данијела Чукић Влаховић, самостални саветник у Министарству за рад, запошљавање, борачка и социјална питања;</p>
	<p>– за чланове:</p>
	<p>– проф. др Зорана Михајловић, потпредседник Владе и министар грађевинарства, саобраћаја и инфраструктуре; 
	</p>
	<p>– Ненад Нерић, државни секретар у Министарству за рад, запошљавање, борачка и социјална питања; 
	</p>
	<p>– Анамарија Вичек, државни секретар у Министарству просвете, науке и технолошког развоја;</p>
	<p>– др Сузана Пауновић, в.д. директора Канцеларијe за људска и мањинска права;</p>
	<p>– Ивана Антић, в.д. помоћника министра државне управе и локалне самоуправе;</p>
	<p>– Снежана Клашња, помоћник министра омладине и спорта;</p>
	<p>– Александра Степановић, начелник у Министарству правде;</p>
	<p>– Александра Ђорђевић, саветник у Министарству културе и информисања;</p>
	<p>– Снежана Пантић Аксентијевић, самостални саветник у Министарству здравља;</p>
	<p>– Снежана Недељковић, виши саветник у Министарству финансија;</p>
	<p>– Оливера Зечевић, полицијски саветник у Министарству унутрашњих послова;</p>
	<p>– Владица Јанковић, администратор DevInfo базе, Републички завод за статистику;</p>
	<p>– проф. др Невенка Жегарац, Факултет политичких наука, Универзитет у Београду;</p>
	<p>– проф. др Ивана Крстић, Правни факултет, Универзитет у Београду;</p>
	<p>– доц. др Александра Грбовић, Факултет за специјалну едукацију и рехабилитацију, Универзитет у Београду;</p>
	<p>– Божидар Дакић, в.д. директора Републичког завода за социјалну заштиту;</p>
	<p>– др Ивана Стевановић, председник Центра за права детета;</p>
	<p>– проф. др Вероника Ишпановић, дечји неуропсихијатар, Београд;</p>
	<p>– Светлана Влаховић, Савез друштава за помоћ ментално недовољно развијеним особама, Београд;</p>
	<p>– Јасмина Миковић, председник Управног одбора Мреже организација за децу Србије.</p>
	<p>3. Задаци Савета су да:</p>
	<p>– подноси Влади иницијативе, предлоге, мишљења и анализе које се односе на остваривање права детета у Републици Србији; 
	</p>
	<p>– прати примену прописа у области остваривања права детета и даје иницијативе за њихове измене;</p>
	<p>– прати примену Националног плана акције за децу (у даљем тексту: НПА), прикупља податке од надлежних министарстава, организација и установа о његовој реализацији и прати усклађеност других стратешких докумената са НПА;</p>
	<p>– прати примену Стратегије за превенцију и заштиту деце од насиља;</p>
	<p>– пружа подршку развоју и ширењу мреже локалних планова акције за децу и сарађује са органима јединица локалне самоуправе у тој области; 
	</p>
	<p>– прати стање у области заштите права деце у уличној ситуацији и координира праћење спровођења националних одредаба за спречавање злоупотребе дечјег рада;</p>
	<p>– унапређује међуресорни и мултидисциплинарни приступ у промоцији, превенцији и заштити права детета и вођење база података у тој области; 
	</p>
	<p>– сарађује са научним установама, стручним и другим удружењима и прибавља мишљења о проблемима у остваривању права детета; 
	</p>
	<p>– прати примену преузетих међународних обавеза у области права детета и сарађује са Одбором за права детета Народне скупштине као и одговарајућим владиним телом за праћење препорука УН тела; 
	</p>
	<p>– објављује на сајту Савета и презентује на стручним и јавним скуповима, као и у штампаним и електронским медијима, препоруке надзорних тела Уједињених нација и Савета Европе;</p>
	<p>– разматра и друга питања од значаја за остваривање права детета.</p>
	<p>4. Савет доставља извештај о раду надлежном одбору и Влади најмање два пута годишње.</p>
	<p>5. Стручну и административнотехничку потпору 
	Савету пружа Министарство за рад, запошљавање, борачка и социјална питања 
	<span class="v2-clan-left-1">и 
	Кабинет министра без портфеља задуженог за демографију и популациону 
	политику</span>.</p>
	<p><span class="hide-change">*Службени гласник РС, број 12/2019</span></p>
	<p>6. Даном ступања на снагу ове одлуке престаје да важи Одлука о образовању Савета за права детета („Службени гласник РС”, број 10/14).</p>
	<p>7. Ова одлука ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p>&nbsp;</p>
	<p>&nbsp;</p>
	<p class="potpis">05 број 02-13163/2017</p>
	<p class="potpis">У Београду, 11. јануара 2018. године</p>
	<p class="potpis"><span class="bold">Влада</span></p>
	<p class="potpis">Председник,</p>
	<p class="potpis"><span class="bold">Ана Брнабић, </span>с.р.</p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 18. став 1. тачка 3. Закона о Народној банци Србије („Службени гласник РС”, бр. 72/2003, 55/2004, 85/2005 – др. закон, 44/2010, 76/2012 и 106/2012) и члана 92. став 5. Закона о банкама („Службени гласник РС”, бр. 107/2005 и 91/2010),</p>
	<p>Гувернер Народне банке Србије доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ОДЛУКУ</p>
	<p class="naslov" style="line-height: 150%; margin-top: 0">о ближим условима и начину давања и одузимања сагласности за отварање представништва стране банке у Републици Србији</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 114 од 4. 
	децембра 2012.</span></p>
	<p class="naslov" style="line-height: 150%; margin-top: 0">&nbsp;</p>
	<p>1. Овом одлуком прописују се ближи услови и начин давања страној банци сагласности Народне банке Србије за отварање представништва у Републици Србији (у даљем тексту: сагласност), као и услови и начин одузимања сагласности.</p>
	<p>2. Страна банка која отвара представништво у Републици Србији (у даљем тексту: страна банка) подноси Народној банци Србије писмени захтев за добијање сагласности.</p>
	<p>Захтев из става 1. ове тачке садржи:</p>
	<p>– назив, седиште и адресу стране банке;</p>
	<p>– назив, седиште и адресу представништва које се отвара;</p>
	<p>– податке о лицу одговорном за рад представништва које се отвара и податке о броју лица која ће бити запослена у том представништву.</p>
	<p>Уз захтев из става 1. ове тачке, страна банка доставља Народној банци Србије:</p>
	<p>1) потврду регулаторног тела државе порекла да има дозволу за рад и потребно овлашћење за отварање представништва у Републици Србији или доказ да такво овлашћење није потребно према прописима те државе;</p>
	<p>2) податке о свом називу, правном статусу и седишту;</p>
	<p>3) копију свог оснивачког акта;</p>
	<p>4) податке о свом финансијском стању (финансијски извештај са мишљењем овлашћеног ревизора за претходну пословну годину);</p>
	<p>5) одлуку свог надлежног органа о отварању представништва;</p>
	<p>6) одлуку о именовању лица одговорног за рад представништва и овлашћење за то лице;</p>
	<p>7) податке о пословном имену и седишту представништва;</p>
	<p>8) предлог активности и програм рада представништва;</p>
	<p>9) податке о руководству представништва, с биографијом лица одговорног за његов рад;</p>
	<p>10) оверену изјаву којом потврђује да преузима обавезе које проистекну из пословања њеног представништва.</p>
	<p>Документација из става 3. ове тачке доставља се у оригиналу или овереној копији, а ако је на страном језику – уз копију се доставља и превод сваког документа, који је оверио судски тумач.</p>
	<p>3. О захтеву из тачке 2. ове одлуке, Народна банка Србије доноси решење – у року од 30 дана од дана подношења уредног захтева.</p>
	<p>Решење из става 1. ове тачке је коначно.</p>
	<p>4. Страна банкa подноси пријаву за упис свог представништва у Регистар привредних субјеката – у року од 30 дана од дана добијања сагласности.</p>
	<p>Представништво стране банке дужно је да решење о упису у Регистар привредних субјеката достави Народној банци Србије у року од пет дана од дана пријема тог решења.</p>
	<p>Представништво стране банке дужно је да одобрење за привремени боравак или стално настањење у Републици Србији за страно физичко лице одговорно за рад представништва достави Народној банци Србије у року од пет дана од дана прибављања тог одобрења од надлежног органа. 
	</p>
	<p>5. Представништво стране банке дужно је да Народној банци Србије поднесе извештај о раду у протеклој години, и то до 31. марта текуће године, као и да је без одлагања обавести о свим променама значајним за рад представништва.</p>
	<p>6. Народна банка Србије одузеће страној банци дату сагласност:</p>
	<p>1) ако страној банци у држави порекла престане да важи дозвола за рад, о чему је представништво стране банке дужно да без одлагања обавести Народну банку Србије;</p>
	<p>2) кад утврди да представништво стране банке обавља послове које, према прописима, не може обављати;</p>
	<p>3) ако страна банка поднесе органу надлежном за регистрацију привредних субјеката захтев за брисање представништва из Регистра привредних субјеката, о чему је дужна да обавести Народну банку Србије без одлагања, а најкасније у року од пет дана од дана подношења тог захтева.</p>
	<p>7. У случајевима из тачке 6. ове одлуке, Народна банка Србије ће страној банци решењем одузети дату сагласност.</p>
	<p>Решење из става 1. ове тачке је коначно.</p>
	<p>О доношењу решења из ове тачке Народна банка Србије обавештава орган надлежан за регистрацију привредних субјеката, ради брисања представништва стране банке из Регистра привредних субјеката. 
	</p>
	<p>8. Даном ступања на снагу ове одлуке престаје да важи Одлука о ближим условима и начину давања и одузимања сагласности за отварање представништва стране банке у Републици Србији („Службени гласник РС”, број 53/2006).</p>
	<p>9. Ова одлука ступа на снагу наредног дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">О. број 16</p>
	<p class="potpis" style="line-height: 150%; margin-top: 0">У Београду, 3. децембра 2012. године</p>
	<p class="potpis" style="line-height: 150%; margin-top: 0">Гувернер</p>
	<p class="potpis" style="line-height: 150%; margin-top: 0">Народне банке Србије,</p>
	<p class="potpis" style="line-height: 150%; margin-top: 0">др 
	<span class="bold">Јоргованка Табаковић,</span> с.р.</p>


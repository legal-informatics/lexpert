


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p class="broj">&nbsp;</p>
				<p>На основу члана 33. ст 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), </p>
				<p>Влада доноси</p>
				<p>&nbsp;</p>
				<p class="odluka-zakon">ОДЛУКУ</p>
				<p class="naslov">о образовању Националног одбора за инвестиције </p>
				<p class="naslov"><span style="font-weight: 400">"Службени 
				гласник РС", број 122 од 7. новембра 2014.</span></p>
				<p class="naslov">&nbsp;</p>
				<p>1. Образује се Национални одбор за инвестиције (у даљем тексту: Одбор). </p>
				<p>2. Задатак Одбора је да стручно усмерава и прати послове од значаја за припрему и спровођење инвестиционих пројеката из области инфраструктуре, а нарочито: </p>
				<p>1) промовише систематско планирање инвестиција у инфраструктуру и осигурава усклађеност између различитих извора финансирања (буџет, кредити и бесповратна средства) у фазама припреме и имплементације пројеката. Координира активности које се заснивају на Јединственом прегледу приоритетних инфраструктурних пројеката успостављеном у складу са Методологијом за селекцију и приоритизацију инфраструктурних пројеката,</p>
				<p>2) представља развојним партнерима планове за реализацију пројеката са Јединственог прегледа приоритетних инфраструктурних пројеката, и разматра предлоге и ставове развојних партнера у вези са тим пројектима, а посебно могућности финансијске подршке за припрему и/или спровођење пројеката,</p>
				<p>3) разматра питања која су значајна за развој инфраструктуре Републике Србије.</p>
				<p>4) доноси закључке и препоруке који се односе на питања из надлежности Одбора.</p>
				<p>3. Одбор има два ко-председавајућа и чланове коje именује Влада посебним решењем. Одбор чине:</p>
				<p>1) ко-председавајући:</p>
				<p>– министар надлежан за послове финансија,</p>
				<p>– Национални ИПА координатор (НИПАК) и</p>
				<p>2) чланови: министар надлежан за послове рударства и енергетике, министар надлежан за послове грађевинарства, саобраћаја и инфраструктуре, министар надлежан за послове пољопривреде и заштите животне средине, министар надлежан за послове привреде и министар надлежан за послове државне управе и локалне самоуправе.</p>
				<p>4. Стручне и административно техничке послове Одбора обављаће Канцеларија за европске интеграције. </p>
				<p>5. Одбор доноси Пословник о свом раду на својој првој седници.</p>
				<p>6. Надлежни државни органи дужни су да сарађују са Одбором у питањима из надлежности Одбора, а пре свега у извршењу закључака и препорука Одбора. Састанцима Одбора могу, по позиву, присуствовати и представници других државних органа, органа аутономних покрајина и јединица локалне самоуправе у чији делокруг спадају послови који се односе на планирање и реaлизацију инвестиција у инфраструктуру. </p>
				<p>7. Ова одлука ступа на снагу наредног дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis" style="margin-top: 0">05 број 02-13019/2014-1</p>
				<p class="potpis" style="margin-top: 0">У Београду, 6. новембра 2014. године</p>
				<p class="potpis" style="margin-top: 0"><span class="bold">Влада</span></p>
				<p class="potpis" style="margin-top: 0">Председник,</p>
				<p class="potpis" style="margin-top: 0"><span class="bold">Александар Вучић,</span> с.р.</p>
	</div>


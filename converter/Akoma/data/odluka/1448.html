


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p>На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p class="odluka-zakon">&nbsp; &nbsp;</p>
				<p class="odluka-zakon">ОДЛУКУ </p>
				<p class="naslov">о образовању Радне групе за обезбеђивање услова за преузимање Регистра запослених, изабраних, именованих, постављених и ангажованих лица код корисника јавних средстава од стране Централног регистра обавезног социјалног осигурања</p>
				<p class="auto-style1">"Службени гласник РС", број 88 од 28. 
				октобра 2016.</p>
				<p class="auto-style1">&nbsp; &nbsp;</p>
				<p>1. Образује се Радна група за обезбеђивање услова за преузимање Регистра запослених, изабраних, именованих, постављених и ангажованих лица код корисника јавних средстава од стране Централног регистра обавезног социјалног осигурања (у даљем тексту: Радна група).</p>
				<p>2. Задаци Радне групе јесу:</p>
				<p>– да анализира постојећи законски оквир и предложи промене које је потребно спровести како би се обезбедили услови да Централни регистар обавезног социјалног осигурања (у даљем тексту: ЦРОСО) преузме Регистар запослених, изабраних, именованих, постављених и ангажованих лица код корисника јавних средстава (у даљем тексту: Регистар запослених);</p>
				<p>– дефинише технички процес, временски оквир, људске и материјалне ресурсе, како би се Регистар запослених имплементирао у оквир Јединствене базе података осигураника, осигураних лица и евиденцију обвезника доприноса које води ЦРОСО;</p>
				<p>– формира стручни тим који треба да дефинише садржај и обим података којима треба допунити Регистар запослених, као и да дефинише начин функционисања новог Јединственог информационог система како би подаци могли бити доступни свим министарствима и посебним организацијама за потребе послова из њихове надлежности;</p>
				<p>– сачини извештај о свом раду и достави Влади, у року од три месеца од дана ступања на снагу ове одлуке.</p>
				<p>3. У Радну групу именују се:</p>
				<p>(1) за председника:</p>
				<p>– др Душан Вујовић, министар финансија; </p>
				<p>за заменика председника:</p>
				<p>– Мирјана Ћојбашић, државни секретар у Министарству финансија;</p>
				<p>(2) за чланове и заменике чланова:</p>
				<p>– Милош Поповић, државни секретар у Министарству државне управе и локалне самоуправе, члан;</p>
				<p>– Наталија Павловић Шиниковић, вршилац дужности помоћника министра државне управе и локалне самоуправе, заменик члана;</p>
				<p>– Негован Станковић, државни секретар у Министарству за рад, запошљавање, борачка и социјална питања, члан;</p>
				<p>– Зоран Милошевић, вршилац дужности помоћника министра за рад, запошљавање, борачка и социјална питања, заменик члана;</p>
				<p>– Ференц Вицко, државни секретар у Министарству здравља, члан;</p>
				<p>– Аурелија Бокшан, Министарство здравља, заменик члана;</p>
				<p>– проф. др Ана Ланговић Милићевић, државни секретар у Министарству просвете, науке и технолошког развоја, члан;</p>
				<p>– Гордана Радовановић, виши саветник у Министарству просвете, науке и технолошког развоја, заменик члана;</p>
				<p>– Милорад Ившан, вршилац дужности помоћника директора – координатор Управе за трезор Министарства финансија, члан;</p>
				<p>– Марко Ивезић, помоћник директора Управе за трезор Министарства финансија, заменик члана;</p>
				<p>– Небојша Томић, директор Централног регистра обавезног социјалног осигурања, члан;</p>
				<p>– Душица Шоргић, помоћник директора Централног регистра обавезног социјалног осигурања, заменик члана;</p>
				<p>– Мишко Марковић, Министарство финансија – Пореска управа, члан;</p>
				<p>– Михаило Јовановић, Министарство финансија – Пореска управа, заменик члана.</p>
				<p>4. Радна група може ангажовати стручњаке из различитих области ради извршавања задатака из тачке 2. ове одлуке.</p>
				<p>5. Чланови Радне групе, њихови заменици, као ни ангажовани стручњаци, немају право на накнаду за рад у Радној групи.</p>
				<p>6. Стручну и административно-техничку подршку Радној групи пружа Министарство финансија.</p>
				<p>7. Ова одлука ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">05 број 02-9826/2016</p>
				<p class="potpis">У Београду, 27. октобра 2016. године</p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Александар Вучић,</span> с.р.</p>
	</div>


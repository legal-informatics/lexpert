


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p>&nbsp;</p>
				<p>Ha основу члана 33. ст. 2. и 3. Закона о Влади („Службени гласник PC”, бр. 55/05, 71/05 – исправка, 101/07, 65/08, 16/11, 68/12 – УС и 72/12), члана 22. Пословника Владе („Службени гласник PC”, бр. 61/06 – пречишћен текст, 69/08, 88/09, 33/10, 69/10, 20/11 и 37/11) и Националног акционог плана за примену резолуције 1540 Савета безбедности Уједињених нација о спречавању ширења оружја за масовно уништавање и средстава за њихово преношење (2012 – 2016) („Службени гласник PC”, број 39/12),</p>
				<p>Влада доноси</p>
				<p>&nbsp;</p>
				<p class="odluka-zakon" style="margin-top: 0; margin-bottom: 0">ОДЛУКУ</p>
				<p class="naslov" style="margin-top: 0">о образовању Радне групе за праћење спровођења Националног акционог плана за примену Резолуције 1540 Савета безбедности Уједињених нација о спречавању ширења оружја за масовно уништавање и средстава за њихово преношење (2012 – 2016)</p>
				<p class="MsoNormal" align="center" style="margin-top: 0">
				<span lang="SR-CYRL-RS">„Службени гласник РС“, број 122 од 25. 
				децембра 2012.</span></p>
				<p class="naslov">&nbsp;</p>
				<p>Образује се Радна група за праћење спровођења Националног акционог плана за примену резолуције 1540 Савета безбедности Уједињених нација о спречавању ширења оружја за масовно уништавање и средстава за њихово преношење (2012 – 2016) (у даљем тексту: Радна група 1540).</p>
				<p>1. Задатак Радне групе 1540 је:</p>
				<p>– да у року од тридесет дана од доношења ове одлуке одржи први састанак ради њеног конституисања и усвајања правилника о раду. Прву седницу Радне групе 1540 сазваће Министарство спољних послова;</p>
				<p>– да прати спровођење Националног акционог плана за примену Резолуције 1540 Савета безбедности Уједињених нација о спречавању ширења оружја за масовно уништавање и средстава за њихово преношење (2012 – 2016) (у даљем тексту: НАП 1540), као и испуњавање задатака надлежних државних органа у вези са његовим спровођењем и даје предлоге у циљу правовременог извршавања обавеза;</p>
				<p>– да иницира припрему прегледа годишњег календара активности и циљева које надлежни државни органи треба да реализују у текућој години;</p>
				<p>– да, уколико се за то укаже потреба, предлаже нове мере које треба да се усвоје у циљу свеобухватне и квалитетне примене НАП 1540;</p>
				<p>– да предлаже мере које треба додатно предузети ради унапређења законодавног оквира, процедуре и механизама физичко-техничке заштите у циљу унапређења стандарда из области које обухвата Резолуција 1540 Савета безбедности Уједињених нација;</p>
				<p>– да даје предлоге, мишљења и стручна образложења за унапређење примене Резолуције 1540 Савета безбедности Уједињених нација како на националном (координација активности на унутрашњем плану, организовање вежби – одговора државе на акцидентне ситуације, одржавања семинара, курсева обуке, предавања и др.), тако и на међународном плану (у односима са међународним организацијама, на регионалном плану, билатералне сарадње);</p>
				<p>– да укаже на потребу обезбеђења додатних средстава, када то посебне околности захтевају, а која се могу добити од међународних организација и других потенцијалних донатора;</p>
				<p>– да правовремено дистрибуира информације везане за спровођење НАП 1540;</p>
				<p>– да разматра међусобну сарадњу надлежних државних органа при изради информација и извештаја у складу са међународним обавезама Републике Србије у вези са обавезама из Резолуције 1540 Савета безбедности Уједињених нација;</p>
				<p>– да иницира усаглашавање законодавних и нормативних питања са међународним прописима и стандардима који су од значаја за Републику Србију;</p>
				<p>– да иницира стварање јединствене националне базе података у вези са применом НАП 1540.</p>
				<p>2. Радна група 1540 доноси пословник о раду.</p>
				<p>3. У Радну групу 1540 именују се:</p>
				<p>1) за председника:</p>
				<p>– амбасадор Бранка Латиновић;</p>
				<p>2) за чланове:</p>
				<p>– Драган Милојевић, саветник у Одсеку за контролу наоружања и војну сарадњу Министарства спољних послова;</p>
				<p>– Данела Ђорђевић, Управа за одбрамбене технологије, Сектор за материјалне ресурсе Министарства одбране;</p>
				<p>– Милан Васовић, начелник одељења у Сектору за ванредне ситуације Министарства унутрашњих послова;</p>
				<p>– Драган Сатарић, саветник у Министарству просвете, науке и технолошког развоја;</p>
				<p>– Јасмина Роскић, начелник одељења у Министарству спољне и унутрашње трговине и телекомуникација;</p>
				<p>– Владимир Давидовић, саветник у Министарству правде и државне управе;</p>
				<p>– Милован Миловановић, начелник одељења у Министарству финансија и привреде;</p>
				<p>– Драган Марчетић, царински саветник у Сектору за тарифске послове Министарства финансија и привреде – Управа царина;</p>
				<p>– др Снежана Пантић Аксентијевић, Сектор за јавно здравље Министарства здравља;</p>
				<p>– Јелена Шћепановић, шеф одсека у Министарству пољопривреде, шумарства и водопривреде;</p>
				<p>– Славиша Симић, начелник одељења у Министарству енергетике, развоја и заштите животне средине;</p>
				<p>– Мајо Бендераћ, саветник у Дирекцији за законодавно-правне послове Народне банке Србије;</p>
				<p>– Милијана Стељић, руководилац групе у Агенцији за заштиту од јонизујућег зрачења и нуклеарну сигурност;</p>
				<p>– Александар Станковић, дипломирани правник у Одељењу за међународне односе Директората цивилног ваздухопловства.</p>
				<p>4. На позив Радне групе 1540, у њеном раду могу учествовати представници других државних органа, међународних организација и удружења, у циљу пружања стручног мишљења или одговарајућих информација.</p>
				<p>Радна група 1540 може предлагати формирање стручних тимова ради пружања стручне помоћи при спровођењу конкретних активности.</p>
				<p>5. Радна група 1540 је дужна да Влади достави извештај о свом раду најмање сваких 90 дана.</p>
				<p>6. Радна група 1540 образује се на пет година.</p>
				<p>7. Стручне и административно-техничке послове за Радну групу 1540 обавља Министарство спољних послова.</p>
				<p>8. Ова одлука ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis" style="margin-top: 0">05 број 02-9132/2012-1</p>
				<p class="potpis" style="margin-top: 0">У Београду, 20. децембра 2012. године</p>
				<p class="potpis" style="margin-top: 0"><span class="bold">Влада</span></p>
				<p class="potpis" style="margin-top: 0">Председник,</p>
				<p class="potpis" style="margin-top: 0"><span class="bold">Ивица Дачић, </span>с.р.</p>
	</div>


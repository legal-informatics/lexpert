


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
	margin-top: 0;
}
.auto-style3 {
	margin-top: 0;
}
.auto-style4 {
	color: #008000;
}
</style>


	<p>На основу члана 18. став 1. тачка 3. и члана 68. Закона о Народној банци Србије („Службени гласник РС”, бр. 72/2003, 55/2004, 85/2005 – др. закон, 44/2010 и 76/2012),</p>
	<p>Гувернер Народне банке Србије доноси </p>
	<p>&nbsp;</p>
	<p class="naslov" style="margin-top: 0">ОДЛУКУ</p>
	<p class="naslov" style="margin-top: 0">о достављању Народној банци Србије статистичких података о имовини и обавезама давалаца финансијског лизинга 
	</p>
	<p class="clan" style="margin-top: 0">"Службени гласник РС", број 102 од 26. октобра 2012.</p>
	<p class="clan" style="margin-top: 0">&nbsp;</p>
	<p>1. Овом одлуком прописују се врсте статистичких података о имовини и обавезама које је давалац финансијског лизинга дужан да евидентира и обрађује, као и да их доставља Народној банци Србије, ближи садржај тих података и начин њиховог достављања. 
	</p>
	<p>2. Давалац финансијског лизинга је дужан да евидентира и обради податке о стању и променама вредности своје имовине и обавеза, који су класификовани према инструментима у активи и пасиви и према секторима, као и према рочности и валути. 
	</p>
	<p>3. Давалац финансијског лизинга је обавезан да за сваку хартију од вредности која се на крају извештајног периода налази у његовој активи евидентира и обради податке о ISIN броју, матичном броју и називу њеног издаваоца и о његовој секторској припадности, о рочности, валути, стању и осталим променама вредности, као и о укупном броју комада хартија од вредности које имају исти ISIN број. 
	</p>
	<p>Податке из става 1. ове тачке давалац финансијског лизинга евидентира и обрађује по сваком појединачном ISIN броју.</p>
	<p>4. Давалац финансијског лизинга је дужан да посебно евидентира и обради податке о потраживањима по основу финансијског лизинга и кредита датих сектору становништва, по наменама.</p>
	<p>5. Давалац финансијског лизинга је дужан да израђује следеће извештаје:</p>
	<p><span class="italik">1) извештај о потраживањима и обавезама давалаца финансијског лизинга, по секторима</span> – на Обрасцу СРБ-ЛИЗИНГ (Прилог 1), у који уноси податке из тачке 2. ове одлуке;</p>
	<p><span class="italik">2) преглед стања хартија од вредности у активи даваоца финансијског лизинга 
	</span>– на Обрасцу ХОВ-ЛИЗИНГ (Прилог 2), у који уноси податке из тачке 3. ове одлуке.</p>
	<p><span class="italik">3) преглед потраживања по основу финансијског лизинга и кредита датих сектору становништва, по наменама</span> – на Обрасцу НАМЕНА-ЛИЗИНГ (Прилог 3), у који уноси податке из тачке 4. ове одлуке.</p>
	<p>Садржина образаца из става 1. ове тачке утврђена је у прилозима из тог става, који су саставни део ове одлуке.</p>
	<p>6. Давалац финансијског лизинга је дужан да податке у извештајима из тачке 5. ове одлуке прикаже тачно и потпуно, у складу с том одлуком. 
	</p>
	<p>7. Давалац финансијског лизинга је дужан да извештаје из тачке 5. ове одлуке доставља Народној банци Србије, и то:</p>
	<p>1) извештаје за прво тромесечје – најкасније 30. априла текуће године; 
	</p>
	<p>2) извештаје за друго тромесечје – најкасније 31. јула текуће године; </p>
	<p>3) извештаје за треће тромесечје – најкасније 31. октобра текуће године; 
	</p>
	<p>4) извештаје за четврто тромесечје – најкасније 5. марта наредне године.</p>
	<p>Ако датуми из става 1. ове тачке нису радни дани, извештаји из тог става достављају се првог наредног радног дана, при чему се радним даном сматрају сви дани, осим суботе, недеље и дана који се не празнују радно у смислу закона којим се уређују државни и други празници у Републици Србији.</p>
	<p>8. Давалац финансијског лизинга је дужан да извештаје из ове одлуке достави у електронском облику, у формату и на начин који су прописани упутством којим се уређује електронско достављање података Народној банци Србије.</p>
	<p>9. Народна банка Србије на својој Интернет страници објављује за даваоце финансијског лизинга инструкцију о начину израде извештаја и прегледа из тачке 5. ове одлуке.</p>
	<p>10. Податке које давалац финансијског лизинга достави у складу са овом одлуком, Народна банка Србије може објављивати као збирне податке и користити их за израду различитих статистичких извештаја и анализа.</p>
	<p>Народна банка Србије може податке из става 1. ове тачке достављати трећим лицима у земљи и иностранству, у складу с прописима и преузетим обавезама о статистичком извештавању. 
	</p>
	<p>11. Давалац финансијског лизинга ће извештаје из ове одлуке први пут доставити за четврто тромесечје 2012. године, и то најкасније 5. марта 2013. године. 
	</p>
	<p>12. Ова одлука ступа на снагу осмог дана од дана објављивања у „Службеном гласнику Републике Србије”.</p>
	<p class="potpis">О. број 12</p>
	<p class="auto-style1">У Београду, 24. октобра 2012. године</p>
	<p class="auto-style1">Гувернер</p>
	<p class="auto-style1">Народне банке Србије,</p>
	<p class="auto-style1">др <span class="bold">Јоргованка Табаковић, </span>с.р.</p>
	<p class="auto-style1">&nbsp;</p>
	<p class="auto-style3">&nbsp;</p>
	<p class="auto-style3"></p>
	<p class="auto-style3"></p>
	<p class="auto-style3"></p>
	<p class="auto-style3">Листа прилога:</p>
	<p class="auto-style3">&nbsp;</p>
	<p class="auto-style3">&nbsp;</p>
	<p class="auto-style3">Прилог 1 -
	<a href="http://www.pravno-informacioni-sistem.rs/SlGlasnikPortal/prilozi/prilog1.html&amp;doctype=reg&amp;abc=cba&amp;eli=true&amp;eliActId=419171&amp;regactid=419171" target="_blank"><strong>
	<span class="auto-style4">Образац СРБ-ЛИЗИНГ</span></strong></a></p>
	<p>Прилог 2 - <a href="http://www.pravno-informacioni-sistem.rs/SlGlasnikPortal/prilozi/prilog2.html&amp;doctype=reg&amp;abc=cba&amp;eli=true&amp;eliActId=419171&amp;regactid=419171" target="_blank"><strong>
	<span class="auto-style4">Образац ХОБ-ЛИЗИНГ</span></strong></a></p>
	<p>Прилог 3 - <strong><a href="http://www.pravno-informacioni-sistem.rs/SlGlasnikPortal/prilozi/prilog3.html&amp;doctype=reg&amp;abc=cba&amp;eli=true&amp;eliActId=419171&amp;regactid=419171" target="_blank">
	<span class="auto-style4">Образац НАМЕНА-ЛИЗИНГ&nbsp;</span></a></strong></p>
	<p>&nbsp;</p>


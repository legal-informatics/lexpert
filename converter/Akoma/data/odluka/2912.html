

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 9. став 2) Закона о Стратешкој процени утицаја на животну средину („Службени гласник РС”, бр. 135/04 и 88/10), Одлуке Скупштине привредног друштва Регионални центар за управљање отпадом „Еко-Тамнава” д.о.о. Уб о усвајању Плана пословања са Планом јавних набавки за 2018, дел. бр. 291 и 293 од 17. децембра 2018. године, члана 37. Уговора о оснивању привредног друштва РЕЦ „Еко-Тамнава” д.о.о. Уб, ОВ I број 3144/2012 као и прибављеног Мишљења Министарства заштите животне средине број 350-02-104/19-03 од 28. октобра 2019. године,</p>
			<p class="Basic-Paragraph">Директор Регионалног центра за управљање отпадом „Еко-Тамнава” д.о.о. Уб, доноси</p>
			<p class="odluka-zakon">ОДЛУКУ</p>
			<p class="odluka-zakon">о изради Стратешке процене утицаја на животну средину Регионалног плана управљања отпадом за 11 градова и општина Колубарског региона за период од 2019. до 2029. године</p>
			<p class="centar">"Службени гласник РС", број 81 од 15. новембра 
			2019.</p>
			<p class="Basic-Paragraph">1. Приступа се изради Стратешке процене утицаја Регионалног плана управљања отпадом за 11 градова и општина Колубарског региона за период од 2019. до 2029. године (у даљем тексту: Стратешка процена). </p>
			<p class="Basic-Paragraph">2. Разлози за израду Стратешке процене дефинисани су на основу територијалног обухвата и могућих утицаја Регионалног плана управљања отпадом за 11 градова и општина Колубарског региона за период од 2019. до 2029. године (у даљем тексту: Регионалног плана) на животну средину, на следећи начин:</p>
			<p class="Basic-Paragraph">– значај Регионалног плана на заштиту животне средине и одрживи развој произилази из потребе да се заштити животна средина, побољша квалитет живота и обезбеди одрживи развој на подручју Регионалног плана;</p>
			<p class="Basic-Paragraph">– потребе да се у оквиру Регионалног плана сагледају стратешка питања заштите животне средине и обезбеди њихово решавање на одговарајући начин;</p>
			<p class="Basic-Paragraph">– чињенице да Регионални план представља оквир за припрему и реализацију локалних планова, развојних пројеката, програма и инвестиционих одлука из области управљања отпадом.</p>
			<p class="Basic-Paragraph">3. Стратешка процена се ради истовремено са израдом Регионалног плана.</p>
			<p class="Basic-Paragraph">4. Израда Стратешке процене је заснована на студијско-аналитичкој документацији из области управљања отпадом, заштите животне средине, заштите природе и другој релевантној документацији.</p>
			<p class="Basic-Paragraph">5. Стратешком проценом биће разматрана питања заштите ваздуха, вода, земљишта, живог света, природе и природних добара, као и друга питања за која се у току израде утврди да захтевају одговарајућу обраду.</p>
			<p class="Basic-Paragraph">6. Извештај о стратешкој процени, као документ којим се приказује поступак израде Стратешке процене, резултати до којих се дошло и начин интегрисања у поступак Регионалног плана, садржи:</p>
			<p class="Basic-Paragraph">– полазне основе Стратешке процене: обухват, предмет и циљеве Регионалног плана, захтеве заштите животне средине из релевантних планских и других докумената;</p>
			<p class="Basic-Paragraph">– опште и посебне циљеве Стратешке процене и индикаторе;</p>
			<p class="Basic-Paragraph">– процену могућих утицаја на животну средину: приказ стања животне средине на подручју Регионалног плана; процену утицаја варијантних решења повољних са становишта заштите животне средине са описом мера за спречавање и ограничавање негативних, односно увећање позитивних утицаја на животну средину; поређење варијантних решења и приказ разлога за избор најповољнијег решења; процену утицаја планских решења на животну средину са описом мера за спречавање и ограничавање негативних, односно увећање позитивних утицаја на животну средину; начин на који су при процени утицаја узети у обзир елементи животне средине и карактеристике утицаја;</p>
			<p class="Basic-Paragraph">– смернице за израду стратешких процена на нижим хијерархијским нивоима;</p>
			<p class="Basic-Paragraph">– програм праћења стања животне средине у току спровођења Регионалног плана управљања отпадом; </p>
			<p class="Basic-Paragraph">– приказ коришћене методологије; </p>
			<p class="Basic-Paragraph">– приказ начина одлучивања, опис разлога одлучујућих за избор планског решења са аспекта разматраних варијантних решења и приказ начина на који су питања животне средине укључена у Регионални план; </p>
			<p class="Basic-Paragraph">– учешће заинтересованих страна у поступку израде и разматрања Извештаја о стратешкој процени;</p>
			<p class="Basic-Paragraph">– извод из Стратешке процене (закључак – нетехнички резиме). </p>
			<p class="Basic-Paragraph">7. Министарство заштите животне средине даје сагласност на Регионални план и Извештаја о стратешкој процени, по поступку утврђеном законом. Носилац израде Извештаја о стратешкој процени може бити правно лице или предузетник, које је уписано у одговарајући регистар за обављање делатности просторног и урбанистичког планирања и израде планских и других развојних докумената. </p>
			<p class="Basic-Paragraph">8. Рок за израду Стратешке процене је шест месеци од дана ступања на снагу Одлуке о изради Регионалног плана. Стручни тим за израду Стратешке процене биће састављен од стручњака одговарајућег профила. Стратешка процена се обавља у складу са европским и међународним принципима теорије и добре праксе у изради стратешке процене утицаја на животну средину за исту врсту планских докумената. </p>
			<p class="Basic-Paragraph">9. Средства за израду Стратешке процене обезбеђује Регионални центар за управљање отпадом „Еко-Тамнава” д.о.о. Уб.</p>
			<p class="Basic-Paragraph">10. Учешће јавности у разматрању Извештаја о стратешкој процени обезбеђује се у оквиру увида у трајању од 30 дана од дана оглашавања, у јединицама локалне самоуправе које су у обухвату планског подручја. </p>
			<p class="Basic-Paragraph">11. Одлука о изради Стратешке процене је саставни део Одлуке о изради Регионалног плана. </p>
			<p class="Basic-Paragraph">12. Ова одлука се објављује у „Службеном гласнику Републике Србије”. </p>
			<p class="Basic-Paragraph">13. Ова одлука ступа на снагу даном објављивања у „Службеном гласнику Републике Србије”. </p>
			<p class="potpis">Дел. број 355/19</p>
			<p class="potpis">У Убу, 8. октобра 2019.</p>
			<p class="potpis">Директор,</p>
			<p class="potpis"><span class="bold">Зоран Петровић, </span>с.р.</p>
			<p class="Basic-Paragraph"> </p>
	</div>


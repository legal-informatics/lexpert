


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p class="broj">&nbsp;</p>
				<p>На основу члана 5. став 3. Закона о јавном дугу („Службени гласник РС”, бр. 61/05, 107/09 и 78/11) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12 ), </p>
				<p>Влада доноси</p>
				<p>&nbsp;</p>
				<p class="odluka-zakon" style="margin-top: 0; margin-bottom: 0">ОДЛУКУ</p>
				<p class="naslov" style="margin-top: 0">о емисији дугорочних државних хартија од вредности</p>
				<p class="naslov" style="margin-top: 0">
				<span style="font-weight: 400">"Службени гласник РС", број 12 од 
				5. фебруара 2013.</span></p>
				<p class="naslov" style="margin-top: 0">&nbsp;</p>
				<p>1. Република Србија емитује дугорочне државне хартије од вредности, ради финансирања буџетског дефицита и рефинансирања доспелог дуга.</p>
				<p>2. Основни елементи дугорочних државних хартија од вредности из тачке 1. ове одлуке су:</p>
				<p>Емитент Република Србија</p>
				<p>Износ емисије 3.000.000.000 динара</p>
				<p>Номинална вредност 10.000 динара</p>
				<p>Датум емитовања 5. март 2013. године</p>
				<p>Датум салдирања 7. март 2013. године</p>
				<p>Датум доспећа 7. март 2020. године</p>
				<p>Купон 10,00% годишње</p>
				<p>3. Дугорочне државне хартије од вредности емитују се у нематеријализованом облику и региструју код Централног регистра, депоа и клиринга хартија од вредности АД Београд (у даљем тексту: Централни регистар).</p>
				<p>4. Дугорочне државне хартије од вредности гласе на име.</p>
				<p>5. Цена дугорочних државних хартија од вредности утврђује се у форми купонских обвезница са годишњом исплатом купона. Датуми доспећа купона су 7. март 2014. године, 7. март 2015. године, 7. март 2016. године, 7. март 2017. године, 7. март 2018. године, 7. март 2019. године и 7. март 2020. године. Уколико датум доспећа државних хартија од вредности падне у нерадан дан, исплата доспелих дугорочних државних хартија од вредности ће се обавити првог наредног радног дана.</p>
				<p>Цена код дугорочних државних хартија од вредности се одређује на следећи начин:</p>
				<p align="center"><img src="http://www.pravno-informacioni-sistem.rs/SlGlasnikPortal/slike/emisija-zapisa-dugoroc_opt.jpeg&amp;doctype=reg&amp;abc=cba&amp;eli=true&amp;eliActId=417857&amp;regactid=417857" alt="emisija-zapisa-dugorocna.tiff"></p>
				<p>Легенда:</p>
				<p style="margin-top: 0">D – цена </p>
				<p style="margin-top: 0">N – номинална вредност </p>
				<p style="margin-top: 0">pk – годишња купонска стопа </p>
				<p style="margin-top: 0">f – број купона у току године </p>
				<p style="margin-top: 0">p – тражена годишња стопа приноса </p>
				<p style="margin-top: 0">K – укупан број купона који доспевају од дана продаје до дана доспећа </p>
				<p style="margin-top: 0">d1– број дана од датума продаје до дана доспећа следећег купона</p>
				<p style="margin-top: 0">d2 – број дана у купонском периоду коме припада датум продаје</p>
				<p>6. Пренос власништва на дугорочним државним хартијама од вредности врши се другог дана након уписа дугорочних државних хартија од вредности на одговарајуће рачуне хартија од вредности који се воде код Централног регистра, а по потреби пренос власништва може се вршити и након тога.</p>
				<p>7. Номинална вредност непродатих дугорочних државних хартија од вредности којe нису продатe до 31. децембра 2013. године, преноси се са емисионог рачуна на рачун окончања емисије Републике Србије у Централном регистру.</p>
				<p>8. Ова одлука ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis" style="margin-top: 0">05 број 424-660/2013</p>
				<p class="potpis" style="margin-top: 0">У Београду, 4. фебруара 2013. године</p>
				<p class="potpis" style="margin-top: 0"><span class="bold">Влада</span></p>
				<p class="potpis" style="margin-top: 0">Председник,</p>
				<p class="potpis" style="margin-top: 0"><span class="bold">Ивица Дачић, </span>с.р.</p>
	</div>


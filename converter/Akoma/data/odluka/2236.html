

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	color: #008000;
}
</style>


	<div class="story">
			<p class="Basic-Paragraph">На основу члана 73г став 5. Закона о платним услугама („Службени гласник РС”, бр. 139/14 и 44/18) и члана 18. став 1. тачка 3) Закона о Народној банци Србије („Службени гласник РС”, бр. 72/03, 55/04, 85/05 – др. закон, 44/10, 76/12, 106/12, 14/15, 40/15 ‒ одлука УС и 44/18),</p>
			<p class="Basic-Paragraph">Гувернер Народне банке Србије доноси</p>
			<p class="odluka-zakon">ОДЛУКУ</p>
			<p class="odluka-zakon">о утврђивању прегледа услуга и накнада повезаних с платним рачуном</p>
			<p class="centar">"Службени гласник РС", број 99 од 18. децембра 
			2018.</p>
			<p class="Basic-Paragraph">1. Овом одлуком утврђују се садржај и форма прегледа услуга и накнада повезаних с платним рачуном.</p>
			<p class="Basic-Paragraph">Преглед услуга и накнада повезаних с платним рачуном (у даљем тексту: Преглед) јесте документ који садржи списак услуга с листе репрезентативних услуга повезаних с платним рачуном (у даљем тексту: Листа) које пружалац платних услуга има у понуди и податке о појединачној накнади за сваку такву услугу.</p>
			<p class="Basic-Paragraph">2. Платни рачун у смислу ове одлуке означава динарски платни рачун и девизни текући рачун у еврима.</p>
			<p class="Basic-Paragraph">3. Пружалац платних услуга дужан је да изради посебан Преглед за сваки платни рачун који нуди кориснику платних услуга на утврђеним обрасцима за Преглед, и то:</p>
			<p class="Basic-Paragraph">1) Преглед услуга и накнада за корисника платних услуга – потрошача;</p>
			<p class="Basic-Paragraph">2) Преглед услуга и накнада за корисника платних услуга – предузетника и правно лице.</p>
			<p class="Basic-Paragraph">4. Изглед и садржина Прегледа за потрошаче утврђени су у Прилогу 1.</p>
			<p class="Basic-Paragraph">Изглед и садржина Прегледа за предузетнике и правна лица утврђени су у Прилогу 2.</p>
			<p class="Basic-Paragraph">5. Пружалац платних услуга у обрасцима из прилога 1 и 2 ове одлуке приказује само накнаде у вези са услугама с Листе у складу с Прилогом 3.</p>
			<p class="Basic-Paragraph">6. Форма, садржај и начин попуњавања елемената образаца из тачке 3. ове одлуке дају се у Прилогу 4.</p>
			<p class="Basic-Paragraph">7. Прилози 1 до 4 из ове одлуке одштампани су уз ту одлуку и њен су саставни део.</p>
			<p class="Basic-Paragraph">8. Ако пружалац платних услуга нуди платни рачун заједно с једним пакетом услуга повезаних с платним рачуном у којем су садржане и услуге с Листе, дужан је да изради Преглед за тај пакет услуга.</p>
			<p class="Basic-Paragraph">Ако пружалац платних услуга уз платни рачун и пакет из става 1. ове тачке нуди један или више додатних пакета у којима су садржане и услуге с Листе, а који доводе до промене накнаде за вођење пакета из тог става ‒ дужан је да изради посебан Преглед који обухвата услуге из основног и додатног, односно додатних пакета услуга. </p>
			<p class="Basic-Paragraph">Ако пружалац платних услуга уз платни рачун и пакет из става 1. ове тачке нуди један или више додатних пакета у којима су садржане и услуге с Листе а који не доводе до промене накнаде за вођење пакета из тог става ‒ дужан је да накнаде за услуге с Листе из додатних пакета прикаже у одговарајућим пољима у обрасцу Прегледа из става 1. ове тачке.</p>
			<p class="Basic-Paragraph">9. Ако пружалац платних услуга у оквиру истог пакета услуга нуди отварање и вођење динарског платног рачуна и девизног текућег рачуна у еврима, дужан је да изради један Преглед и да прикаже збирну накнаду за вођење оба рачуна на месту предвиђеном за накнаду за вођење платног рачуна. </p>
			<p class="Basic-Paragraph">У случају из става 1. ове тачке, пружалац платних услуга дужан је да за остале услуге с Листе које су повезане и с динарским платним рачуном и с девизним текућим рачуном у еврима у Прегледу прво прикаже накнаду за услугу која се односи на динарски платни рачун, а затим накнаду за услугу која се односи на девизни текући рачун у еврима, у одговарајућим пољима.</p>
			<p class="Basic-Paragraph">10. Ако се за одређени платни рачун, односно пакет услуга разликује само накнада за услугу вођења платног рачуна за различите категорије потрошача (нпр. посебна накнада за кориснике који су пензионери, студенти, одређена категорија запослених), односно предузетника и правних лица (нпр. према броју извршених трансакција у одређеном периоду), док су накнаде за све остале услуге исте – пружалац платних услуга може израдити један Преглед за те категорије потрошача, односно предузетника и правних лица. </p>
			<p class="Basic-Paragraph">11. Пружалац платних услуга за акције и промотивне понуде платних рачуна и пакета услуга које важе ако корисник платних услуга закључи уговор о платним услугама до тачно одређеног датума – не израђује посебан Преглед, већ Преглед са условима који иначе важе за тај платни рачун, односно пакет услуга изван временски ограничене акције и промотивне понуде.</p>
			<p class="Basic-Paragraph">12. Пружалац платних услуга не израђује Преглед за платни рачун који води за извршење платних трансакција искључиво у вези са обављањем специфичних правних послова (нпр. наменски рачуни за уплату накнада за боловање).</p>
			<p class="Basic-Paragraph">13. Ова одлука ступа на снагу осмог дана од дана објављивања у „Службеном гласнику Републике Србије”, а примењује се од 17. марта 2019. године. </p>
			<p class="potpis">О. број 16</p>
			<p class="potpis">У Београду, 14. децембра 2018. године</p>
			<p class="potpis">Гувернер</p>
			<p class="potpis">Народне банке Србије,</p>
			<p class="potpis">др <span class="bold">Јоргованка Табаковић,</span> с.р.</p>
			<p class="clan" style="text-align: right">Прилози</p>
			<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=427406&amp;regactid=427406" target="_blank">
			Прилог 1 - ПРЕГЛЕД УСЛУГА И НАКНАДА ЗА КОРИСНИКЕ ПЛАТНИХ УСЛУГА - 
			ПОТРОШАЧА</a></p>
			<p><span lang="x-none">
			<a class="auto-style1" href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=427406&amp;regactid=427406" target="_blank">Прилог 
			2 - ПРЕГЛЕД УСЛУГА И НАКНАДА ЗА КОРИСНИКЕ ПЛАТНИХ УСЛУГА - 
			ПРЕДУЗЕТНИКА И ПРАВНО ЛИЦЕ</a></span></p>
			<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/3.html&amp;doctype=reg&amp;abc=cba&amp;eli=true&amp;eliActId=427406&amp;regactid=427406" target="_blank">Прилог 3 
			- НАКНАДЕ ЗА УСЛУГЕ С ЛИСТЕ РЕПРЕЗЕНТАТИВНИХ УСЛУГА ПОВЕЗАНИХ С ПЛАТНИМ РАЧУНОМ</a></p>
			<p><a class="auto-style1" href="http://www.pravno-informacioni-sistem.rs/SlGlasnikPortal/prilozi/4.html&amp;doctype=reg&amp;abc=cba&amp;eli=true&amp;eliActId=427406&amp;regactid=427406" target="_blank">Прилог 4 
			- УПУТСТВО О ФОРМИ, САДРЖАЈУ И НАЧИНУ ПОПУЊАВАЊА ЕЛЕМЕНАТА ОБРАСЦА ПРЕГЛЕДА УСЛУГА И НАКНАДА ПОВЕЗАНИХ С ПЛАТНИМ РАЧУНОМ 
			</a></p>
	</div>


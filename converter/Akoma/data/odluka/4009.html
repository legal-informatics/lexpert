

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 45. став 4. Закона о супстанцама које се користе у недозвољеној производњи опојних дрога и психотропних супстанци (,,Службени гласник РСˮ, бр. 107/05 и 25/19) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влада доноси </p>
			<p class="odluka-zakon">ОДЛУКУ</p>
			<p class="odluka-zakon">о образовању Комисије за контролу поступка уништавања прекурсора</p>
			<p class="centar">"Службени гласник РС", број 78 од 1. новембра 
			2019.</p>
			<p class="Basic-Paragraph">1. Образује се Комисија за контролу поступка уништавања прекурсора одузетих на основу одлуке надлежног органа у складу са законом (у даљем тексту: Комисија).</p>
			<p class="Basic-Paragraph">2. Задатак Комисије је контрола поступка уништавања прекурсора, које су током обављања својих законом утврђених дужности одузели инспектори министарстава надлежних за: послове здравља, унутрашње послове и финансије – надлежни царински органи.</p>
			<p class="Basic-Paragraph">3. Комисију чине представници министарстава надлежних за: здравље, унутрашње послове, финансије – надлежни царински органи, заштиту животне средине, послове ветерине, као и истакнути стручњаци за област хемије, фармације, тoксикoлoгиje, медицине и управљања отпадом.</p>
			<p class="Basic-Paragraph">Прeдсeдникa, зaмeникa прeдсeдникa и чланове Комисије именује и разрешава Влада. </p>
			<p class="Basic-Paragraph">Чланови Комисије немају право на новчану надокнаду за рад у Комисији.</p>
			<p class="Basic-Paragraph">4. У раду Комисије учествује и представник органа који је изрекао меру уништавања  прекурсора.</p>
			<p class="Basic-Paragraph">5. Комисија подноси Влади годишњи извештај о раду.  </p>
			<p class="Basic-Paragraph">6. Ова одлука ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 02-10903/2019</p>
			<p class="potpis">У Београду, 31. октобра 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
	</div>


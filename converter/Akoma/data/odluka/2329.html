


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

				<p style="margin-top: 0">На основу члана 18. став 1. тачка 3, а у вези с чланом 55. став 1, Закона о Народној банци Србије („Службени гласник РС”, бр. 72/2003, 55/2004 и 44/2010), </p>
				<p style="margin-top: 0">Гувернер Народне банке Србије доноси</p>
	<p style="margin-top: 0">&nbsp;</p>
	<p style="margin-top: 0">&nbsp;</p>
				<p class="odluka-zakon" style="margin-top: 0; margin-bottom: 0">ОДЛУКУ</p>
				<p class="naslov" style="margin-top: 0">о издавању и основним обележјима кованог новца апоена од 1, 2, 5, 10 и 20 динара</p>
				<p align="center" style="margin-top: 0">"Службени гласник РС", 
				број 29 од 30. априла 2011.</p>
	<p style="margin-top: 0">&nbsp;</p>
	<p style="margin-top: 0">&nbsp;</p>
	<p style="margin-top: 0">1. Народна банка Србије издаће ковани новац апоена од 1, 2, 5, 10 и 20 динара.</p>
				<p style="margin-top: 0">&nbsp;</p>
	<p style="margin-top: 0">2. Ковани новац апоена од 1 и 2 динара израђиваће се од вишеслојног материјала чије је језгро нискоугљенични челик, обострано електрохемијски платиран основним слојем бакра (Cu), дебљине наноса 17,5 ± 3,5 µm и завршним слојем месинга (Cu Zn 33) дебљине наноса 7,5 ± 1,5 µm. </p>
				<p style="margin-top: 0">Ковани новац апоена од 5, 10 и 20 динара израђиваће се од легуре следећег састава:</p>
				<p style="margin-top: 0">1) ковани новац од 5 динара – 75% бакра, 0,5% никла и 24,5% цинка; </p>
				<p style="margin-top: 0">2) ковани новац од 10 и 20 динара – 70% бакра, 12% никла и 18% цинка.</p>
				<p style="margin-top: 0">&nbsp;</p>
	<p style="margin-top: 0">3. Ковани новац из тачке 1. ове одлуке имаће следећу масу и следеће пречнике:</p>
				<p style="margin-top: 0">1) ковани новац од 1 динара – масу 4,20 g и пречник 20 mm,</p>
				<p style="margin-top: 0">2) ковани новац од 2 динара – масу 5,05 g и пречник 22 mm,</p>
				<p style="margin-top: 0">3) ковани новац од 5 динара – масу 6,13 g и пречник 24 mm,</p>
				<p style="margin-top: 0">4) ковани новац од 10 динара – масу 7,77 g и пречник 26 mm, </p>
				<p style="margin-top: 0">5) ковани новац од 20 динара – масу 9,00 g и пречник 28 mm. </p>
				<p style="margin-top: 0">Допуштено одступање од масе сваког појединачног комада кованог новца из става 1. одредбе под 1) и 2) ове тачке је ± 4%.</p>
				<p style="margin-top: 0">Допуштено одступање од масе сваког појединачног комада кованог новца из става 1. одредбе под 3), 4) и 5) ове тачке је ± 2,5%.</p>
				<p style="margin-top: 0">Допуштено одступање од пречника сваког појединачног комада кованог новца из става 1. ове тачке је ± 0,15 mm.</p>
				<p style="margin-top: 0">&nbsp;</p>
	<p style="margin-top: 0">4. Изглед лица (аверса) кованог новца из тачке 1. ове одлуке је следећи:</p>
				<p style="margin-top: 0">– на кованом новцу од 1 динара у средишњем делу је рељефни приказ зграде Народне банке Србије, изнад је реч „динар” исписана ћирилицом и латиницом, с леве стране је ознака вредности „1”, а испод ознаке вредности је година ковања „2011”;</p>
				<p style="margin-top: 0">– на кованoм новцу од 2 динара у средишњем делу је рељефни приказ манастира Грачаница, изнад је реч „динара” исписана ћирилицом и латиницом, с леве стране је ознака вредности „2”, испод ознаке вредности је година ковања „2011”, а између ознаке вредности и године ковања полукружно уз обод ћирилицом је исписана реч „Грачаница”; </p>
				<p style="margin-top: 0">– на кованом новцу од 5 динара у средишњем делу је рељефни приказ манастира Крушедол, изнад је реч „динара” исписана ћирилицом и латиницом, испод је година ковања „2011”, с леве стране је ознака вредности „5”, а између ознаке вредности и године ковања полукружно уз обод ћирилицом је исписана реч „Крушедол”;</p>
				<p style="margin-top: 0">– на кованом новцу од 10 динара у средишњем делу је рељефни приказ манастира Студеница, изнад је реч „динара” исписана ћирилицом и латиницом, испод је година ковања „2011”, с леве стране је ознака вредности „10”, а између ознаке вредности и године ковања полукружно уз обод ћирилицом је исписана реч „Студеница”;</p>
				<p style="margin-top: 0">– на кованом новцу од 20 динара у средишњем делу је портрет Иве Андрића у левом полупрофилу, десно до портрета, полукружно, исписане су године његовог рођења и смрти „1892–1975”, испод су полукружно ћирилицом исписане речи „Иво Андрић”, лево од портрета је ознака вредности „20”, испод портрета је година ковања „2011”, а изнад портрета је полукружно, ћирилицом и латиницом, исписан текст „динара”, међусобно раздвојен цртицом. </p>
				<p style="margin-top: 0">&nbsp;</p>
	<p style="margin-top: 0">5. Изглед наличја (реверса) кованог новца из тачке 1. ове одлуке је следећи: у централном делу је Велики грб Републике Србије, изнад и око грба је полукружно, ћирилицом и латиницом, исписан текст „РЕПУБЛИКА СРБИЈА”, међусобно раздвојен цртицом, испод грба је на исти начин исписан текст „НБС”, такође међусобно раздвојен цртицом, а од текста „РЕПУБЛИКА СРБИЈА” раздвојен тачкама.</p>
				<p style="margin-top: 0">&nbsp;</p>
	<p style="margin-top: 0">6. По ободу кованог новца из тачке 1. ове одлуке, и то на дужинама кружних лукова од 72 степена, распоређена је равна површина, иза које следе вертикалне заобљене канауре полупречника 0,15 mm.</p>
				<p style="margin-top: 0">&nbsp;</p>
	<p style="margin-top: 0">7. Ова одлука ступа на снагу наредног дана од дана објављивања у „Службеном гласнику РС”.</p>
	<p style="margin-top: 0">&nbsp;</p>
	<p style="margin-top: 0">&nbsp;</p>
				<p class="potpis" style="margin-top: 0">О. број 8</p>
				<p class="potpis" style="margin-top: 0">У Београду, 28. априла 2011. године</p>
				<p class="potpis" style="margin-top: 0">Гувернер</p>
				<p class="potpis" style="margin-top: 0">Народне банке Србије</p>
				<p class="potpis" style="margin-top: 0">др <span class="bold">Дејан Шошкић, </span>
				с.р</p>
	

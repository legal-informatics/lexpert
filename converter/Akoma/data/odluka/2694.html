

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: center;
}
</style>


	<div class="story">
			<p class="Basic-Paragraph">На основу чл. 11, 264. и 265. Закона о привредним друштвима („Службени гласник РС”, бр. 36/11, 99/11, 83/14 – др. закон, 5/15, 44/18 и 95/18), члана 6. став 2. Закона о јавним предузећима („Службени гласник РС”, број 15/16) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влада доноси</p>
			<p class="odluka-zakon">ОДЛУКУ</p>
			<p class="odluka-zakon">о изменама и допунама оснивачког акта Јавног предузећа „Транснафта”</p>
			<p class="auto-style1">"Службени гласник РС", број 40 од 7. јуна 
			2019.</p>
			<p class="clan">I. УВОДНЕ ОДРЕДБЕ</p>
			<p class="clan">Члан 1.</p>
			<p class="Basic-Paragraph">Јавно предузеће „Транснафта”, Змај Јове Јовановића 1, Панчево, матични број 20084731, организује се као акционарско друштво, које послује у складу са прописима којима се уређује правни положај привредних друштава (у даљем тексту: Друштво) и прописима којима се уређује пословање јавних предузећа, ради обављања делатности транспорта нафте нафтоводима, транспорта деривата нафте продуктоводима, као и других делатности утврђених статутом Друштва.</p>
			<p class="Basic-Paragraph">Према Одлуци о промени правне форме Јавног предузећа „Транснафта”, Јавно предузеће „Транснафта”, матични број 20084731, мења правну форму из правне форме јавног предузећа у правну форму акционарског друштва и наставља да послује под пуним пословним именом Акционарско друштво за транспорт нафте нафтоводима и транспорт деривата нафте продуктоводима „Транснафта” Панчево и скраћеним пословним именом: ТРАНСНАФТА АД Панчево.</p>
			<p class="clan">II. ПОДАЦИ О ОСНИВАЧУ</p>
			<p class="clan">Члан 2.</p>
			<p class="Basic-Paragraph">Оснивач и једини акционар Друштва је Република Србија, а права оснивача остварује Влада, Београд, Немањина 11, матични број 07020171 (у даљем тексту: Оснивач).</p>
			<p class="Basic-Paragraph">Друштво је уписано у Регистар привредних субјеката под бројем БД 92174/2005 од 1. октобра 2005. године. </p>
			<p class="clan">III. ПОСЛОВНО ИМЕ И СЕДИШТЕ</p>
			<p class="clan">Члан 3.</p>
			<p class="Basic-Paragraph">Друштво послује под пуним пословним именом: Акционарско друштво за транспорт нафте нафтоводима и транспорт деривата нафте продуктоводима „Транснафта” Панчево.</p>
			<p class="Basic-Paragraph">Скраћено пословно име Друштва је: ТРАНСНАФТА АД Панчево.</p>
			<p class="Basic-Paragraph">Пуно пословно име на енглеском језику је: Joint stock company for oil pipeline transport and oil product pipeline transport „Transnafta” Pancevo.</p>
			<p class="Basic-Paragraph">Скраћено пословно име Друштва на енглеском језику је: TRANSNAFTA JSC PANCEVO.</p>
			<p class="Basic-Paragraph">Седиште Друштва је у Панчеву, Змај Јове Јовановића 1.</p>
			<p class="clan">Члан 4.</p>
			<p class="Basic-Paragraph">Друштво је основано на неодређено време.</p>
			<p class="Basic-Paragraph">Друштво има својство правног лица и права, обавезе и одговорности утврђене законом, овом одлуком и статутом Друштва (у даљем тексту: Статут).</p>
			<p class="Basic-Paragraph">Друштво у правном промету са трећим лицима има сва овлашћења и иступа у своје име и за свој рачун.</p>
			<p class="Basic-Paragraph">Друштво може да има печат, штамбиљ и заштитни знак, чији се изглед и садржина утврђују општим актом Друштва у складу са Статутом.</p>
			<p class="Basic-Paragraph">Статутом се ближе уређују: пословно име и седиште, печат, штамбиљ и заштитни знак, претежна делатност и друге делатности, права, планирање рада и развоја, подаци о висини уписаног и уплаћеног, односно унетог основног капитала, битни елементи издатих акција, врсте и класе акција и других хартија од вредности које је Друштво овлашћено да изда, имовина, финансијско пословање, услови и начин утврђивања и распоређивања добити, начин покрића губитака и сношење ризика, оснивачка права и управљање зависним друштвима капитала, заступање, органи и њихов делокруг и рад, заштита животне средине, јавност у раду, општа акта и друга питања од значаја за рад и пословање Друштва.</p>
			<p class="clan">IV. ДЕЛАТНОСТ ДРУШТВА</p>
			<p class="clan">Члан 5.</p>
			<p class="Basic-Paragraph">Претежна делатност Друштва је: Цевоводни транспорт.</p>
			<p class="Basic-Paragraph">Шифра делатности: 49.50.</p>
			<p class="Basic-Paragraph">У оквиру делатности из става 1. овог члана, Друштво обавља транспорт нафте нафтоводима и транспорт деривата нафте продуктоводима, као енергетске делатности од општег интереса, у складу са законом којим се урeђује област енергетике.</p>
			<p class="Basic-Paragraph">Друштво може да обавља и све друге делатности утврђене Статутом, као и послове спољнотрговинског промета у оквиру тих делатности, у складу са законом.</p>
			<p class="clan">V. ПРАВА, ОБАВЕЗЕ И ОДГОВОРНОСТИ ОСНИВАЧА ПРЕМА ДРУШТВУ И ДРУШТВА ПРЕМА ОСНИВАЧУ</p>
			<p class="clan">Члан 6.</p>
			<p class="Basic-Paragraph">Оснивач има статусна и имовинска права на начин утврђен законом.</p>
			<p class="clan">Члан 7.</p>
			<p class="Basic-Paragraph">Остваривање општег интереса у Друштву обезбеђује се давањем претходне сагласности или сагласности Оснивача на акте Друштва у складу са законом и Статутом.</p>
			<p class="Basic-Paragraph">Ради обезбеђивања заштите општег интереса у Друштву Оснивач даје сагласност на:</p>
			<p class="Basic-Paragraph">1) Статут;</p>
			<p class="Basic-Paragraph">2) дугорочни и средњорочни план пословне стратегије и развоја Друштва; </p>
			<p class="Basic-Paragraph">3) годишњи, односно трогодишњи програм пословања Друштва, усклађен са дугорочним и средњорочним планом пословне стратегије и развоја из тачке 2) овог члана;</p>
			<p class="Basic-Paragraph">4) одлуку о расподели добити Друштва, односно одлуку о начину покрића губитка;</p>
			<p class="Basic-Paragraph">5) одлуку о давању гаранција, авала, јемстава, залога и других средстава обезбеђења за послове који нису из оквира делатности од општег интереса;</p>
			<p class="Basic-Paragraph">6) тарифу (одлуку о ценама, тарифни систем и др.) за делатности од општег интереса, осим ако другим законом није предвиђено да ту сагласност даје други државни орган или другачије није прописано законом;</p>
			<p class="Basic-Paragraph">7) одлуку о располагању (прибављању и отуђењу) средствима у јавној својини која су пренета у својину Друштва, велике вредности, која је у непосредној функцији обављања делатности од општег интереса, утврђених оснивачким актом;</p>
			<p class="Basic-Paragraph">8) акт о исплати стимулације за генералног директора и извршне директоре;</p>
			<p class="Basic-Paragraph">9) акт о општим условима за испоруку производа и услуга, уколико се ради о обављању делатности од општег интереса, осим ако другим законом није предвиђено да ту сагласност даје други државни орган или другачије није прописано законом;</p>
			<p class="Basic-Paragraph">10) одлуку о куповини, продаји или издавању акција или удела у другом привредном субјекту;</p>
			<p class="Basic-Paragraph">11) одлуку о смањењу и повећању капитала Друштва;</p>
			<p class="Basic-Paragraph">12)	акт о процени вредности капитала, као и на програм и одлуку о својинској трансформацији;</p>
			<p class="Basic-Paragraph">13) одлуку о избору представника Друштва у скупштини друштва капитала које обавља делатност од општег интереса, чији је једини власник Друштво;</p>
			<p class="Basic-Paragraph">14) друге одлуке, у складу са законом којим се одређује обављање делатности од општег интереса и Статутом.</p>
			<p class="Basic-Paragraph">Оснивач даје претходну сагласност на следеће одлуке Друштва:</p>
			<p class="Basic-Paragraph">1) о улагању капитала;</p>
			<p class="Basic-Paragraph">2) о статусним променама;</p>
			<p class="Basic-Paragraph">3) о оснивању других правних субјеката.</p>
			<p class="Basic-Paragraph">Акт на који Оснивач даје сагласност сматра се донетим кад Оснивач на њега да сагласност.</p>
			<p class="clan">Члан 8.</p>
			<p class="Basic-Paragraph">У случају поремећаја у пословању Друштва, Оснивач, у складу са законом, предузима мере којима ће се обезбедити несметано обављање делатности од општег интереса Друштва, а нарочито:</p>
			<p class="Basic-Paragraph">1) промену унутрашње организације Друштва;</p>
			<p class="Basic-Paragraph">2) разрешење органа које именује и именовање привремених органа;</p>
			<p class="Basic-Paragraph">3) ограничење у погледу права располагања појединим средствима у јавној својини;</p>
			<p class="Basic-Paragraph">4) друге мере одређене законом којим се одређује делатност од општег интереса и овом одлуком.</p>
			<p class="clan">Члан 9.</p>
			<p class="Basic-Paragraph">За време ратног стања или непосредне ратне опасности Оснивач може у Друштву утврдити организацију за извршавање послова од стратешког значаја за Републику Србију.</p>
			<p class="clan">Члан 10.</p>
			<p class="Basic-Paragraph">Друштво је дужно да организује свој рад и пословање на начин којим се обезбеђује:</p>
			<p class="Basic-Paragraph">1) трајно и несметано обављање делатности од општег интереса на начин уређен законом и прописима на основу закона;</p>
			<p class="Basic-Paragraph">2) предузимање мера одржавања и развоја објеката и опреме који служе обављању делатности од општег интереса;</p>
			<p class="Basic-Paragraph">3) развој и унапређење квалитета обављања делатности од општег интереса, као и унапређење организације и ефикасности рада;</p>
			<p class="Basic-Paragraph">4) обезбеђивање техничко-технолошког и економског јединства система и усклађености његовог развоја;</p>
			<p class="Basic-Paragraph">5) стицања добити;</p>
			<p class="Basic-Paragraph">6) остваривања другог законом утврђеног интереса.</p>
			<p class="clan">Члан 11.</p>
			<p class="Basic-Paragraph">Запослени у Друштву имају право на штрајк које остварују у складу са законом којим се уређује штрајк, колективним уговором и другим актом.</p>
			<p class="Basic-Paragraph">У случају штрајка, Друштво је дужно да обезбеди услове за обављање минимума процеса рада, у складу са законом којим се уређује штрајк и актом Оснивача о одређивању минимума процеса рада у Друштву.</p>
			<p class="Basic-Paragraph">Ако се у Друштву не обезбеде услови за остваривање минимума процеса рада, у њему се спроводе мере утврђене законом којим се уређује правни положај јавних предузећа и других облика организовања који обављају делатност од општег интереса.</p>
			<p class="clan">VI. УСЛОВИ И НАЧИН УТВРЂИВАЊА И РАСПОРЕЂИВАЊА ДОБИТИ И НАЧИН ПОКРИЋА ГУБИТАКА И СНОШЕЊЕ РИЗИКА</p>
			<p class="clan">Члан 12.</p>
			<p class="Basic-Paragraph">Друштво послује по тржишним условима, у складу са законом.</p>
			<p class="Basic-Paragraph">Добит и губитак Друштва утврђују се у складу са законом, актом Оснивача, Статутом и другим актима којима се уређује расподела добити и покриће губитка.</p>
			<p class="Basic-Paragraph">Одлуку о расподели добити Друштва доноси Скупштина, уз сагласност Оснивача, и њоме се одређује део средстава који се уплаћује у буџет Републике Србије, у складу са законом.</p>
			<p class="Basic-Paragraph">Одлуку о начину покрића губитка Друштва доноси Скупштина, уз сагласност Оснивача.</p>
			<p class="clan">Члан 13.</p>
			<p class="Basic-Paragraph">Друштво за своје обавезе одговара целокупном својом имовином.</p>
			<p class="Basic-Paragraph">Оснивач не одговара за обавезе Друштва, осим у случајевима предвиђеним законом.</p>
			<p class="Basic-Paragraph">Друштво може улагати капитал у већ основана друштва капитала, уз претходну сагласност Оснивача. </p>
			<p class="clan">VII. УСЛОВИ И НАЧИН ЗАДУЖЕЊА ДРУШТВА</p>
			<p class="clan">Члан 14.</p>
			<p class="Basic-Paragraph">Друштво се може задуживати на домаћем и иностраном финансијском тржишту под условом да је финансијски и кредитно способно да преузме отплату зајма.</p>
			<p class="Basic-Paragraph">Друштво се може задужити под условима и на начин предвиђеним законом и Статутом.</p>
			<p class="Basic-Paragraph">На одлуку о задужењу велике вредности у смислу закона који уређује правни положај привредних друштава сагласност даје Оснивач.</p>
			<p class="clan">VIII. ЗАСТУПАЊЕ ДРУШТВА </p>
			<p class="clan">Члан 15.</p>
			<p class="Basic-Paragraph">Друштво у пословима унутрашњег и спољнотрговинског промета заступа и представља генерални директор, без ограничења овлашћења.</p>
			<p class="Basic-Paragraph">Друштво могу да заступају и извршни директори као и друга лица одређена на начин утврђен Статутом.</p>
			<p class="Basic-Paragraph">Генерални директор може, у оквиру својих овлашћења, дати другом лицу писано пуномоћје за заступање Друштва.</p>
			<p class="Basic-Paragraph">Одбор директора даје и опозива прокуру, у складу са законом.</p>
			<p class="clan">IX. ИЗНОС ОСНОВНОГ КАПИТАЛА, ПОДАТАК О УЛОГУ ОСНИВАЧА И ПОДАТАК О АКЦИЈАМА ДРУШТВА</p>
			<p class="clan">Члан 16.</p>
			<p class="Basic-Paragraph">Основни капитал Друштва (у даљем тексту: основни капитал), на дан 6. децембар 2018. године, износи укупно 3.397.308.000,00 динара, од чега је уписани и уплаћени новчани улог у износу укупно 42.626,00 динара и уписани и унети неновчани улог у износи укупно 3.397.265.374,00 динара.</p>
			<p class="Basic-Paragraph">Основни капитал Друштва је 100% акцијски капитал и подељен је на 3.397.308 обичних акција са правом гласа, појединачне номиналне вредности од 1.000,00 динара.</p>
			<p class="Basic-Paragraph">Обичне акције Друштва из става 2. овог члана које се издају у складу са овом одлуком, издају се, преносе и евидентирају у облику електронског записа у информационом систему Централног регистра, депоа и клиринга хартија од вредности, те ће носити ISIN број и CFI код који ће им бити додељен од стране Централног регистра депоа и клиринга хартија од вредности.</p>
			<p class="Basic-Paragraph">Све обичне акције издате су и у власништву су Оснивача, односно укупно учешће Оснивача у основном капиталу је 100%.</p>
			<p class="clan">X. ОРГАНИ ДРУШТВА И ЊИХОВА НАДЛЕЖНОСТ</p>
			<p class="clan">Члан 17.</p>
			<p class="Basic-Paragraph">Управљање Друштвом организовано је као једнодомно.</p>
			<p class="Basic-Paragraph">Органи Друштва су Скупштина и Одбор директора са генералним директором.</p>
			<p class="Basic-Paragraph">Састав и начин рада органа Друштва уређује се Статутом.</p>
			<p class="clan">Члан 18.</p>
			<p class="Basic-Paragraph">Функцију Скупштине врши Оснивач преко овлашћених представника.</p>
			<p class="bold">а) Надлежност Скупштине</p>
			<p class="clan">Члан 19.</p>
			<p class="Basic-Paragraph">Скупштина Друштва:</p>
			<p class="Basic-Paragraph">1) доноси дугорочни и средњорочни план пословне стратегије и развоја, уз сагласност Оснивача, и одговорна је за њихово спровођење;</p>
			<p class="Basic-Paragraph">2) доноси програм пословања Друштва усклађен са дугорочним и средњорочним планом пословне стратегије и развоја, уз сагласност Оснивача;</p>
			<p class="Basic-Paragraph">3) усваја извештаје о степену реализације програма пословања;</p>
			<p class="Basic-Paragraph">4) усваја финансијске извештаје Друштва и консолидоване финансијске извештаје са извештајем овлашћеног ревизора;</p>
			<p class="Basic-Paragraph">5) доноси одлуку о расподели добити, односно начину покрића губитка Друштва, уз сагласност Оснивача; </p>
			<p class="Basic-Paragraph">6) именује чланове Комисије за ревизију;</p>
			<p class="Basic-Paragraph">7) усваја извештај Комисије за ревизију и предузима мере за отклањање неправилности утврђених извештајем;</p>
			<p class="Basic-Paragraph">8) одлучује о изменама Статута, уз сагласност Оснивача;</p>
			<p class="Basic-Paragraph">9) одлучује о улагању капитала и оснивању друштва капитала, уз претходну сагласност Оснивача;</p>
			<p class="Basic-Paragraph">10)  одлучује о промени правне форме, престанку друштава капитала у складу са законом, уз сагласност Оснивача;</p>
			<p class="Basic-Paragraph">11) одлучује о повећању и смањењу основног капитала, као и свакој емисији хартија од вредности, уз сагласност Оснивача;</p>
			<p class="Basic-Paragraph">12) доноси акт о процени вредности капитала Друштва, уз сагласност Оснивача;</p>
			<p class="Basic-Paragraph">13) одлучује о статусним променама, уз претходну сагласност Оснивача;</p>
			<p class="Basic-Paragraph">14) одлучује о промени претежне делатности, уз сагласност Оснивача;</p>
			<p class="Basic-Paragraph">15) одлучује о промени седишта и пословног имена Друштва, уз сагласност Оснивача;</p>
			<p class="Basic-Paragraph">16) одлучује о стицању и располагању имовином велике вредности у смислу закона којим се уређује правни положај привредних друштава и закона којим се уређује правни положај јавних предузећа, уз сагласност Оснивача;</p>
			<p class="Basic-Paragraph">17) усваја извештаје Одбора директора;</p>
			<p class="Basic-Paragraph">18) утврђује цену приступа систему за транспорт нафте нафтоводима или транспорт деривата нафте продуктоводима, у складу са законом;</p>
			<p class="Basic-Paragraph">19) доноси одлуку о висини цена услуга за обављање делатности које нису од општег интереса, у складу са законом;</p>
			<p class="Basic-Paragraph">20) одлучује о образовању и укидању огранака Друштва и одређује заступнике огранака, на предлог генералног директора;</p>
			<p class="Basic-Paragraph">21) усваја политику зарада генералног директора и извршних директора и закључује уговор о раду са генералним директором;</p>
			<p class="Basic-Paragraph">22) доноси план јавних набавки Друштва;</p>
			<p class="Basic-Paragraph">23) доноси пословник о свом раду којим се ближе уређује начин рада;</p>
			<p class="Basic-Paragraph">24) одлучује о другим питањима у складу са законом, Статутом и општим актима Друштва.</p>
			<p class="bold">б) Надлежност Одбора директора </p>
			<p class="clan">Члан 20.</p>
			<p class="Basic-Paragraph">Одбор директора:</p>
			<p class="Basic-Paragraph">1)  води послове Друштва и одређује унутрашњу организацију Друштва;</p>
			<p class="Basic-Paragraph">2)  врши унутрашњи надзор над пословањем Друштва;</p>
			<p class="Basic-Paragraph">3)  установљава рачуноводствене политике Друштва и политике управљања ризицима;</p>
			<p class="Basic-Paragraph">4)  разматра нацрте финансијских извештаја Друштва по предлогу Генералног директора и подноси их Скупштини на усвајање;</p>
			<p class="Basic-Paragraph">5)  одговара за тачност пословних књига Друштва;</p>
			<p class="Basic-Paragraph">6)  одговара за тачност предложених финансијских извештаја Друштва и консолидованих финансијских извештаја;</p>
			<p class="Basic-Paragraph">7) даје и опозива прокуру;</p>
			<p class="Basic-Paragraph">8) сазива седнице Скупштине и утврђује предлог дневног реда са предлозима одлука;</p>
			<p class="Basic-Paragraph">9) доноси одлуку о расподели међудивиденди;</p>
			<p class="Basic-Paragraph">10) предлаже Скупштини политику зарада генералног директора и извршних директора и утврђује предлоге уговора о раду  генералног директора и извршних директора;</p>
			<p class="Basic-Paragraph">11) израчунава износе дивиденди, одређује дан и поступак њихове исплате, а одређује и начин њихове исплате у оквиру овлашћења која су му дата Статутом или одлуком Скупштине;</p>
			<p class="Basic-Paragraph">12) извршава одлуке Скупштине;</p>
			<p class="Basic-Paragraph">13) разматра предлог плана јавних набавки Друштва и предлаже Скупштини његово доношење;  </p>
			<p class="Basic-Paragraph">14) доноси, односно усваја општа акта Друштва за које законом и Статутом није утврђена надлежност другог органа;</p>
			<p class="Basic-Paragraph">15) доноси пословник о свом раду којим се ближе уређује начин рада;</p>
			<p class="Basic-Paragraph">16) врши друге послове и доноси одлуке у складу са законом, Статутом, општим актима Друштва и одлукама Скупштине.</p>
			<p class="bold">в) Надлежност генералног директора</p>
			<p class="clan">Члан 21.</p>
			<p class="Basic-Paragraph">Генерални директор:</p>
			<p class="Basic-Paragraph">1) представља и заступа Друштво;</p>
			<p class="Basic-Paragraph">2) координира рад извршних директора, председава седницом Одбора директора и предлаже њен дневни ред;</p>
			<p class="Basic-Paragraph">3) организује и руководи процесом рада у Друштву;</p>
			<p class="Basic-Paragraph">4) води пословање Друштва;</p>
			<p class="Basic-Paragraph">5) одговара за законитост рада Друштва;</p>
			<p class="Basic-Paragraph">6) предлаже дугорочни и средњорочни план пословне стратегије и развоја и одговоран је за њихово спровођење;</p>
			<p class="Basic-Paragraph">7) предлаже програм пословања и одговоран је за његово спровођење;</p>
			<p class="Basic-Paragraph">8) предлаже финансијске извештаје Друштва;</p>
			<p class="Basic-Paragraph">9) извршава одлуке Одбора директора и Скупштине;</p>
			<p class="Basic-Paragraph">10) бира извршне директоре;</p>
			<p class="Basic-Paragraph">11) предлаже директора друштва капитала чији је једини власник Друштво и бира представнике Друштва у скупштини тог друштва капитала, у складу са законом;</p>
			<p class="Basic-Paragraph">12) закључује уговоре о раду са извршним директорима;</p>
			<p class="Basic-Paragraph">13) одлучује о правима и обавезама запослених из радног односа;</p>
			<p class="Basic-Paragraph">14) доноси акт о унутрашњој организацији и систематизацији послова као и друге опште акте за чије доношење је овлашћен законом или одлуком Скупштине;</p>
			<p class="Basic-Paragraph">15) обавља и друге послове одређене законом и Статутом и општим актима Друштва.</p>
			<p class="clan">Члан 22.</p>
			<p class="Basic-Paragraph">Састав и делокруг рада органа Друштва, услови и поступак њиховог избора, трајање и престанак мандата и друга питања из или у вези са радом органа управљања Друштва уређују се законом којим се уређује правни положај јавних предузећа и других облика организовања који обављају делатност од општег интереса, законом којим се уређује правни положај привредних друштава и Статутом.</p>
			<p class="clan">XI. ИМОВИНА КОЈА СЕ НЕ МОЖЕ ОТУЂИТИ И РАСПОЛАГАЊЕ СТВАРИМА У ЈАВНОЈ СВОЈИНИ ПРЕНЕТИМ У СВОЈИНУ ДРУШТВА</p>
			<p class="clan">Члан 23.</p>
			<p class="Basic-Paragraph">Друштво има своју имовину којом управља и располаже у складу са законом, овом одлуком и Статутом. </p>
			<p class="Basic-Paragraph">Имовину Друштва чине право својине на покретним и непокретним стварима, новчана средства и хартије од вредности и друга имовинска права, која су пренета у својину Друштва у складу са законом, укључујући и право коришћења на стварима у јавној својини.</p>
			<p class="clan">Члан 24.</p>
			<p class="Basic-Paragraph">Систем за транспорт нафте нафтоводима и систем за транспорт деривата нафте продуктоводима не може се отуђити из својине Друштва, нити може бити предмет оптерећења или принудног извршења.</p>
			<p class="Basic-Paragraph">Друштво располаже средствима велике вредности, а која су у непосредној функцији обављања делатности од општег интереса, на основу одлуке Скупштине, уз претходну сагласност Оснивача.</p>
			<p class="Basic-Paragraph">Друштво слободно и самостално располаже својом имовином, односно стварима и правима у власништву Друштва, изузев средстава из става 1. овог члана, у складу са законом и Статутом.</p>
			<p class="clan">XII. РАЗВОЈ ОБАВЉАЊА ДЕЛАТНОСТИ ОД ОПШТЕГ ИНТЕРЕСА</p>
			<p class="clan">Члан 25.</p>
			<p class="Basic-Paragraph">Друштво  је дужно да у складу са законом, плановима рада и развоја и програмом пословања, обезбеди: услове за рад и несметано функционисање система за транспорт нафте нафтоводима и транспорт деривата нафте продуктоводима; безбедност, редовно одржавање, развој и техничко-технолошко повезивање у јединствен систем транспорта нафте нафтоводима и транспорта деривата нафте продуктоводима у Републици Србији и предузимање мера којима ће се допринети повезивању тих система са системима других држава за транспорт нафте и деривата нафте, као и друге прописане услове.</p>
			<p class="clan">XIII. ЗАШТИТА ЖИВОТНЕ СРЕДИНЕ</p>
			<p class="clan">Члан 26.</p>
			<p class="Basic-Paragraph">Друштво је дужно да у обављању делатности обезбеди потребне услове за заштиту и унапређење животне средине и да спречава узроке и отклања последице које угрожавају животну средину.</p>
			<p class="clan">XIV. ПРЕЛАЗНЕ И ЗАВРШНЕ ОДРЕДБЕ</p>
			<p class="clan">Члан 27.</p>
			<p class="Basic-Paragraph">Председник Надзорног одбора Јавног предузећа „Транснафта” именован Решењем о именовању председника и чланова Надзорног одбора Јавног предузећа „Транснафта” („Службени гласник РС”, бр. 109/13 и 92/15 – др. закон) и Решењем о именовању члана Надзорног одбора Јавног предузећа „Транснафта” („Службени гласник РС”, број 95/15), вршиће функцију председника и чланова Скупштине, односно представника оснивача у Скупштини Акционарског друштва за транспорт нафте нафтоводима и транспорт деривата нафте продуктоводима „Транснафта” Панчево, до именовања нових представника од стране Оснивача, у складу са законом.</p>
			<p class="Basic-Paragraph">Директор Јавног предузећа „Транснафта” именован Решењем о именовању директора Јавног предузећа „Транснафта” („Службени гласник РС”, број 18/18), вршиће функцију као Генерални директор Акционарског друштва за транспорт нафте нафтоводима и транспорт деривата нафте продуктоводима „Транснафта” Панчево, а који ће извршити оверу ове одлуке, у складу са законом.</p>
			<p class="Basic-Paragraph">Генерални директор именоваће Одбор директора у року од 90 дана од дана регистрације промене правне форме Друштва.</p>
			<p class="Basic-Paragraph">Извршни директори Јавног предузећа „Транснафта” настављају да обављају функцију извршних директора и руководе функцијама Друштва именовани у оквиру Одбора директора Акционарског друштва за транспорт нафте нафтоводима и транспорт деривата нафте продуктоводима „Транснафта” Панчево, у складу са привременом одлуком Генералног директора донетом у року до петнаест дана од дана регистрације промене правне форме Друштва, до именовања у Одбор директора из става 3. овог члана.</p>
			<p class="clan">Члан 28.</p>
			<p class="Basic-Paragraph">Акционарско друштво за транспорт нафте нафтоводима и транспорт деривата нафте продуктоводима „Транснафта” Панчево наставља са радом у складу са овом одлуком, законом којим се уређује правни положај јавних предузећа и других облика организовања који обављају делатност од општег интереса, законом којим се уређује правни положај привредних друштава и Статутом.</p>
			<p class="Basic-Paragraph">Акти Акционарског друштва за транспорт нафте нафтоводима и транспорт деривата нафте продуктоводима „Транснафта” Панчево ускладиће се са овом одлуком и Статутом у року од девет месеци од дана доношења ове одлуке и Статута.</p>
			<p class="clan">Члан 29.</p>
			<p class="Basic-Paragraph">Ову одлуку објавити у „Службеном гласнику Републике Србије”.</p>
			<p class="potpis">05 број 023-5499/2019</p>
			<p class="potpis">У Београду, 6. јуна 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
	</div>


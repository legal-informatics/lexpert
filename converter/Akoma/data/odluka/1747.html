


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p>На основу члана 8. Закона о избору председника Републике („Службени гласник РС”, бр. 111/07 и 104/09 – др. закон), а сходно члану 34. став 1. тачка 3. и члана 56. став 3. Закона о избору народних посланика („Службени гласник РС”, бр. 35/00, 57/03 – одлука УС, 72/03 – др. закон, 18/04, 85/05 – др. закон, 101/05 – др. закон, 104/09 – др. закон, 28/11 – одлука УС и 36/11),</p>
				<p>Републичка изборна комисија, на седници одржаној 18. марта 2017. године, донела је</p>
				<p class="odluka-zakon">ОДЛУКУ</p>
				<p class="naslov">о одређивању времена почетка и завршетка гласања на бирачким местима у иностранству</p>
				<p class="auto-style1">"Службени гласник РС", број 25 од 18. 
				марта 2017.</p>
				<p>1. Овом одлуком се одређује време почетка и завршетка гласања на изборима за председника Републике, расписаним за 2. април 2017. године, на бирачким местима у иностранству, одређеним Допунским решењем о одређивању бирачких места за гласање на изборима за председника Републике, расписаним за 2. април 2017. године („Службени гласник РС”, бр. 22/17 и 24/17).</p>
				<p>2. На бирачким местима у Аустрији, Белгији, Босни и Херцеговини, Грчкој, Италији, Јужноафричкој Републици, Катару, Кини, Либану, Македонији, Малти, Мађарској, Немачкој, Норвешкој, Пољској, Румунији, Руској Федерацији, Словачкој Републици, Словенији, Турској, Уједињеним Арапским Емиратима, Финској, Француској, Холандији, Хрватској, Црној Гори, Чешкој Републици, Швајцарској и Шведској гласање ће бити обављено 2. априла 2017. године, у времену од 7 до 20 часова по локалном времену.</p>
				<p>3. На бирачким местима у Великој Британији, Канади и Сједињеним Америчким Државама гласање ће бити обављено 1. априла 2017. године, у времену од 7 до 20 часова по локалном времену.</p>
				<p>4. Резултати гласања на бирачким местима у иностранству не смеју се јавно саопштавати нити истицати на бирачком месту пре завршетка гласања у Републици Србији.</p>
				<p>5. Ову одлуку објавити у „Службеном гласнику Републике Србије”.</p>
				<p class="potpis">02 број 013-207/17</p>
				<p class="potpis">У Београду, 18. марта 2017. године</p>
				<p class="potpis"><span class="bold">Републичка изборна комисија</span></p>
				<p class="potpis">Председник,</p>
				<p class="potpis"><span class="bold">Владимир Димитријевић, </span>с.р.</p>
	</div>


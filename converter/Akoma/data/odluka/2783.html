


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p>На основу чл. 11. и 591. Закона о привредним друштвима („Службени гласник РС”, бр. 36/11 и 99/11, у даљем тексту: Закон), члана 38. Закона о професионалној рехабилитацији и запошљавању особа са инвалидитетом („Службени гласник РС”, број 36/09),</p>
	<p>Скупштина предузећа доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ОДЛУКУ</p>
	<p class="naslov" style="margin-top: 0">o изменама оснивачког акта Предузећа за професионалну рехабилитацију и запошљавање особа са инвалидитетом „МАК-ДИ” друштво с ограниченом одговорношћу, Краљево – у реструктурирању 
	</p>
	<p class="naslov" style="margin-top: 0"><span style="font-weight: 400">
	"Службени гласник РС", број 15 од 14. фебруара 2013.</span></p>
	<p class="naslov" style="margin-top: 0">&nbsp;</p>
	<p class="clan">I. ОСНОВНЕ ОДРЕДБЕ</p>
	<p class="clan">Члан 1.</p>
	<p>Предузеће за професионалну рехабилитацију и запошљавање особа са инвалидитетом „МАК-ДИ” друштво с ограниченом одговорношћу, Краљево, организује се као једночлано друштво с ограниченом одговорношћу, у складу са Одлуком о изменама и допунама оснивачког акта друштвеног Предузећа за запошљавање инвалида „МАК-ДИ” Краљево („Службени гласник РС”, број 103/09, у даљем тексту: Предузеће).</p>
	<p>Предузеће послује у складу са прописима којима се уређује правни положај привредних друштава и прописима којима се уређује рад и пословање предузећа за професионалну рехабилитацију и запошљавање особа са инвалидитетом.</p>
	<p class="clan">Члан 2.</p>
	<p>Друштвено Предузеће за запошљавање инвалида „МАК-ДИ” Краљево основано је одлуком Удружења дистрофичара региона Краљево, Краљево од 13. децембра 1990. године као Друштво с ограниченом одговорношћу у друштвеној својини за професионалну рехабилитацију и запошљавање дистрофичара и осталих телесних инвалида „МАК-ДИ” са потпуном одговорношћу, Краљево, што је регистровано Решењем Окружног привредног суда у Краљеву Фи–53/91 од 11. фебруара 1991. године.</p>
	<p>Решењем Окружног привредног суда у Краљеву Фи–3182/96 од 16. децембра 1996. године извршена је промена уписа у регистар тог суда с циљем усаглашавања са Законом о радном оспособљавању и запошљавању инвалида, а у складу са решењима Министарства за рад, борачка и социјална питања бр. 552-02-14/96-06 и 552-02-14/96-02.</p>
	<p>Решењем привредног суда у Краљеву Фи–1084/99 од 24. септембра 1999. године извршен је упис организовања друштвеног предузећа и усклађивања делатности са Законом о класификацији делатности и о регистру јединица разврставања и од тада Предузеће послује као Друштвено предузеће за запошљавање инвалида „МАК-ДИ” Краљево.</p>
	<p>Предузеће је уписано у Регистар привредних субјеката код Агенције за привредне регистре под бројем БД 34474 од 22. августа 2005. године као Друштвено предузеће за запошљавање инвалида „МАК-ДИ” Краљево, Обилићева 13, локал број 2, са претежном делатношћу -85322 остали социјални рад у установама без смештаја.</p>
	<p>На основу Закључка Владе 05 број 46-4000/2009 од 2. јула 2009. године којим је утврђен удео државног капитала од 100% у Друштвеном предузећу за запошљавање инвалида „МАК-ДИ” Краљево, Републичка дирекција за имовину Републике Србије и Предузеће закључили су Споразум о уделу државне својине у средствима која користи Друштвено предузеће за запошљавање инвалида „МАК-ДИ” Краљево број 46-142/2008 од 22. јула 2009. године, којим је Република Србија преузела оснивачка и управљачка права сразмерно уделу државног капитала. 
	</p>
	<p class="clan">Члан 3.</p>
	<p>Предузеће послује средствима у државној својини.</p>
	<p>Предузеће има својство правног лица.</p>
	<p>Предузеће у правном промету са трећим лицима има сва овлашћења и иступа у своје име и за свој рачун.</p>
	<p class="clan">II. ПОСЛОВНО ИМЕ И СЕДИШТЕ</p>
	<p class="clan">Члан 4.</p>
	<p>Предузеће послује под следећим пословним именом: Предузеће за професионалну рехабилитацију и запошљавање особа са инвалидитетом „МАК-ДИ” друштво с ограниченом одговорношћу, Краљево у реструктурирању.</p>
	<p>Скраћено пословно име Предузећа је: „МАК-ДИ” д.о.о. Краљево у реструктурирању.</p>
	<p class="clan">Члан 5.</p>
	<p>Седиште Предузећа је у Краљеву, Обилићева 13, локал број 2.</p>
	<p class="clan">III. ПЕЧАТ И ШТАМБИЉ ПРЕДУЗЕЋА</p>
	<p class="clan">Члан 6.</p>
	<p>Предузеће има печат и штамбиљ.</p>
	<p>Печат је округлог облика пречника 32 mm, на коме је исписано пословно име и седиште Предузећа, на српском језику, ћириличким писмом.</p>
	<p>Излазни штамбиљ је правоугаоног облика, дужине 60 mm и ширине 30 mm, на коме је исписано пословно име и седиште Предузећа на српском језику, ћириличким писмом.</p>
	<p>Улазни штамбиљ је правоугаоног облика, дужине 65 mm и ширине 32 mm, на коме је исписано пословно име и седиште Предузећа на српском језику, ћириличким писмом.</p>
	<p>Директор Предузећа доноси одлуку којом се утврђује начин употребе и чувања печата и штамбиља Предузећа.</p>
	<p class="clan">IV. ПОДАЦИ О ОСНИВАЧУ</p>
	<p class="clan">Члан 7.</p>
	<p>Оснивач Предузећа је Република Србија за коју на основу законског овлашћења оснивачка права врши Влада, Београд, Немањина 11 (у даљем тексту: Оснивач).</p>
	<p class="clan">V. ДЕЛАТНОСТ ПРЕДУЗЕЋА</p>
	<p class="clan">Члан 8.</p>
	<p>Претежна делатност Предузећа је: </p>
	<p>8899 остали социјални рад у установама без смештаја. </p>
	<p>Поред делатности из става 1. овог члана Предузеће обавља и следеће делатности:</p>
	<p>1392 производња осталих текстилних производа, осим одеће</p>
	<p>1395 производња нетканог текстила и предмета од њега, осим одеће</p>
	<p>1396 производња осталог техничког и индустријског текстила</p>
	<p>1412 производња радне одеће</p>
	<p>1413 производња остале одеће</p>
	<p>1419 производња осталих одевних предмета и прибора</p>
	<p>1512 производња путних и ручних торби и сл., сарачких производа и каишева</p>
	<p>1624 производња дрвнe амбалаже </p>
	<p>1629 производња осталих производа од дрвета, плуте, сламе и прућа</p>
	<p>1721 производња таласастог папира и картона и амбалаже од папира и картона</p>
	<p>1722 производња предмета за личну употребу и употребу у домаћинству </p>
	<p>1723 производња канцеларијских предмета од папира</p>
	<p>1729 производња осталих предмета од папира и картона</p>
	<p>1811 штампање новина</p>
	<p>1812 остало штампање</p>
	<p>1814 књиговезачке и сродне услуге</p>
	<p>1813 услуге припреме за штампу</p>
	<p>2222 производња амбалаже од пластике</p>
	<p>3230 производња спортске опреме</p>
	<p>4511 трговина аутомобилима и лаким моторним возилима</p>
	<p>4531 трговина на велико деловима и опремом за моторна возила </p>
	<p>4618 специјализовано посредовање у продаји посебних производа</p>
	<p>4619 посредовање у продаји разноврсних производа</p>
	<p>4641 трговина на велико текстилом</p>
	<p>4642 трговина на велико одећом и обућом</p>
	<p>4643 трговина на велико електричним апаратима за домаћинство </p>
	<p>4644 трговина на велико порцуланом и стакленом робом и средствима за чишћење 
	</p>
	<p>4645 трговина на велико парфимеријским и козметичким производима </p>
	<p>4647 трговина на велико намештајем, теписима и опремом за осветљење</p>
	<p>4651 трговина на велико рачунарима, рачунарском опремом и софтвери</p>
	<p>4675 трговина на велико хемијским производима</p>
	<p>4676 трговина на велико осталим полупроизводима</p>
	<p>4677 трговина на велико отпацима и остацима</p>
	<p>4690 неспецијализована трговина на велико</p>
	<p>4711 трговина на мало у неспецијализованим продавницама, претежно храном, пићима и дуваном</p>
	<p>4719 остала трговина на мало у неспецијализованим продавницама</p>
	<p>4721 трговина на мало воћем и поврћем у специјализованим продавницама</p>
	<p>4725 трговина на мало пићима у специјализованим продавницама </p>
	<p>4726 трговина на мало производима од дувана у специјализованим продавницама</p>
	<p>4729 остала трговина на мало храном у специјализованим продавницама</p>
	<p>4743 трговина на мало аудио и видео опремом у специјализованим продавницама</p>
	<p>4751 трговина на мало текстилом у специјализованим продавницама</p>
	<p>4752 трговина на мало металном робом, бојама и стаклом у специјализованим продавницама</p>
	<p>4759 трговина на мало намештајем и опремом за осветљење и осталим предметима за домаћинство у специјализованим продавницама</p>
	<p>4761 трговина на мало књигама у специјализованим продавницама</p>
	<p>4771 трговина на мало одећом у специјализованим продавницама</p>
	<p>4772 трговина на мало обућом и предметима од коже специјализованим продавницама</p>
	<p>4775 трговина на мало козметичким и тоалетним производима у специјализованим продавницама</p>
	<p>4778 остала трговина на мало новим производима у специјализованим продавницама</p>
	<p>4779 трговина на мало половном робом, у продавницама </p>
	<p>4791 трговина на мало посредством поште или преко интернета</p>
	<p>4799 остала трговина на мало изван продавница, тезги и пијаца</p>
	<p>4941 друмски превоз терета</p>
	<p>5811 издавање књига</p>
	<p>5813 издавање новина</p>
	<p>5814 издавање часописа и периодичних издања</p>
	<p>5819 остала издавачка делатност</p>
	<p>6311 обрада података, хостинг и сл.</p>
	<p>7312 медијско представљање</p>
	<p>8211 комбиновано канцеларијско-административне услуге</p>
	<p>8219 фотокопирање, припремање докумената и друга специјализована подршка</p>
	<p>8559 остало образовање</p>
	<p>Предузеће може обављати и друге делатности, укључујући делатност спољнотрговинског промета и услуге у спољнотрговинском промету из оквира своје делатности, у складу са законом и овом одлуком.</p>
	<p class="clan">VI. ОСНОВНИ КАПИТАЛ</p>
	<p class="clan">Члан 9.</p>
	<p>Основни капитал Предузећа износи 445.000,00 динара, што је по средњем курсу Народне банке Србије 33.438,90 евра, према потврди Удружења банака Србије о прерачуну основног капитала из динара у USD доларе бр. 6/2-83761 од 2. септембра 2009. године и Потврди Удружења банака Србије о прерачуну основног капитала из USD долара у евре 0501 бр. 6/2-83762 од 2. септембра 2009. године.</p>
	<p>Средства за рад Предузећа чини:</p>
	<p>1) право коришћења на непокретности и то пословном простору – локалу број 2, корисне површине 138 m<span class="superscript">2</span>, који се састоји од приземља у површини од 52,85 m<span class="superscript">2</span> и подрума у површини од 85,60 m<span class="superscript">2</span>, који је уписан као посебан део зграде број 1, постојеће на катастарској парцели број 164, све уписано у лист непокретности број 7581 КО Краљево 17;</p>
	<p>2) друге непокретности, покретне ствари (посебно опрема), новчана средства и хартије од вредности, као и право и обавезе које Предузеће има на дан 22. јула 2009. године. 
	</p>
	<p class="clan">VII. РАСПОДЕЛА ДОБИТИ</p>
	<p class="clan">Члан 10.</p>
	<p>Добит Предузећа, утврђена у складу са законом, може се расподелити за повећање основног капитала, резерве или за друге намене, у складу са законом и овом одлуком.</p>
	<p>Одлуку о расподели добити доноси Скупштина Предузећа, уз сагласност оснивача.</p>
	<p class="clan">VIII. ЗАСТУПАЊЕ ПРЕДУЗЕЋА</p>
	<p class="clan">Члан 11.</p>
	<p>Предузеће заступа директор Предузећа, без ограничења.</p>
	<p>Директор може у оквиру својих овлашћења дати другом лицу писано пуномоћје за заступање Предузећа.</p>
	<p class="clan">IX. УПРАВЉАЊЕ ПРЕДУЗЕЋЕМ</p>
	<p class="clan">Члан 12.</p>
	<p>Управљање Предузећем је организовано као једнодомно. </p>
	<p>Органи Предузећа су: </p>
	<p>1) скупштина; </p>
	<p>2) директор.</p>
	<p class="clan">X. СКУПШТИНА ПРЕДУЗЕЋА</p>
	<p class="clan">Члан 13.</p>
	<p>Овлашћења Скупштине Предузећа врши Оснивач, преко овлашћених представника, с тим да број овлашћених представника Оснивача не може бити мањи од три.</p>
	<p>Одлуку о одређивању и разрешењу председника и чланова Скупштине доноси Оснивач.</p>
	<p class="clan">Члан 14.</p>
	<p>Скупштина Предузећа у оквиру својих овлашћења одлучује о:</p>
	<p>1) измени оснивачког акта; </p>
	<p>2) усвајању годишњег програма рада и финансијског плана; </p>
	<p>3) надзору над радом директора и усвајању извештаја директора;</p>
	<p>4) повећању и смањењу основног капитала Предузећа, као и о свакој емисији хартија од вредности; 
	</p>
	<p>5) расподели добити и начину покрића губитака, укључујући и одређивање дана стицања права на учешће у добити и дана исплате учешћа у добити члановима Предузећа; 
	</p>
	<p>6) именовању и разрешење директора и утврђивању накнаде за његов рад односно о начелима за утврђивање те накнаде;</p>
	<p>7) именовању ревизора и утврђивању накнаде за његов рад; </p>
	<p>8) покретању поступка ликвидације, као и о подношењу предлога за покретање стечајног поступка од стране Предузећа; 
	</p>
	<p>9) именовању ликвидационог управника и усвајању ликвидационих биланса и извештаја ликвидационог управника; 
	</p>
	<p>10) стицању сопствених удела; </p>
	<p>11) обавезама чланова Предузећа на додатне уплате и о враћању тих уплата; 
	</p>
	<p>12) захтеву за иступање члана Предузећа; </p>
	<p>13) искључењу члана Предузећа из разлога неплаћања, односно неуношења уписаног улога; 
	</p>
	<p>14) покретању спора за искључење члана Предузећа; </p>
	<p>15) повлачењу и поништењу удела; </p>
	<p>16) давању прокуре; </p>
	<p>17) покретању поступка и давању пуномоћја за заступање Предузећа у спору са прокуристом, као и у спору са директором;</p>
	<p>18) покретању поступка и давању пуномоћја за заступање Предузећа у спору против члана Предузећа; 
	</p>
	<p>19) статусним променама и променама правне форме; </p>
	<p>20) одобравању правних послова у којима постоји лични интерес, у складу са чланом 66. Закона; 
	</p>
	<p>21) усваја финансијске извештаје, као и извештаје ревизора ако су финансијски извештаји били предмет ревизије; 
	</p>
	<p>22) сагласности на стицање, продају, давање у закуп, залагање или друго располагање имовином велике вредности у смислу члана 470. Закона; 
	</p>
	<p>23) доношењу пословника о свом раду; </p>
	<p>24) другим пословима и другим питањима, у складу са Законом и оснивачким актом. 
	</p>
	<p>Акте из става 1. тач. 1), 2), 4), 5), 8) 9), 19), 21) и 22) овог члана Скупштина доноси уз сагласност Оснивача.</p>
	<p class="clan">XI. ДИРЕКТОР ПРЕДУЗЕЋА</p>
	<p class="clan">Члан 15.</p>
	<p>Директора Предузећа бира и разрешава Скупштина Предузећа.</p>
	<p>Директор Предузећа бира се на период од четири године.</p>
	<p>Директор Предузећа је у радном односу у Предузећу са пуним радним временом.</p>
	<p class="clan">Члан 16.</p>
	<p>Директор Предузећа:</p>
	<p>1) заступа Предузеће;</p>
	<p>2) организује и води пословање Предузећа, у складу са законом и овом одлуком;</p>
	<p>3) стара се о законитости рада и одговара за законитост рада Предузећа;</p>
	<p>4) стара се о испуњености услова и обављању послова професионалне рехабилитације и запошљавање особа са инвалидитетом; 
	</p>
	<p>5) стара се о испуњавању услова за одржање статуса Предузећа, у складу са прописима о запошљавању особа са инвалидитетом;</p>
	<p>6) предлаже доношење одлука из делокруга рада Скупштине;</p>
	<p>7) спроводи одлуке Скупштине;</p>
	<p>8) одлучује о правима, обавезама и одговорностима запослених у Предузећу, у складу са законом којим се уређују радни односи;</p>
	<p>9) доноси акт о организацији и систематизацији послова и друге опште акте Предузећа;</p>
	<p>10) обавља друге послове у складу са законом и овом одлуком.</p>
	<p class="clan">XII. ИНТЕРНИ РЕВИЗОР</p>
	<p class="clan">Члан 17.</p>
	<p>Интерни ревизор:</p>
	<p>1) контролише веродостојност и комплетност финансијских извештаја Предузећа;</p>
	<p>2) контролише усклађеност пословања Предузећа са законом, програмом рада и пословања Предузећа;</p>
	<p>3) обавља и друге послове у складу са законом.</p>
	<p class="clan">Члан 18.</p>
	<p>Интерни ревизор извештава Скупштину Предузећа о:</p>
	<p>1) веродостојности и потпуности финансијских извештаја Предузећа;</p>
	<p>2) основаности предлога за расподелу добити;</p>
	<p>3) другим питањима од значаја за оцену законитости и целисходности поступања у спровођењу пословне политике и пословања Предузећа.</p>
	<p>Интерни ревизор подноси извештај о питањима из става 1. овог члана најмање једанпут годишње приликом разматрања годишњег финансијског извештаја, а по потреби и у току године када то затражи Скупштина или Оснивач.</p>
	<p class="clan">XIII. АКТИ ПРЕДУЗЕЋА</p>
	<p class="clan">Члан 19.</p>
	<p>У Предузећу се води књига одлука.</p>
	<p>У књигу одлука уносе се одлуке које доноси Скупштина Предузећа.</p>
	<p class="clan">Члан 20.</p>
	<p>Акти Предузећа су и правилници и одлуке којима се, у складу са законом уређују одређена питања.</p>
	<p>Измене и допуне правилника и одлука врше се на начин и по поступку који су одређени за њихово доношење.</p>
	<p class="clan">Члан 21.</p>
	<p>Предузећe води пословне књиге и саставља и подноси рачуноводствене исправе и финансијске извештаје у складу са законом којим се уређује рачуноводство и ревизија.</p>
	<p class="clan">Члан 22.</p>
	<p>Предузеће је дужно да држи и чува све акте Предузећа у складу са законом којим се уређује правни положај привредних друштава.</p>
	<p class="clan">XIV. ЗАШТИТА ЖИВОТНЕ СРЕДИНЕ</p>
	<p class="clan">Члан 23.</p>
	<p>Предузеће је, при обављању делатности, дужно да се стара о заштити животне средине, у складу са законом и Политиком животне средине.</p>
	<p class="clan">XV. ПРЕСТАНАК ПРЕДУЗЕЋА</p>
	<p class="clan">Члан 24.</p>
	<p>Предузеће престаје:</p>
	<p>1) одлуком Скупштине Предузећа;</p>
	<p>2) статусним променама које воде престанку;</p>
	<p>3) стечајем или ликвидацијом;</p>
	<p>4) ако се правноснажном пресудом утврди ништавост регистрације и одреди брисање Предузећа;</p>
	<p>5) у другим случајевима предвиђеним законом.</p>
	<p class="clan">XVI. ПРЕЛАЗНЕ И ЗАВРШНЕ ОДРЕДБЕ</p>
	<p class="clan">Члан 25.</p>
	<p>Предузеће ће општа акта ускладити са овом одлуком у року од три месеца од дана регистрације Предузећа у Регистар привредних субјеката.</p>
	<p class="clan">Члан 26.</p>
	<p>Постојећи органи предузећа настављају да обављају послове из свог делокруга у складу са законом и овом одлуком до истека мандата на који су изабрани, односно именовани.</p>
	<p class="clan">Члан 27.</p>
	<p>Ову одлуку по добијању сагласности Владе објавити у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">Број 164</p>
	<p class="potpis" style="margin-top: 0">У Краљеву, 29. јуна 2012. године</p>
	<p class="potpis" style="margin-top: 0">Председник Скупштине,</p>
	<p class="potpis" style="margin-top: 0"><span class="bold">Мирза Јовичић, 
	</span>с.р.</p>


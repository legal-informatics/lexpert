

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="redakcijskipreciscentekst">Редакцијски пречишћен текст</p>
			<p class="Basic-Paragraph">&nbsp;</p>
			<p class="Basic-Paragraph">&nbsp;</p>
			<p class="Basic-Paragraph">&nbsp;</p>
			<p class="Basic-Paragraph">На основу члана 21. ст. 1. и 2. Закона о националном оквиру квалификација Републике Србије  („Службени гласник РС”, број 27/18) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 71/12, 7/14 – УС, 44/14 и 30/18 – др. закон), </p>
			<p class="Basic-Paragraph">Влада доноси</p>
			<p class="odluka-zakon">ОДЛУКУ</p>
			<p class="odluka-zakon">о оснивању Секторског већа за сектор информационих и комуникационих технологија, електротехнике, аутоматике и електронике</p>
			<p class="centar">"Службени гласник РС", бр. 104 од 28. децембра 
			2018, 57 од 9. августа 2019.</p>
			<p class="Basic-Paragraph">1. Оснива се Секторско веће за сектор информационих и комуникационих технологија, електротехнике, аутоматике и електронике (у даљем тексту: Секторско веће) за области које се односе на систем дизајн, компјутерско програмирање, базе података, мреже, развој софтвера (укључујући и развој вештачке интелигенције) и апликација, као и развој хардвера, затим за дизајнирање компјутера и опреме за комуникацију, развој и праћење електронске опреме, машина и система, за области електротехнике, електронике и аутоматике. </p>
			<p class="Basic-Paragraph">2. Задаци Секторског већа су да: </p>
			<p class="Basic-Paragraph">1) анализира постојеће и утврђује потребне квалификације у сектору; </p>
			<p class="Basic-Paragraph">2) идентификује квалификације које треба осавременити; </p>
			<p class="Basic-Paragraph">3) идентификује квалификације које више не одговарају потребама сектора; </p>
			<p class="Basic-Paragraph">4) доноси одлуку о изради предлога стандарда квалификација у оквиру сектора; </p>
			<p class="Basic-Paragraph">5) даје мишљење о очекиваним исходима знања и вештина унутар сектора; </p>
			<p class="Basic-Paragraph">6) промовише дијалог и непосредну сарадњу између света рада и образовања; </p>
			<p class="Basic-Paragraph">7) промовише могућности за образовање, обуку и запошљавање унутар сектора; </p>
			<p class="Basic-Paragraph">8) идентификује могућности за обучавање одраслих унутар сектора; </p>
			<p class="Basic-Paragraph">9) разматра импликације националног оквира квалификација на квалификације унутар сектора; </p>
			<p class="Basic-Paragraph">10) предлаже листе квалификација по нивоима и врстама које могу да се стичу признавањем претходног учења; </p>
			<p class="Basic-Paragraph">11) обавља друге послове у складу са Законом о националном оквиру квалификација Републике Србије.</p>
			<p class="Basic-Paragraph">3. За чланове Секторског већа, на пет година именују се:</p>
			<p class="Basic-Paragraph"><span class="v2-clan-left-1">1) на 
			предлог Привредне коморе Србије и репрезентативних удружења 
			послодаваца – Милан Шолаја и Зоран Живковић.</span></p>
			<p class="Basic-Paragraph">2) на предлог Савета за стручно образовање и образовање одраслих – Милан Вукобрат.</p>
			<p class="Basic-Paragraph">3) на предлог Конференцијe универзитета и Конференцијe академија и високих школа:</p>
			<p class="Basic-Paragraph">(1) проф. др Дарко Митић – КОНУС;</p>
			<p class="Basic-Paragraph">(2) проф. др Горан Зајић и проф. др Бојан Ристић, КАССС.</p>
			<p class="Basic-Paragraph">4) на предлог Националне службе за запошљавање – Јелена Кљајић.</p>
			<p class="Basic-Paragraph">5) на предлог министарстава: </p>
			<p class="Basic-Paragraph"><span class="v2-clan-left-1">(1) 
			Министарства просвете, науке и технолошког развоја – др Саша 
			Стојановић.</span></p>
			<p class="Basic-Paragraph">(2) Министарства рада, запошљавања, 
			борачка и социјална питања – Жељка Цвијановић.</p>
			<p class="Basic-Paragraph">(3) Министарства трговине, туризма и телекомуникација – Милан Добријевић. </p>
			<p class="Basic-Paragraph"><span class="v2-clan-left-1">(4) 
			Министарства омладине и спорта – Дарко Удовичић.</span></p>
			<p class="Basic-Paragraph">6) на предлог репрезентативних гранских синдиката:</p>
			<p class="Basic-Paragraph">(1) Конфедерација слободних синдиката:</p>
			<p class="Basic-Paragraph">– Драган Лукић</p>
			<p class="Basic-Paragraph">7) на предлог заједнице стручних школа:</p>
			<p class="Basic-Paragraph">(1) Небојша Соколовић, Заједница електротехничких школа Србије.</p>
			<p class="Basic-Paragraph">8) на предлог Завода за унапређивање образовања и васпитања – Маја Тодоровић.</p>
			<p class="v2-clan-left-1">Чланови Секторског већа из става 1. тач. 
			2), 4), 5), 6), 7) и 8) ове тачке учествују у раду Секторског Већа у 
			свим областима рада Секторског већа из тачке 1. ове одлуке.</p>
			<p class="v2-clan-left-1">Чланови Секторског већа из става 1. тач. 
			1) и 3) ове тачке равномерно се ротирају у раду Секторског већа за 
			све секторе рада по редоследу који се утврђује у складу са 
			пословником о раду Секторског већа.</p>
			<p class="Basic-Paragraph"><span class="hide-change"><em>Брисан је 
			ранији став 4. (види тачку 1. Одлуке – 57/2019-144).</em></span></p>
			<p class="Basic-Paragraph"><span class="hide-change">*Службени 
			гласник РС, број 57/2019</span></p>
			<p class="Basic-Paragraph">4. Чланови Секторског већа између себе бирају председника из реда чланова који учествују у раду у свим областима рада Секторског већа из тачке 1. ове одлуке.</p>
			<p class="Basic-Paragraph">5. Секторско веће доноси пословник о свом раду.</p>
			<p class="Basic-Paragraph">6. Годишњи извештај о раду Секторско веће подноси Агенцији за квалификације, министарству надлежном за послове образовања и Влади, најкасније до 1. марта текуће године за претходну календарску годину. </p>
			<p class="Basic-Paragraph">7. Административно-техничку подршку Секторском већу пружа Агенција за квалификације.</p>
			<p class="Basic-Paragraph">8. Чланови Секторског већа и стручних тимова имају право на накнаду за рад у висини коју утврди Влада.</p>
			<p class="Basic-Paragraph">9. Ова одлука ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 02-02-12714/2018</p>
			<p class="potpis">У Београду, 27. децембра 2018. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
	</div>


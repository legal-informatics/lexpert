


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p>На основу члана 46. став 1. Закона о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС, 98/13 – УС, 132/14 и 145/14) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p class="odluka-zakon">ОДЛУКУ</p>
				<p class="odluka-zakon">о изради измена и допуна Просторног плана подручја посебне намене инфраструктурног коридора државног пута I реда број 21 Нови Сад – Рума – Шабац и државног пута I реда број 19 Шабац–Лозница</p>
				<p class="centar">"Службени гласник РС", број 88 од 29. 
				септембра 2017.</p>
				<p>1. Приступа се изради измена и допуна Просторног плана подручја посебне намене инфраструктурног коридора државног пута I реда број 21 Нови Сад – Рума – Шабац и државног пута I реда број 19 Шабац–Лозница („Службени гласник РС”, број 40/11 – у даљем тексту: Просторни план).</p>
				<p>2. Оквирна граница обухвата измена и допуна Просторног плана, обухвата делове територије општине Рума и то целу катастарску општину Рума.</p>
				<p>Оквирна граница обухвата измена и допуна Просторног плана дата је у Прилогу 1 – Графички приказ оквирне границе обухвата измена и допуна Просторног плана, који је одштампан уз ову одлуку и чини њен саставни део.</p>
				<p>Коначна граница обухвата измена и допуна Просторног плана биће дефинисана Нацртом измена и допуна Просторног плана.</p>
				<p>Израда измена и допуна Просторног плана се односи на обилазницу око Руме.</p>
				<p>3. Услови и смернице планских документа вишег реда и развојних стратегија за израду измена и допуна Просторног плана садржани су у:</p>
				<p>1) Закону о Просторном плану Републике Србије од 2010. до 2020. године („Службени гласник РС”, број 88/10), где се обилазни пут око Руме налази на планираном коридору државног пута I реда, Нови Сад – Рума – Шабац – Лозница – граница БиХ. Рума се налази непосредно уз државни пут IА реда, ознака пута А3, као и на укрштају постојећег државног пута I реда, ознака пута 21 и државних путева IIА реда, ознаке путева су 120 и 126. Поред овога кроз Руму пролази и главни железнички коридор, Коридор X, у региону; </p>
				<p>2) Одлуци о доношењу Регионалног просторног плана Аутономне Покрајине Војводине („Службени лист АП Војводине”, број 22/11), која приказује постојеће могуће колизије предметне обилазнице око Руме са осталом инфраструктуром. На укрштају обилазнице око Руме и аутопута Е70 планиран је интермодални терминал. Регионалним просторним планом су дефинисани и електроенергетска инфраструктура, термоенергетска инфраструктура и електронска комуникациона инфраструктура, како постојећи радио-релејни коридор, траса оптичког кабла тако и планирана траса полагања оптичког кабла. На траси обилазнице не постоје културна добра од изузетног и великог значаја као ни културна доба и археолошки паркови, али ни добра која су на листи светске културне баштине. Такође, нема потенцијалних локалитета од значаја, као ни локалитета угрожене животне средине нити било којих других културних и природних добара;</p>
				<p>3) Уредби о утврђивању Просторног плана подручја посебне намене инфраструктурног коридора државног пута I реда број 21 Нови Сад – Рума – Шабац и државног пута I реда број 19 Шабац–Лозница („Службени гласник РС”, број 40/11), којом је дефинисана предметна обилазница око Руме. Просторним планом нису разматране варијанте пута на основном путном правцу државног пута IБ реда број 21. Варијантна решења су испитана само кроз Генерални пројекат са Претходном студијом оправданости, док је Просторним планом представљена усвојена варијанта. Државни пут IБ реда број 21 у оквиру обухвата Просторног плана се планира да се гради према предложеној траси ван насеља, за моторни саобраћај са две саобраћајне траке од 2,35 m по смеру. У зони грађевинског подручја Руме уз државни пут је обавезна изградња сервисних саобраћајница са свођењем истих на унапред утврђена саобраћајна чворишта – раскрснице, а што ће се дефинисати кроз израду планова детаљне регулације.</p>
				<p>Израда измена и допуна Просторног плана заснива се на планској, студијској, техничкој и другој документацији, резултатима досадашњих истраживања и важећим документима у Републици Србији.</p>
				<p>Списак расположивих подлога за планско подручје дат је у Прилогу 2 – Списак подлога за подручје измена и допуна Просторног плана достављен од стране Републичког геодетског завода, који је одштампан уз ову одлуку и чини њен саставни део. </p>
				<p>4. Планирање, коришћење, уређење и заштита простора заснива се на принципима уређења и коришћења простора утврђеним чланом 3. Закона о планирању и изградњи, као и другим важећим прописима Републике Србије.</p>
				<p>5. Циљ дoнoшeњa измена и допуна Прoстoрнoг плaнa je доношење најбоље варијанте обилазнице око Руме и то вишекритеријумским вредновањем, које је извршено применом поступка познатог под називом збирна табела процене, која обухвата свеобухватну процену кроз сагледавање техничке изводљивости, економске оцене, процене утицаја на животну средину, утицаја на просторне последице и процену ризика пројекта.</p>
				<p>6. Концептуални оквир планирања, коришћења, уређења и заштите планског подручја заснива се на обезбеђењу услова за изградњу и планско коришћење простора.</p>
				<p>Измена и допуна Просторног плана ће садржати детаљну разраду за планиране намене. Изменама и допунама Просторног плана створиће се плански основ у смислу директног спровођења. Измене и допуне Просторног плана ће се спроводити локацијским условима и урбанистичким пројектима у складу са законом. </p>
				<p>7. Рок за израду Нацрта измена и допуна Просторног плана је шест месеци од дана ступања на снагу ове одлуке.</p>
				<p>8. Средства за израду измена и допуна Просторног плана обезбеђује Министарство грађевинарства, саобраћаја и инфраструктуре. Оквирна процена финансијских средстава износи око 6.000.000,00 динара са ПДВ-ом.</p>
				<p>9. Носилац израде измена и допуна Просторног плана је министарство надлежно за послове просторног планирања, у складу са чланом 47. став 1. Закона о планирању и изградњи.</p>
				<p>Носилац израде измена и допуна Просторног плана дужан је да обезбеди прибављање мишљења, услова и сагласности надлежних органа и организација прописаних законом, као и да обезбеди сарадњу и усаглашавање ставова са свим релевантним субјектима планирања.</p>
				<p>10. Органи, организације и јавна предузећа који су овлашћени да утврђују услове за заштиту и уређење простора и изградњу објеката, у фази израде или измене планских докумената, дужни су да на захтев носиоца израдe измена и допуна Просторног плана, у року од 30 дана, доставе све тражене податке без накнаде.</p>
				<p>Овлашћени органи из става 1. ове тачке уступиће, на захтев надлежног министарства, постојеће копије топографског и катастарског плана, односно дигиталне записе, односно катастар подземних инсталација, као и ортофото снимке, у року од 30 дана без накнаде.</p>
				<p>11. Нацрт измена и допуна Просторног плана биће изложен на јавни увид у трајању од 30 дана у згради општинске управе општине Рума.</p>
				<p>12. Одлука о изради стратешке процене утицаја измена и допуна Просторног плана подручја посебне намене инфраструктурног коридора државног пута I реда број 21 Нови Сад – Рума – Шабац и државног пута I реда број 19 Шабац–Лозница („Службени гласник РС”, број 78/17 ), чини саставни део ове одлуке.</p>
				<p>13. Број примерака измена и допуна Просторног плана биће утврђен посебним актом Владе којим се утврђује Просторни план. </p>
				<p>14. Ова одлука ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">05 број 350-9376/2017</p>
				<p class="potpis">У Београду, 28. септембра 2017. године</p>
				<p class="potpis"><span class="bold">Влада</span></p>
				<p class="potpis">Председник, </p>
				<p class="potpis"><span class="bold">Ана Брнабић,</span> с.р.</p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/prostorni-plan_opt.jpeg&amp;doctype=reg&amp;abc=cba&amp;eli=true&amp;eliActId=423956&amp;regactid=423956" alt="prostorni-plan.tiff"></p>
				<p class="clan">Прилог 2: Списак подлога за подручје измена и допуна Просторног плана достављен од стране Републичког геодетског завода</p>
				<p><span class="bold">Општина Рума</span></p>
				<p><span class="bold">Планови катастра непокретности</span></p>
				<table class="tabela-sa-borderom">
					<tbody>
						<tr>
							<td>
								<p>Ред. број</p>
							</td>
							<td>
								<p>Катастарска општина</p>
							</td>
							<td>
								<p>Врста плана</p>
							</td>
							<td>
								<p>Размера</p>
							</td>
							<td>
								<p>Број дет. листова</p>
							</td>
						</tr>
						<tr>
							<td>
								<p>1.</p>
							</td>
							<td>
								<p>Рума</p>
							</td>
							<td>
								<p>ДКП – векторски формат</p>
							</td>
							<td>
							</td>
							<td>
							</td>
						</tr>
					</tbody>
				</table>
				<p><span class="bold">Планови катастра водова</span></p>
				<table class="tabela-sa-borderom">
					<tbody>
						<tr>
							<td>
								<p>Ред. број</p>
							</td>
							<td>
								<p>Катастарска општина</p>
							</td>
							<td>
								<p>Врста плана</p>
							</td>
							<td>
								<p>Размера</p>
							</td>
							<td>
								<p>Број дет. листова</p>
							</td>
						</tr>
						<tr>
							<td>
								<p>1.</p>
							</td>
							<td>
								<p>Рума</p>
							</td>
							<td>
								<p>векторски формат</p>
								<p>аналогни план</p>
							</td>
							<td>
								<p>1:2500</p>
								<p>1:1000</p>
							</td>
							<td>
								<p>23</p>
								<p>193</p>
							</td>
						</tr>
					</tbody>
				</table>
	</div>


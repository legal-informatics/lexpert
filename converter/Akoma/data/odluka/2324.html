


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	margin-top: 0;
}
.auto-style2 {
	font-weight: bold;
	text-align: center;
	margin-top: 0;
}
.auto-style3 {
	text-align: right;
	margin-top: 0;
}
</style>


	<div class="story">
				<p class="auto-style1">На основу члана 18. став 1. тачка 3, а у вези с чланом 55. став 1, Закона о Народној банци Србије („Службени гласник РС”, бр. 72/2003, 55/2004 и 44/2010),</p>
				<p class="auto-style1">Гувернер Народне банке Србије доноси</p>
				<p class="odluka-zakon" style="margin-top: 0">&nbsp;</p>
				<p class="odluka-zakon" style="margin-top: 0">&nbsp;</p>
				<p class="odluka-zakon" style="margin-top: 0">ОДЛУКУ</p>
				<p class="naslov" style="margin-top: 0">о издавању и основним обележјима новчанице од 20 динара</p>
				<p class="clan" style="margin-top: 0">"Службени гласник РС", број 72 од 28. септембра 2011.</p>
				<p class="clan" style="margin-top: 0">&nbsp;</p>
				<p class="clan" style="margin-top: 0">&nbsp;</p>
				<p class="auto-style1">&nbsp;</p>
				<p class="auto-style1">1. Народна банка Србије издаће новчаницу од 20 динара.</p>
				<p class="auto-style1">2. Новчаница од 20 динара штампаће се на тонираној заштићеној хартији с мултитонским воденим знаком у виду портрета Петра II Петровића Његоша и са уграђеном испрекиданом заштитном нити сребрне боје, која садржи микротекст у негативу „ДИНАР DINAR”, са знаком „~”. Микротекст се континуирано понавља и чита и с лица и с наличја новчанице (заштитна нит и микротекст су с лица јасно видљиви, а с наличја су видљиви под светлошћу која новчаницу чини транспарентном). У папир су уграђена и видљива заштитна влаканца у жутој, плавој и црвеној боји, од којих жута и црвена под светлошћу лампе са ултраљубичастим зрацима флуоресцирају жуто и црвено.</p>
				<p class="auto-style1">Новчаница од 20 динара штампаће се у техници вишебојне линијске офсет штампе, а нумерација на наличју новчанице – техником високе штампе. </p>
				<p class="auto-style1">Нумерација садржи две словне ознаке и седам нумеричких, и штампана је два пута на наличју новчанице – једном у црној, а једном у црвеној боји. Нумерација штампана у црној боји смештена је у горњем делу, између Великог грба Републике Србије и ознаке вредности апоена „20” дате у позитиву, и под ултраљубичастим зрацима флуоресцира жутозелено. Нумерација штампана у црвеној боји смештена је уз десну ивицу пуног штампаног дела, изнад прозирног регистра, и под ултраљубичастим зрацима флуоресцира црвено.</p>
				<p class="auto-style1">3. Новчаница од 20 динара имаће димензије 64 х 135 mm.</p>
				<p class="auto-style2">&nbsp;</p>
				<p class="auto-style2">Лице новчанице</p>
				<p class="auto-style2">&nbsp;</p>
				<p class="auto-style1">4. Диспозиција је хоризонтална.</p>
				<p class="auto-style1">На левој страни је портрет Петра II Петровића Његоша. У доњем левом углу, у позитиву, ћирилицом и латиницом исписане су речи „Петар II Петровић Његош”, а испод њих године његовог рођења и смрти „1813 – 1851”. Десно од портрета приказан је, линијским цртежом, Цетињски манастир.</p>
				<p class="auto-style1">Ознака вредности апоена „20” дата у негативу смештена је у горњем десном углу пуног штампаног дела, а она дата у позитиву – у доњем десном делу беле површине.</p>
				<p class="auto-style1">Текст „Народна банка Србије” исписан латиницом у два реда смештен је на белој површини у десном делу, а исти текст исписан ћирилицом у два реда смештен је у близини леве маргине новчанице – и то речи „Народна банка” у позитиву, а реч „Србије” у негативу. </p>
				<p class="auto-style1">Изнад речи „Србије” исписане ћирилицом у негативу изведен је прозирни регистар, који представља половину укупне слике чија се целина може сагледати на пропуштеној светлости тек заједно са одговарајућим делом слике на наличју новчанице (укупну слику чини квадрат). Лево од те речи ћирилицом и латиницом изведен је микротекст „НБС”, у шест редова. На десној страни пуног штампаног дела новчанице исписан је, у два реда, текст „двадесет динара”, и то у горњем у негативу ћирилицом, а у доњем у позитиву латиницом.</p>
				<p class="auto-style1">Уз десну ивицу новчанице, на зеленој подлози, ћирилицом и латиницом исписан је текст „фалсификовање се кажњава по закону”, док је у наставку дискретно назначена вредност апоена „20”.</p>
				<p class="auto-style1">У горњем делу беле површине новчанице изведен је елемент елипсоидног облика, који приказује знак Народне банке Србије. Уз горњу и доњу ивицу тог елемента налази се микротекст „НБС” који се понавља – горе дат у ћирилици, а доле у латиници. </p>
				<p class="auto-style1">У доњем десном делу беле површине новчанице, изнад ознаке вредности апоена „20”, изведен је још један елемент правоугаоног облика, који садржи ћирилицом исписан текст „НБС”, а изнад и испод њега је микротекст „НБС” који се понавља – горе дат у ћирилици, а доле у латиници.</p>
				<p class="auto-style2">&nbsp;</p>
				<p class="auto-style2">Наличје новчанице</p>
				<p class="auto-style2">&nbsp;</p>
				<p class="auto-style1">5. Диспозиција је вертикална.</p>
				<p class="auto-style1">На левој страни пуног штампаног дела приказана је фигура Петра II Петровића Његоша, изнад које је стилизовани врх куле Цетињског манастира. Горе десно од фигуре приказан је детаљ украсне минијатуре с првог словенског октоиха, штампаног на Цетињу 1494. године, а доле десно од фигуре – планински масив Комова.</p>
				<p class="auto-style1">Ознака вредности апоена „20” дата у негативу смештена је у доњем левом углу пуног штампаног дела, а она дата у позитиву – у горњем десном делу новчанице, на светлозеленој подлози уз чију је леву ивицу минијатурни бар-код.</p>
				<p class="auto-style1">У горњем десном углу пуног штампаног дела исписан је текст „двадесет динара”, и то у позитиву ћирилицом, а испод тога у негативу латиницом. У доњем десном делу беле површине, ћирилицом и латиницом исписане су, у три реда одозго надоле, речи „Београд”, „година” и „гувернер”, са ознаком године „2011” у негативу. Испод њих је факсимил потписа гувернера Дејана Шошкића. Уз горњу и доњу ивицу пуног штампаног дела исписан је текст „Народна банка Србије – Завод за израду новчаница и кованог новца – Топчидер” (у горњем делу ћирилицом, а у доњем латиницом). У доњем десном углу пуног штампаног дела исписан је у позитиву, наизменично ћирилицом и латиницом, у осам редова, микротекст „20 динара”.</p>
				<p class="auto-style1">У горњем левом углу новчанице, на зеленој подлози, налази се Велики грб Републике Србије. Ту подлогу испод грба чини мултипликовани број „20” – и то у негативу са сенком, а у доњем делу у микротексту.</p>
				<p class="auto-style1">У доњем десном углу пуног штампаног дела новчанице налази се део прозирног регистра из тачке 4. став 5. ове одлуке.</p>
				<p class="auto-style1">6. На лицу и наличју новчанице преовлађују тонови зелене боје уз дискретне црне и окержуте нијансе. Окержути тонови на лицу и наличју новчанице под светлошћу лампе са ултраљубичастим зрацима јасно су видљиви као жута боја.</p>
				<p class="auto-style1">7. Ова одлука ступа на снагу даном објављивања у „Службеном гласнику РС”.</p>
				<p class="auto-style3">&nbsp;</p>
				<p class="auto-style3">&nbsp;</p>
				<p class="auto-style3">О. број 19</p>
				<p class="auto-style3">У Београду, 28. септембра 2011. године</p>
				<p class="auto-style3">Гувернер</p>
				<p class="auto-style3">Народне банке Србије,</p>
				<p class="auto-style3">др <span class="bold">Дејан Шошкић, </span>с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 36. став 4. Закона о Народној скупштини („Службени гласник РС”, број 9/10), члана 65. и члана 295. став 2. Пословника Народне скупштине („Службени гласник РС”, бр. 52/10 и 13/11),</p>
	<p>Административни одбор Народне скупштине, на седници одржаној 8. фебруара 2012. године, донео је</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ОДЛУКУ</p>
	<p class="naslov" style="line-height: 150%; margin-top: 0">о посланичкој легитимацији 
	</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 11 од 14. 
	фебруара 2012.</span></p>
	<p class="naslov" style="line-height: 150%; margin-top: 0">&nbsp;</p>
	<p>1. Овом одлуком уређују се изглед, садржина и образац посланичке легитимације народног посланика у Народној скупштини, као и начин издавања и вођења евиденције о издатим посланичким легитимацијама народних посланика.</p>
	<p>2. Народном посланику у Народној скупштини издаје се посланичка легитимација, одмах после потврђивања мандата народног посланика.</p>
	<p>3. Посланичка легитимација се израђује у виду књижице, правоугаоног облика, димензија 6 cm х 9,5 cm, у тврдом кожном повезу тамно плаве боје и садржи довољан број страна за уношење података предвиђених овом одлуком.</p>
	<p>Посланичка легитимација се издаје на обрасцу који је саставни део ове одлуке.</p>
	<p>4. На корицу посланичке легитимације утискује се Мали грб Републике Србије.</p>
	<p>5. Посланичка легитимација на првој страни садржи: у заглављу натписе „Република Србија” и „Народна скупштина”; ознаку броја посланичке легитимације; назив: „Посланичка легитимација”; место за име и презиме народног посланика; дан, месец и годину издавања посланичке легитимације; рок важења посланичке легитимације и у продужетку текст: „односно до дана престанка мандата народног посланика”; натпис: „председник Народне скупштине” и место за потпис председника Народне скупштине.</p>
	<p>На другој страни је место за фотографију народног посланика, формата 4 cm х 5 cm, која се оверава сувим жигом Народне скупштине и место за својеручни потпис народног посланика.</p>
	<p>На трећој страни наводе се имунитетна права народног посланика, у тексту који гласи:</p>
	<p class="bold">Имунитетна права народног посланика</p>
	<p>„Народни посланик ужива имунитет.</p>
	<p>Народни посланик не може бити позван на кривичну или другу одговорност за изражено мишљење или гласање у вршењу своје посланичке функције.</p>
	<p>Народни посланик који се позвао на имунитет не може бити притворен, нити се против њега може водити кривични или други поступак у коме се може изрећи казна затвора, без одобрења Народне скупштине. 
	</p>
	<p>Народни посланик који је затечен у извршењу кривичног дела за које је прописана казна затвора у трајању дужем од пет година може бити притворен без одобрења Народне скупштине.</p>
	<p>У кривичном или другом поступку у коме је успостављен имунитет, не теку рокови прописани за тај поступак.</p>
	<p>Непозивање народног посланика на имунитет не искључује право Народне скупштине да успостави имунитет.”</p>
	<p>(Члан 103. Устава Републике Србије)</p>
	<p>На четвртој страни наводе се друга права народног посланика, у следећем тексту:</p>
	<p class="bold">Право на бесплатан превоз</p>
	<p>„Народни посланик има право на бесплатан превоз у железничком, друмском, јавном градском и речном саобраћају на територији Републике Србије у свим правцима и за неограничен број путовања.</p>
	<p>Народни посланик за долазак на седницу Скупштине и њених одбора може да користи авион, кола за спавање на железници и бродску кабину.”</p>
	<p>(Члан 17. ст. 1. и 2. Закона о примањима народних посланика у Народној скупштини Републике Србије „Службени гласник РС”, бр. 7/91, 22/91, 28/91, 48/91, 68/91, 44/98, 34/01).</p>
	<p>6. Подаци из тачке 5. став 1. ове одлуке уносе се у посланичку легитимацију ћириличким писмом.</p>
	<p>Име и презиме народног посланика, припадника националне мањине, уписује се на његов захтев у посланичку легитимацију, двојезично, на српском језику и ћириличким писмом и на језику и по правопису националне мањине чији је припадник народни посланик, према редоследу који одреди народни посланик.</p>
	<p>7. Ако народни посланик изгуби посланичку легитимацију или му она на други начин нестане, дужан је да губитак, односно нестанак посланичке легитимације, пријави генералном секретару Народне скупштине (у даљем тексту: генерални секретар). 
	</p>
	<p>О пријави из става 1. ове тачке саставља се службена белешка, а посланичка легитимација се оглашава неважећом у „Службеном гласнику Републике Србије”.</p>
	<p>Трошкови оглашавања посланичке легитимације неважећом покривају се средствима из скупштинског буџета. 
	</p>
	<p>О изгубљеној, односно несталој посланичкој легитимацији, народном посланику се издаје потврда коју користи до издавања друге посланичке легитимације. 
	</p>
	<p>Потврду потписује генерални секретар или лице које он овласти.</p>
	<p>8. На основу огласа да је изгубљена, односно нестала посланичка легитимација оглашена неважећом, народном посланику се издаје друга посланичка легитимација на коју се ставља ознака „дупликат”.</p>
	<p>9. О издатим посланичким легитимацијама води се евиденција.</p>
	<p>Евиденција о издатим посланичким легитимацијама садржи: </p>
	<p>– редни број под којим је заведено издавање посланичке легитимације; </p>
	<p>– име и презиме народног посланика коме је издата посланичка легитимација; 
	</p>
	<p>– место становања и адресу народног посланика коме је издата посланичка легитимација; 
	</p>
	<p>– дан, месец и годину издавања посланичке легитимације; </p>
	<p>– дан, месец и годину престанка важења посланичке легитимације;</p>
	<p>– потпис народног посланика коме је издата посланичка легитимација;</p>
	<p>– примедбу.</p>
	<p>Посланичка легитимација носи редни број из списка народних посланика, по азбучном реду презимена.</p>
	<p>У рубрику „примедба” уноси се напомена о издатом дупликату посланичке легитимације.</p>
	<p>10. Евиденција о издатим посланичким легитимацијама води се за сваки сазив Народне скупштине, почев од редног броја један. 
	</p>
	<p>По истеку сазива, у рубрику „примедба” уписује се колико је у том периоду укупно издато посланичких легитимација, што се оверава потписом генералног секретара.</p>
	<p>11. О издавању посланичких легитимација и о вођењу евиденције о издатим посланичким легитимацијама 
	стара се генерални секретар, односно лице које он овласти. </p>
	<p>Послове издавања и вођења евиденције о издатим посланичким легитимацијама обавља Служба Народне скупштине.</p>
	<p>12. Народни посланик је дужан да по престанку мандата врати посланичку легитимацију Служби Народне скупштине ради поништења.</p>
	<p>13. Почетком примене ове одлуке престаје да важи Одлука о садржини, облику и начину издавања легитимација и вођењу евиденције издатих легитимација народним посланицима у Народној скупштини 28 број 02-1593/07 од 10. маја 2007. године.</p>
	<p>14. Ова одлука ступа на снагу осмог дана од дана објављивања у „Службеном гласнику Републике Србије”, а примењује се од конституисања Народне скупштине у новом сазиву.</p>
	<p>&nbsp;</p>
	<p class="potpis" style="line-height: 150%; margin-top: 0">28 број 02-413/12</p>
	<p class="potpis" style="line-height: 150%; margin-top: 0">У Београду, 8. фебруара 2012. године</p>
	<p class="potpis" style="line-height: 150%; margin-top: 0">
	<span class="bold">Административни одбор <br>Народне скупштине Републике Србије</span></p>
	<p class="potpis" style="line-height: 150%; margin-top: 0">Председник,</p>
	<p class="potpis" style="line-height: 150%; margin-top: 0">
	<span class="bold">Ненад Константиновић, </span>с.р.</p>
	<p class="potpis">&nbsp;</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/poslanicka-legitimacij_opt.jpeg&amp;doctype=reg&amp;abc=cba&amp;eli=true&amp;eliActId=422129&amp;regactid=422129" alt="poslanicka-legitimacija.tif"></p>


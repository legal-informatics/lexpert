


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	a {
	color: #008000;
}
	</style>


	<div class="story">
				<p>На основу члана 46. ст. 1. и 6. Закона о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС, 98/13 – УС, 132/14 и 145/14) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p class="odluka-zakon">ОДЛУКУ</p>
				<p class="naslov">о изради измена и допуна Просторног плана подручја посебне намене инфраструктурног коридора ауто-пута Е-761, деоница Појате–Прељина</p>
				<p class="auto-style1">"Службени гласник РС", број 33 од 7. 
				априла 2017.</p>
				<p>1. Приступа се изради измена и допуна Просторног плана подручја посебне намене инфраструктурног коридора аутопута Е-761, деоница Појате–Прељина („Службени гласник РС”, брoj 98/13 – у даљем тексту: Просторни план).</p>
				<p>2. Оквирна граница измена и допуна Просторног плана обухвата делове територија градова Краљева, Крушевца и Чачка и општина Варварин, Врњачка Бања, Трстеник и Ћићевац.</p>
				<p>На територији града Краљева обухвата следеће катастарске општине: Обрва, Бапско Поље, Цветке, Мрсаћ, Милочај, Адрани, Поповићи, Опланићи, Грдица, Сирча, Краљево, Витановац, Ратина, Заклопача, Чукојевац, Врба и Стубал.</p>
				<p>На територији града Крушевца обухвата следеће катастарске општине: Коњух, Бела Вода, Кукљин, Глободер, Мачковац, Јасика, Читлук, Пепељевац, Гавез, Лазарица, Шанац, Бивоље, Дедина и Макрешане.</p>
				<p>На територији града Чачка обухвата следеће катастарске општине: Соколићи, Ракова, Љубић, Прељина, Коњевићи, Балуга (Љубићска), Балуга (Трнавска), Мојсиње, Станчићи, Вапа, Доња Горевница, Заблаће, Мрчајевци, Кукићи, Катрга, Мршинци и Горичани.</p>
				<p>На територији општине Варварин обухвата следеће катастарске општине: Бошњане, Маскаре и Варварин (село).</p>
				<p>На територији општине Врњачка Бања обухвата следеће катастарске општине: Вранеши, Подунавци, Грачац, Ново Село, Врњци, Руђинци и Штулац.</p>
				<p>На територији општине Трстеник обухвата следеће катастарске општине: Угљарево, Лозна, Грабовац, Прњавор, Осаоница, Трстеник, Богдање, Чаири, Медвеђа, Оџаци, Горњи Рибник, Доњи Рибник, Почековина, Лопаш, Велика Дренова, Стари Трстеник, Селиште, Бресно Поље и Стопања.</p>
				<p>На територији општине Ћићевац обухвата следеће катастарске општине: Мрзеница, Град Сталаћ, Сталаћ, Лучина, Ћићевац, Ћићевац град, Радошевац и Појате.</p>
				<p>Оквиран обухват измена и допуна Просторног плана дат је у Прилогу 1 – Графички приказ оквирне границе обухвата измена и допуна Просторног плана, који је одштампан уз ову одлуку и чини њен саставни део.</p>
				<p>Коначна граница обухвата измена и допуна Просторног плана биће дефинисана Нацртом измена и допуна Просторног плана.</p>
				<p>3. Услови и смернице планских документа вишег реда и развојних стратегија за израду измена и допуна Просторног плана садржани су у:</p>
				<p>1) Закону о Просторном плану Републике Србије од 2010. до 2020. године („Службени гласник РС”, број 88/10), којим је утврђено да се међу стратешким приоритетима наводе и активности на постојећем државном путу I реда (коридору ауто-пута, Е-761) Појате–Крушевац–Краљево–Чачак и даље Пожега–Ужице–Котроман (граница са Босном и Херцеговином) (Е-761, М-5);</p>
				<p>2) Уредби о утврђивању Просторног плана подручја посебне намене инфраструктурног коридора аутопута Е-761, деоница Појате–Прељина („Службени гласник РС”, брoj 98/13);</p>
				<p>3) Уредби о утврђивању Регионалног просторног плана Златиборског и Моравичког управног округа („Службени гласник РС”, број 1/13) у којој су предвиђене активности на развоју саобраћајне инфраструктуре и то на: државном путу I реда (изградња ауто-пута Е-763) део руте 4(SEETO): Београд–Чачак–Пожега–Ариље–Ивањица–Сјеница (Дуга пољана) – Бољаре (граница са Црном Гором) и државном путу I реда (коридору ауто-пута, Е-761) Појате–Крушевац–Краљево–Чачак–Пожега–Ужице–Котроман (граница са Босном и Херцеговином) (Е-761, М-5); наводи се да ће потенцијални коридори ауто-путева Е-761(западноморавски) и Е-763 (Београд – Јужни Јадран), који се укрштају код Прељине и Пожеге повећати саобраћајну доступност подручја и побољшати везе са суседним државама и регионима;</p>
				<p>4) Уредби о утврђивању Регионалног просторног плана за подручје Шумадијског, Поморавског, Рашког и Расинског управног округа („Службени гласник РС”, број 39/14) у којој се међу приоритетним решењима, у оквиру инфраструктурних система, наводи да ће се одрживи развој друмског саобраћаја, као најзаступљенијег вида саобраћаја на планском подручју, заснивати на принципима Просторног плана Републике Србије, међу којима је предвиђена и израда пројектне документације и почетак реализације коридора ауто-пута Е-761, Појате–Крушевац–Краљево–Прељина.</p>
				<p>Списак расположивих подлога за планско подручје дат је у прилогу 2 – Списак подлога за подручје измена и допуна Просторног плана достављен од стране Републичког геодетског завода, који је одштампан уз ову одлуку и чини њен саставни део.</p>
				<p>Измене и допуне Просторног плана биће засноване на планској, студијској, техничкој и другој документацији, резултатима досадашњих истраживања, важећим документима у Републици Србији, као и на досадашњем спровођењу Просторног плана.</p>
				<p>4. Планирање, коришћење, уређење и заштита простора заснива се на принципима уређења и коришћења простора утврђеним чланом 3. Закона о планирању и изградњи и другој законодавној регулативи.</p>
				<p>5. Визија и дугорочни циљ развоја подручја измена и допуна Просторног плана, односно подручја Просторног плана односи се на повезивање и интеграцију предметног простора у шире окружење и унапређење развоја.</p>
				<p>6. Концептуални оквир планирања, коришћења, уређења и заштите планског подручја заснива се на обезбеђењу услова за изградњу стратешки важног државног пута I реда.</p>
				<p>Просторни план потребно је изменити и допунити услед: објективних разлога до којих се дошло детаљнијим теренским истраживањима за потребе израде урбанистичко-техничке документације, по усвајању плана; усклађивања Просторног плана са Хидротехничком студијом коридора ауто-пута Е-761, деоница Појате–Прељина; преиспитивања локација путних објеката и пратећих садржаја аутопута; усаглашавања са новом законском регулативом.</p>
				<p>Израдом измена и допуна Просторног плана, створиће се одговарајући плански основ у смислу директног спровођења издавањем локацијских услова у складу са законом. Измене и допуне Просторног плана ће се спроводити локацијским условима, плановима генералне и детаљне регулације и урбанистичким пројектима.</p>
				<p>7. Рок за израду Нацрта измена и допуна Просторног плана је 12 месеци од дана ступања на снагу ове одлуке.</p>
				<p>8. Средства за израду измена и допуна Просторног плана обезбедиће ЈП „Путеви Србије”. Оквирна процена финансијских средстава износи 15.000.000,00 динара са ПДВ- ом.</p>
				<p>9. Носилац израде измена и допуна Просторног плана је Министарство грађевинарства, саобраћаја и инфраструктуре.</p>
				<p>Носилац израде измена и допуна Просторног плана дужан је да обезбеди прибављање мишљења, услова и сагласности надлежних органа и организација прописаних законом, као и да обезбеди сарадњу и усаглашавање ставова са свим релевантним субјектима планирања.</p>
				<p>10. Органи, организације и јавна предузећа који су овлашћени да утврђују услове за заштиту и уређење простора и изградњу објеката, у фази израде или измене планских докумената, дужни су да на захтев носиоца израдe измена и допуна Просторног плана, у року од 30 дана, доставе све тражене податке без накнаде.</p>
				<p>11. Надлежни органи, односно организације уступиће, на захтев надлежног министарства, постојеће копије топографског и катастарског плана, односно дигиталне записе, односно катастар подземних инсталација, као и ортофото снимке, у року од 30 дана без накнаде.</p>
				<p>12. Нацрт измена и допуна Просторног плана биће изложен на јавни увид у трајању од 30 дана у зградама општинских управа јединица локалних самоуправа које су у обухвату измена и допуна Просторног плана.</p>
				<p>13. Одлука о неприступању изради стратешке процене утицаја измена и допуна Просторног плана подручја посебне намене инфраструктурног коридора ауто-пута Е-761, деоница Појате–Прељина на животну средину („Службени гласник РС”, број 37/16) је саставни део ове одлуке.</p>
				<p>Стратешка процена утицаја Просторног плана подручја посебне намене инфраструктурног коридора ауто-пута Е-761, деоница Појате–Прељина на животну средину урађена је у складу са Одлуком о изради Стратешке процене утицаја Просторног плана подручја посебне намене инфраструктурног коридора аутопута Е-761, деоница Појате–Прељина на животну средину („Службени гласник РС”, број 78/10).</p>
				<p>14. Број примерака измена и допуна Просторног плана биће утврђен посебним актом Владе којим се утврђују измене и допуне Просторног плана.</p>
				<p>15. Ова одлука ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">05 број 350-3199/2017</p>
				<p class="potpis">У Београду, 6. априла 2017. године</p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Александар Вучић, </span>с.р.</p>
				<p class="clan" style="text-align:right">Прилози</p>
				<p><a href="http://www.pravno-informacioni-sistem.rs/SlGlasnikPortal/prilozi/p1.html&amp;doctype=reg&amp;abc=cba&amp;eli=true&amp;eliActId=422318&amp;regactid=422318" target="_blank">Прилог 1 - Графички 
				приказ оквирне границе обухвата измена и допуна Просторног плана</a></p>
				<p><a href="http://www.pravno-informacioni-sistem.rs/SlGlasnikPortal/prilozi/p2.html&amp;doctype=reg&amp;abc=cba&amp;eli=true&amp;eliActId=422318&amp;regactid=422318" target="_blank">Прилог 2 - Списак подлога за подручје измена и допуна Просторног плана достављен од стране Републичког геодетског завода</a></p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члaна 7. ст. 4. и 6, члана 17. ст. 3. и 4. и члана 26. став 3. Правилника о критеријумима и мерилима за оцену стручности, оспособљености и достојности кандидата у поступку предлагања и избора носилаца јавнотужилачке функције („Службени гласник РС”, број 43/15), </p>
				<p>Државно веће тужилаца доноси</p>
				<p>&nbsp;</p>
				<p class="odluka-zakon">ОДЛУКУ</p>
				<p class="naslov">о садржини и форми теста који се полаже у поступку предлагања кандидата за носиоце јавнотужилачке функције</p>
				<p class="auto-style1">"Службени гласник РС", број 49 од 5. јуна 
				2015.</p>
				<p class="naslov">&nbsp;</p>
				<p class="bold">Уводна одредба</p>
				<p class="clan">Члан 1. </p>
				<p>Овом одлуком уређује се садржај и форма полагања теста за предлагање кандидата за први избор заменика јавног тужиоца и предлагање кандидата за избор јавног тужиоца.</p>
				<p class="bold">Тест за утврђивање испуњености критеријума за предлагање кандидата за први избор заменика јавних тужилаца </p>
				<p class="clan">Члан 2.</p>
				<p>На основу писаног теста утврђује се потребно знање, вештине и способности кандидата за обављање функције заменика јавног тужиоца.</p>
				<p>Писани тест састоји се из два дела:</p>
				<p>1) двадесет питања из кривичног материјалног и процесног права, </p>
				<p>2) израда јавнотужилачке одлуке – наредба о спровођењу истраге, оптужни акт или жалба.</p>
				<p>Време трајања првог дела писаног теста је 30 минута.</p>
				<p>Време трајања другог дела писаног теста је 45 минута.</p>
				<p>Кандидати јавнотужилачку одлуку пишу штампаним словима ћирилицом на формулару који добијају од комисије за састављање и вредновање теста за предлагање кандидата за први избор заменика јавних тужилаца.</p>
				<p>Кандидат полаже писани тест анонимно под јединственом шифром коју добија приликом предавања првог дела теста.</p>
				<p>Оцена првог дела писаног теста исказује се бодовима од 1 до 30. </p>
				<p>Оцена другог дела писаног теста исказује се бодовима од 1 до 20.</p>
				<p class="clan">Члан 3.</p>
				<p>Оцена првог дела писаног теста исказује се бодовима од 1 до 30. </p>
				<p>Оцена другог дела писаног теста исказује се бодовима од 1 до 20.</p>
				<p>Оцењивање питања: </p>
				<p>– тачан одговор 1 или 2 бода, </p>
				<p>– нетачан одговор или без одговора 0 бодова.</p>
				<p>Оцењивање јавнотужилачке одлуке:</p>
				<p>– тачан одговор од 2 до 5 бодова,</p>
				<p>– нетачан одговор или без одговора 0 бодова.</p>
				<p>Као дат одговор сматраће се само одговор који је заокружен или написан хемијском оловком. </p>
				<p>Уколико одговор није заокружен или написан хемијском оловком или је више одговора заокружено или написано хемијском оловком, сматраће се да кандидат није одговорио на питање. </p>
				<p>Листа са шифрама кандидата који су положили писани тест објавиће се на месту на којем се писани тест полагао и интернет презентацији Државног већа тужилаца (у даљем тексту: Веће). На врху листе означава се време и датум објављивања резултата.</p>
				<p>Кандидат који није задовољан оценом на писаном тесту има право да у року од три сата од објављивања листе изврши увид у тест и изјави приговор.</p>
				<p>Увид у тест врши се у присуству најмање једног члана комисије из члана 2. ове одлуке. Пре увида кандидат је дужан да покаже одсечак са шифром.</p>
				<p>Приговор се подноси под шифром уз навођење дана и часа подношења приговора.</p>
				<p>Комисија из члана 2. ове одлуке је дужна да у року од два сата од подношења приговора донесе одлуку. Уколико је приговор основан комисија доноси решење којим се утврђује број бодова. Решење се објављује на месту на којем се писани тест полагао и ставља ознака поред шифре кандидата. Остали кандидати имају право увида у тест са шифром која има ознаку и разлоге због којих је дошло до измене бодова. </p>
				<p>Након спроведеног поступка по приговору објављује се листа кандидата, под шифром, који су полагали писани тест.</p>
				<p class="clan">Члан 4. </p>
				<p>Кандидати који на писаном тесту добију најмање 26 бодова полажу усмени тест.</p>
				<p>Усмени тест састоји се из анализе случаја и утврђивања професионалног интегритета.</p>
				<p>Кандидат анализира случај на основу чињеничног стања које му комисија из члана 2. ове одлуке предочава у писаној форми. </p>
				<p>Анализа случаја састоји се од правне квалификације кривичног дела, битних обележја тог кривичног дела и одговора на питања која прате предочено чињенично стање.</p>
				<p>На основу анализе случаја утврђује се вештина комуникације и умешност образлагања правних ставова.</p>
				<p>Професионални интегритет утврђује и оцењује стручно лице – члан комисије из члана 2. ове одлуке.</p>
				<p>Време трајања усменог теста је 45 минута.</p>
				<p>Време трајања припреме кандидата за анализу случаја је 15 минута. </p>
				<p class="clan">Члан 5.</p>
				<p>На усменом тесту оцена може бити од 1 до 20.</p>
				<p>Члан комисије из члана 2. ове одлуке у свој записник уноси:</p>
				<p>1) појединачну оцену од 1 до 20 за:</p>
				<p>– анализу случаја,</p>
				<p>– вештину комуникације,</p>
				<p>– умешност образлагања правних ставова; </p>
				<p>2) збирну оцену која представља просек појединачних оцена.</p>
				<p>Члан комисије из члана 2. ове одлуке који оцењује професионални интегритет уноси у свој записник оцену од 1 до 20.</p>
				<p>О току усменог теста саставља се заједнички записник који потписују сви чланови комисије из члана 2. ове одлуке и даје се коначна оцена усменог теста. Уз заједнички записник прилажу се и записници сваког члана комисије.</p>
				<p class="bold">Тест за утврђивање испуњености критеријума за предлагање кандидата за избор јавних тужилаца</p>
				<p class="clan">Члан 6.</p>
				<p>Писани тест у поступку предлагања кандидата за избор јавних тужилаца се састоји из два дела:</p>
				<p>1) израда јавнотужилачке одлуке (споразум о признању кривичног дела, оптужница, жалба и др.);</p>
				<p>2) анализа случаја.</p>
				<p>Време трајања првог дела писаног теста је 45 минута.</p>
				<p>Време трајања другог дела писаног теста је 30 минута.</p>
				<p>Кандидати јавнотужилачку одлуку пишу штампаним словима ћирилицом на формулару који добијају од комисије за састављање и вредновање теста за предлагање кандидата за избор јавног тужиоца.</p>
				<p>У поступку предлагања кандидата за избор Републичког јавног тужиоца, кандидати који нису носиоци јавнотужилачке функције или судије, полажу писани тест пред комисијом за састављање и вредновање теста за предлагање кандидата за избор Републичког јавног тужиоца.</p>
				<p>Писани тест састоји се из два дела:</p>
				<p>1) израда јавнотужилачке одлуке (споразум о признању кривичног дела, оптужница, жалба, захтев за заштиту законитости и др.);</p>
				<p>2) анализа случаја.</p>
				<p>Време трајања првог дела писаног теста је 45 минута.</p>
				<p>Време трајања другог дела писаног теста је 30 минута.</p>
				<p>Кандидати за избор Републичког јавног тужиоца јавнотужилачку одлуку пишу штампаним словима ћирилицом на формулару који добијају од комисије из става 5. овог члана.</p>
				<p>Анализа случаја односи се на предмете који су у надлежности јавног тужилаштва за које се кандидује.</p>
				<p class="clan">Члан 7.</p>
				<p>Члан комисије из члана 6. ст. 4. и 5. ове одлуке писани тест оцењује:</p>
				<p>– изузетно успешно 50 бодова,</p>
				<p>– успешно 30 бодова, </p>
				<p>– није положио 0 бодова.</p>
				<p>Комисија из члана 6. ст. 4. и 5. ове одлуке доноси коначну оцену већином гласова.</p>
				<p>Као дат одговор сматраће се само одговор који је заокружен или написан хемијском оловком. </p>
				<p>Уколико одговор није заокружен или написан хемијском оловком или је више одговора заокружено или написано хемијском оловком, сматраће се да кандидат није одговорио на питање. </p>
				<p>Листа са шифрама кандидата који су положили писани тест објавиће се на месту на којем се писани тест полагао и интернет презентацији Већа. На врху листе означава се време и датум објављивања резултата.</p>
				<p>Кандидат који није задовољан оценом на писаном тесту има право да у року од три сата од објављивања листе изврши увид у тест и изјави приговор.</p>
				<p>Увид у тест врши се у присуству најмање једног члана комисије из члана 6. ст. 4. и 5. ове одлуке. Пре увида кандидат је дужан да покаже одсечак са шифром.</p>
				<p>Приговор се подноси под шифром уз навођење дана и часа подношења приговора.</p>
				<p>Комисија из члана 6. ст. 4. и 5. ове одлуке је дужна да у року од два сата од подношења приговора донесе одлуку. Уколико је приговор основан комисија доноси решење којим се утврђује број бодова. Решење се објављује на месту на којем се писани тест полагао и ставља ознака поред шифре кандидата. Остали кандидати имају право увида у тест са шифром која има ознаку и разлоге због којих је дошло до измене бодова. </p>
				<p>Након спроведеног поступка по приговору објављује се листа кандидата, под шифром, који су полагали писани тест.</p>
				<p class="clan">Члан 8.</p>
				<p>Комисија из чл. 2. и 6. ове одлуке (у даљем тексту: Комисија), одређује време и место полагања теста. </p>
				<p>О датуму и месту полагања теста Веће је дужно да обавестити кандидата најкасније три дана пре полагања писменим обавештењем, електронском поштом или телефонским позивом.</p>
				<p>Сматра се да је кандидат уредно обавештен уколико је Веће упутило писмено обавештење кандидату на адресу коју је назначио у пријави, уколико је електронска пошта уредно прослеђена или уколико је телефонски позив обављен са кандидатом. О телефонском позиву се сачињава службена белешка.</p>
				<p class="clan">Члан 9.</p>
				<p>Пре почетка полагања сваког дела испита члан Комисије утврђује идентитет кандидата увидом у личну карту или пасош.</p>
				<p>Члан Комисије упознаје кандидата са правилима полагања.</p>
				<p class="clan">Члан 10.</p>
				<p>Административно-техничке послове за Комисију обављају лица запослена у Административној канцеларији Већа и Правосудној академији.</p>
				<p class="clan">Члан 11.</p>
				<p>Комисија може на захтев кандидата с посебним потребама одобрити и употребу додатних помагала, ако је њихово коришћење потребно да би се кандидату омогућило равноправно учешће.</p>
				<p>Захтев за употребу додатних помагала мора бити достављен уз пријаву и приложену медицинску документацију.</p>
				<p>Одлука о захтеву доставиће се кандидату уз позив за полагање. Против ове одлуке није дозвољена жалба.</p>
				<p class="clan">Члан 12.</p>
				<p>Приликом уласка у просторију за полагање кандидат добија идентификациони образац са његовим личним подацима. Образац је отворен и после провере података кандидат лично затвара образац.</p>
				<p>По завршетку првог дела писаног теста кандидат предаје заједно први део теста и затворен идентификациони образац.</p>
				<p>Члан Комисије у присуству кандидата спаја затворен идентификациони образац и први део теста, лепи шифру на перфорирани део идентификационог обрасца, исту шифру лепи на образац и потом исту шифру лепи на први део теста. Члан Комисије одсеца перфорирани део обрасца на коме се налази шифра и предаје кандидату. </p>
				<p>Шифру коју је кандидат добио додељује се кандидату и на другом делу писаног теста.</p>
				<p class="clan">Члан 13.</p>
				<p>Кандидат је дужан да члану Комисије преда тест најкасније истеком времена одређеног за његову израду.</p>
				<p>На видном месту мора бити истакнут званичан сат којим ће се мерити време израде теста.</p>
				<p>Кандидат је дужан да после предаје теста напусти просторију у којој се полаже тест.</p>
				<p class="clan">Члан 14.</p>
				<p>За време полагања кандидатима није дозвољена међусобна комуникација, употреба средстава комуникације или електронских уређаја.</p>
				<p>Приликом израде првог дела писаног теста за предлагање кандидата за први избор заменика јавних тужилаца, кандидат не може користити литературу.</p>
				<p>Приликом израде јавнотужилачке одлуке и анализе случаја кандидат може користити литературу.</p>
				<p>Члан Комисије дужан је да присуствује полагању теста.</p>
				<p class="clan">Члан 15.</p>
				<p>Кандидат не сме унети у просторије у којима се врши полагање мобилни телефон, електронска средства комуникације, прибор за писање или било какав штампани или писани материјал, осим у случају предвиђеном овом одлуком. </p>
				<p>Кандидат може напустити просторију само уз сагласност члана Комисије.</p>
				<p>Кандидат попуњава тест заокруживањем понуђеног одговора недвосмислено или уписивањем речи које недостају читко штампаним словима ћирилицом.</p>
				<p>Кандидат ће добити пре почетка теста графитну оловку, гумицу и хемијску оловку. Признају се само одговори заокружени или написани хемијском оловком. Одговори заокружени или написани графитном оловком нису важећи.</p>
				<p>Уколико се кандидат не придржава наведених правила, члан може удаљити кандидата из просторије и о томе ће сачинити службену белешку. </p>
				<p>Службена белешка садржи врсту повреде током полагања теста и податке о кандидату. </p>
				<p class="clan">Члан 16.</p>
				<p>Члан комисије дужан је да:</p>
				<p>– пре почетка сваког дела полагања теста утврди идентитет и упозори кандидата на правила полагања теста, </p>
				<p>– предочи упутства за рад и одговори на сва питања кандидата пре полагања теста, </p>
				<p>– заустави време уколико наступи прекид полагања теста из оправданих разлога, и време трајања прекида дода времену предвиђеном за полагање теста.</p>
				<p>Кандидат који има примедбе на рад и понашање члана Комисије приликом полагања теста има право да поднесе писмени приговор Комисији у року од једног сата од завршетка тест. </p>
				<p class="clan">Члан 17.</p>
				<p>Ова одлука ступа на снагу наредног дана од дана објављивања у „Службеном гласнику Републике Србије”. </p>
				<p>&nbsp;</p>
				<p class="potpis">А број 270/15</p>
				<p class="auto-style2">У Београду, 4. јуна 2015. године</p>
				<p class="auto-style2">Председник Државног већа тужилаца,</p>
				<p class="auto-style2"><span class="bold">Загорка Доловац, </span>с.р.</p>
	</div>


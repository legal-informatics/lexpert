


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 47. став 1. Закона о културним добрима („Службени гласник РС”, бр. 71/94, 52/11 и 99/11 – др. закон) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12),</p>
	<p>Влада доноси </p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ОДЛУКУ</p>
	<p class="naslov" style="margin-top: 0">о утврђивању Биндерове куће у Земуну за споменик културе 
	</p>
	<p class="naslov" style="margin-top: 0"><span style="font-weight: 400">
	"Службени гласник РС", број 33 од 10. априла 2013. </span></p>
	<p class="naslov" style="margin-top: 0">&nbsp;</p>
	<p>1. Биндерова кућа у Земуну утврђује се за споменик културе.</p>
	<p>2. Биндерова кућа у Земуну (у даљем тексту: споменик културе) налази се на територији општине Земун, у граду Београду, Улица др Петра Марковића (Соње Маринковић) број 4, у државној својини, на катастарској парцели број 1153, КО Земун, у државној својини. 
	</p>
	<p>Споменик културе саграђен је 1911. године као репрезентативна стамбена једноспратница, према плановима Фрање Јенча. Једнопородична кућа развијених основа и сложеног садржаја који се протеже кроз две етаже, спада међу градске виле високог стамбеног стандарда. Обликована је у духу сецесије. Компонована је са два наглашена бочна ризалита између којих је лођа у приземљу и велики балкон на спрату. Главни улаз постављен је бочно из дворишта. 
	</p>
	<p>Овај споменик културе представља кућу јединственог архитектонског концепта у оквиру просторне културно-историјске целине Старо језгро Земуна. Поседује архитектонско-стилске и културно-историјске вредности, као део историјског грађевинског фонда Земуна из времена привредног, друштвеног и културног успона и сведочанство развоја репрезентативних стамбених објеката почетком прошлог века у Земуну. 
	</p>
	<p>3. Заштићена околина споменика културе обухвата катастарску парцелу број 1153, КО Земун, у државној својини.</p>
	<p>4. Утврђују се следеће мере заштите споменика културе:</p>
	<p>1) очување изворног изгледа спољашње архитектуре и ентеријера, хоризонталног и вертикалног габарита, облика и нагиба крова, свих конструктивних и декоративних елемената, стилских карактеристика, оригиналних материјала и функционалних карактеристика;</p>
	<p>2) ажурно праћење стања и одржавање конструктивно-статичког система, кровног покривача, свих фасада, ентеријера и исправности инсталација у споменику културе;</p>
	<p>3) забрана радова који могу угрозити статичку стабилност споменика културе; 
	</p>
	<p>4) забрана преправки, доградње, преградње и надградње споменика културе; 
	</p>
	<p>5) инсталирање громобранских уређаја и уређаја за заштиту од пожара;</p>
	<p>6) вођење електро и ТТ водова подземним путем;</p>
	<p>7) забрана постављања прикључних кутија, ормара и расхладних уређаја на фасадама споменика културе; 
	</p>
	<p>8) уређење дворишта, неговање и редовно одржавање декоративне флоре. </p>
	<p>5. Утврђују се следеће мере заштите заштићене околине споменика културе:</p>
	<p>1) забрана градње и постављања трајних или привремених објеката који својом наменом, волуменом габарита по висини и облику могу угрозити или деградирати споменик културе и његову заштићену околину;</p>
	<p>2) дозвољава се реконструкција постојећих дворишних објеката на парцели;</p>
	<p>3) забрана постављања покретних тезги, киоска и других привремених објеката унутар заштићене околине;</p>
	<p>4) забрана радова који могу угрозити статичку безбедност споменика културе; 
	</p>
	<p>5) забрана извођења радова којима се врши промена облика или намене терена; 
	</p>
	<p>6) забрана постављања далековода, ваздушних електро и ТТ водова преко заштићених парцела; њихово вођење извршити подземним каналима, уз враћање терена у првобитно стање; 
	</p>
	<p>7) урбанистичко и комунално уређење, хортикултурно опремање, неговање декоративне флоре и редовно одржавање простора заштићене околине у функцији споменика културе. 
	</p>
	<p>6. Ова одлука ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">05 број 633-2820/2013</p>
	<p class="potpis" style="margin-top: 0">У Београду, 5. априла 2013. године</p>
	<p class="potpis" style="margin-top: 0"><span class="bold">Влада</span></p>
	<p class="potpis" style="margin-top: 0">Председник,</p>
	<p class="potpis" style="margin-top: 0"><span class="bold">Ивица Дачић,</span> с.р.</p>


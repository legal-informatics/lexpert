


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 18. став 1. тачка 3. и члана 68. Закона о Народној банци Србије („Службени гласник РС”, бр. 72/2003, 55/2004 и 44/2010), 
	</p>
	<p>Гувернер Народне банке Србије доноси </p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ОДЛУКУ</p>
	<p class="naslov" style="line-height: 150%; margin-top: 0">о достављању Народној банци Србије података о имовини и обавезама друштва за осигурање</p>
	<p class="naslov" style="line-height: 150%; margin-top: 0">
	<font face="Verdana" style="font-size: 0.666666666666667rem"><span style="font-weight: 400">
	"Службени гласник РС", број 7 од 31. јануара 2012.</span></font></p>
	<p class="naslov">&nbsp;</p>
	<p>1. Овом одлуком прописују се врсте података о имовини и обавезама које је друштво за осигурање обавезно да евидентира и обрађује, као и да доставља Народној банци Србије, ближи садржај тих података и начин њиховог достављања.</p>
	<p>2. Друштво за осигурање је обавезно да евидентира и обради податке о стању, трансакцијама и осталим променама вредности своје имовине и својих обавеза, који су класификовани према инструментима у активи и пасиви и секторима, као и према рочности и валути.</p>
	<p>3. Друштво за осигурање је обавезно да, за сваку хартију од вредности која се на крају извештајног периода налази у његовој активи, евидентира и обради податке о ISIN броју, CFI коду, секторској припадности њеног издаваоца, рочности, валути, стању и трансакцијама, као и укупном броју комада хартија од вредности које имају исти ISIN број. 
	</p>
	<p>Друштво за осигурање је обавезно да, за сваку хартију од вредности која се на крају извештајног периода не налази у његовој активи али је оно у току тог периода обавило трансакцију са овом хартијом – евидентира и обради податке о ISIN броју, CFI коду, секторској припадности њеног издаваоца, рочности, валути и трансакцијама.</p>
	<p>Податке из ове тачке друштво за осигурање евидентира и обрађује по сваком појединачном ISIN броју.</p>
	<p>4. Друштво за осигурање је дужно да израђује следеће извештаје:</p>
	<p>1) <span class="italik">извештај о потраживањима и обавезама друштва за осигурање, по секторима 
	</span>– на Обрасцу СРБ-ОСИГ (Прилог 1), у који уноси податке из тачке 2. ове одлуке;</p>
	<p>2) <span class="italik">преглед стања и трансакција хартија од вредности у активи друштва за осигурање 
	</span>– на Обрасцу ХОВ-ОСИГ (Прилог 2), у који уноси податке из тачке 3. ове одлуке.</p>
	<p>Садржина образаца из става 1. ове тачке утврђена је у прилозима из тог става, који су саставни део ове одлуке.</p>
	<p>5. Друштво за осигурање је дужно да податке у извештајима из тачке 4. ове одлуке прикаже тачно и потпуно, у складу с том одлуком.</p>
	<p>6. Друштво за осигурање је дужно да извештаје из тачке 4. ове одлуке доставља Народној банци Србије, и то:</p>
	<p>1) извештаје за прво тромесечје – најкасније 30. априла текуће године; 
	</p>
	<p>2) извештаје за друго тромесечје – најкасније 31. јула текуће године; </p>
	<p>3) извештаје за треће тромесечје – најкасније 31. октобра текуће године; 
	</p>
	<p>4) извештаје за четврто тромесечје – најкасније 5. марта наредне године.</p>
	<p>Ако датуми из става 1. ове тачке нису радни дани, извештаји из тог става достављају се првог наредног радног дана, при чему се радним даном сматрају сви дани, осим суботе, недеље и дана који се не празнују радно у смислу закона којим се уређују државни и други празници у Републици Србији.</p>
	<p>7. Друштво за осигурање је дужно да извештаје из ове одлуке достави у електронском облику, у формату и на начин који су прописани упутством којим се уређује електронско достављање података Народној банци Србије.</p>
	<p>8. Податке које друштво за осигурање достави у складу са овом одлуком, Народна банка Србије може објављивати као збирне податке и користити их за израду различитих статистичких извештаја и анализа.</p>
	<p>Народна банка Србије може податке из става 1. ове тачке достављати трећим лицима у земљи и иностранству, у складу с прописима и преузетим обавезама о статистичком извештавању. 
	</p>
	<p>9. Друштва за осигурање ће извештаје из ове одлуке за прво тромесечје 2012. године доставити најкасније 2. јула 2012. године.</p>
	<p>10. Ова одлука ступа на снагу осмог дана од дана објављивања у „Службеном гласнику Републике Србије ”.</p>
	<p>&nbsp;</p>
	<p class="potpis" style="line-height: 150%; margin-top: 0">О. број 1</p>
	<p class="potpis" style="line-height: 150%; margin-top: 0">У Београду, 27. јануара 2012. године</p>
	<p class="potpis" style="line-height: 150%; margin-top: 0">Гувернер</p>
	<p class="potpis" style="line-height: 150%; margin-top: 0">Народне банке Србије,</p>
	<p class="potpis" style="line-height: 150%; margin-top: 0">
	<span class="bold">Дејан Шошкић, </span>с.р.</p>
	<p class="potpis">&nbsp;</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/CIS_Page_1_opt.jpeg&amp;doctype=reg&amp;abc=cba&amp;eli=true&amp;eliActId=419173&amp;regactid=419173" alt="CIS_Page_1.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/CIS_Page_2_opt.jpeg&amp;doctype=reg&amp;abc=cba&amp;eli=true&amp;eliActId=419173&amp;regactid=419173" alt="CIS_Page_2.tiff"></p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/CIS_Page_3_opt.jpeg&amp;doctype=reg&amp;abc=cba&amp;eli=true&amp;eliActId=419173&amp;regactid=419173" alt="CIS_Page_3.tiff"></p>


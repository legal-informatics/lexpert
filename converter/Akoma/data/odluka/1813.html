

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 85. тачка 2) и члана 86. ст. 1, 4. и 5. Закона о локалној самоуправи („Службени гласник РС”, бр. 129/07, 83/14 – др. закон, 101/16 – др. закон и 47/18) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влада доноси</p>
			<p class="odluka-zakon">ОДЛУКУ</p>
			<p class="odluka-zakon">о распуштању Скупштине општине Мерошина и образовању Привременог органа општине Мерошина</p>
			<p class="centar">"Службени гласник РС", број 57 од 9. августа 2019.</p>
			<p class="Basic-Paragraph">1. Распушта се Скупштина општине Мерошина.</p>
			<p class="Basic-Paragraph">2. Образује се Привремени орган општине Мерошина (у даљем тексту: Привремени орган) за обављање послова из надлежности Скупштине и извршних органа општине Мерошина.</p>
			<p class="Basic-Paragraph">3. Привремени орган обавља текуће и неодложне послове из надлежности Скупштине општине Мерошина и извршних органа општине утврђене законом и Статутом општине, до конституисања Скупштине и избора извршних органа општине након одржаних избора, у складу са законом.</p>
			<p class="Basic-Paragraph">4. Привремени орган има председника и четири члана.</p>
			<p class="Basic-Paragraph">Председник организује рад Привременог органа, председава његовим седницама и обавља друге послове које му Привремени орган повери.</p>
			<p class="Basic-Paragraph">Привремени орган именује секретара Привременог органа.</p>
			<p class="Basic-Paragraph">Председника и чланове Привременог органа именује Влада посебним решењем.</p>
			<p class="Basic-Paragraph">5. Привремени орган одлучује о питањима из надлежности Скупштине општине Мерошина и извршних органа општине већином гласова чланова Привременог органа.</p>
			<p class="Basic-Paragraph">6. За разматрање појединих питања из делокруга Привременог органа могу се образовати комисије и друга радна тела.</p>
			<p class="Basic-Paragraph">Председника и чланове радних тела именује Привремени орган.</p>
			<p class="Basic-Paragraph">Председник комисије, односно другог радног тела именује се из реда чланова Привременог органа.</p>
			<p class="Basic-Paragraph">Чланови комисија и других радних тела Привременог органа могу бити и грађани.</p>
			<p class="Basic-Paragraph">7. Привремени орган доноси Пословник Привременог органа, који уређује организацију и начин рада.</p>
			<p class="Basic-Paragraph">8. Ова одлука ступа на снагу даном објављивања у „Службеном гласнику Републике Србије”.</p>
			<p class="potpis">05 број 020-8046/2019</p>
			<p class="potpis">У Београду, 8. августа 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
	</div>


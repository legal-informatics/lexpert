


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
			<p class="Basic-Paragraph"><span class="redakcijskipreciscentekst">
			Редакцијски пречишћен текст</span></p>
			<p class="Basic-Paragraph">&nbsp;</p>
			<p class="Basic-Paragraph">&nbsp;</p>
			<p class="Basic-Paragraph">На основу члана 9. ст. 1. и 3. Закона о регулисању јавног дуга Републике Србије по основу неисплаћене девизне штедње грађана положене код банака чије је седиште на територији Републике Србије и њиховим филијалама на територијама бивших република СФРЈ („Службeни гласник РСˮ, бр. 108/16 и 113/17) и члана 43. став 1. Закона о Влади („Службени гласник РСˮ, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влада доноси</p>
			<p class="odluka-zakon">ОДЛУКУ</p>
			<p class="odluka-zakon">о образовању Комисије за израду предлога о утврђивању права на исплату девизне штедње</p>
			<p class="centar">"Службени гласник РС", бр. 59 од 31. јула 2018, 33 
			од 10. маја 2019, 8 од 31. јануара 2020.</p>
			<p class="Basic-Paragraph">1. Овом одлуком образује се Комисија за израду предлога о утврђивању права  на исплату девизне штедње (у даљем тексту: Комисија).</p>
			<p class="Basic-Paragraph">Утврђивање права на исплату девизне штедње врши се у поступку који је прописан Законом о регулисању јавног дуга Републике Србије по основу неисплаћене девизне штедње грађана положене код банака чије је седиште на територији Републике Србије и њиховим филијалама на територијама бивших република СФРЈ („Службени гласник РСˮ, бр. 108/16 и 113/17) и Уредбом о поступку за утврђивање права на исплату девизне штедње грађана („Службени гласник РСˮ, бр. 8/17 и 9/18).</p>
			<p class="Basic-Paragraph">2. У поступку за утврђивање права на исплату девизне штедње задаци Комисије су да:</p>
			<p class="Basic-Paragraph">1) разматра пријаве потраживања по основу девизне штедње и предузима потребне активности ради провере тачности података и документације која је достављена уз пријаву потраживања;</p>
			<p class="Basic-Paragraph">2) предлаже Министарству финансија – Управи за јавни дуг дописе странкама, захтеве банкама и сл;</p>
			<p class="Basic-Paragraph">3) утврђује испуњеност услова за признавање права на исплату девизне штедње и висину потраживања, односно права на конверзију штедних улога у амортизационе обвезнице;</p>
			<p class="Basic-Paragraph">4) израђује предлоге аката којима се одлучује у поступку за утврђивање права на исплату девизне штедње;</p>
			<p class="Basic-Paragraph">5) обавља и друге послове који су од значаја за израду предлога о утврђивању права на исплату девизне штедње.</p>
			<p class="Basic-Paragraph">Ради извршавања задатака из става 1. ове тачке, Комисија може предлагати Управи за јавни дуг да за решавање одређених питања која су од значаја за утврђивање права на исплату девизне штедње затражи стручну помоћ надлежних институција.</p>
			<p class="Basic-Paragraph">3. Влада, на предлог Министарства финансија, именује 11 чланова Комисије, од чега три члана на предлог Министарства финансија, четири члана на предлог Управе за јавни дуг, једног члана на предлог Агенције за осигурање депозита, два члана на предлог Народне банке Србије и једног члана на предлог Државног правобранилаштва.</p>
			<p class="Basic-Paragraph">4. За чланове Комисије именују се:</p>
			<p class="v2-clan-left-2">1) Маја Гајић, виши саветник у Управи за 
			јавни дуг, Министарство финансија, председник Комисије;</p>
			<p class="Basic-Paragraph">2) Звездана Стојановски, шеф Одељења за продају имовине и капитала финансијских организација у име и за рачун Републике Србије у Агенцији за осигурање депозита, заменик председника Комисије; </p>
			<p class="Basic-Paragraph">3) Љубица Матић, виши саветник у Сектору за макроекономске и фискалне анализе и пројекције, Министарство финансија, члан;</p>
			<p class="Basic-Paragraph">4) Ела Ки Симић, самостални саветник у Сектору буџета, Министарство финансија, члан;</p>
			<p class="Basic-Paragraph">5) Бранислав Аризановић, саветник у Сектору буџета, Министарство финансија, члан;</p>
			<p class="v2-clan-left-2">6) Марија Илић, саветник у Управи за јавни 
			дуг, Министарство финансија, члан;</p>
			<p class="Basic-Paragraph">7) Марија Обрадовић, саветник у Управи за јавни дуг, Министарство финансија, члан;</p>
			<p class="Basic-Paragraph"><span class="v2-clan-left-1">8) Немања 
			Вуковић, саветник у Управи за јавни дуг, Министарство финансија, 
			члан;</span></p>
			<p class="Basic-Paragraph">9) Мирослава Јовановић Бјеличић, шеф Одсека за послове јавног дуга Сектора за  монетарне операције у Народној банци Србије, члан;</p>
			<p class="Basic-Paragraph">10) Снежана Софијанић, виши стручни сарадник за праћење реализације пројеката Европске уније у Одељењу за сарадњу са међународним организацијама и Европском унијом Сектора за међународну сарадњу у Народној банци Србије, члан;</p>
			<p class="Basic-Paragraph"><span class="v2-clan-left-1">11) 
			Александра Лазаревић, вршилац дужности заменика државног 
			правобраниоца, члан.</span></p>
			<p class="Basic-Paragraph"><span class="hide-change">*Службени 
			гласник РС, број 33/2019</span></p>
			<p class="Basic-Paragraph"><span class="hide-change">**Службени 
			гласник РС, број 8/2020</span></p>
			<p class="Basic-Paragraph">5. Стручне и административно-техничке послове за потребе Комисије обављају запослени које ангажује Министарство финансија – Управа за јавни дуг.</p>
			<p class="Basic-Paragraph">6. Начин рада Комисије уређује се пословником о раду, који Комисија доноси у року од 30 дана од дана ступања на снагу ове одлуке.</p>
			<p class="Basic-Paragraph">7. Чланови Комисије примају месечну накнаду за рад у нето износу у висини 80% просечне нето зараде у Републици Србији обрачунате за април 2018. године.</p>
			<p class="Basic-Paragraph">8. Комисија подноси Влади извештаје о свом раду најмање сваких 90 дана.</p>
			<p class="Basic-Paragraph">9. Ова одлука ступа на снагу осмог дана од дана објављивања у „Службеном гласнику Републике Србијеˮ.</p>
			<p class="potpis">05 број 02-7244/2018</p>
			<p class="potpis">У Београду, 30. јула 2018. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
	</div>


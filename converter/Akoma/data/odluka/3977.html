

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 7. став 1. тач. 8. и 9. Закона о Коморама („Службени гласник РС”, бр. 107/05, 99/10 и 70/17 – Одлука УС), </p>
			<p class="Basic-Paragraph">Скупштина Коморе биохемичара Србије, на III редовној седници одржаној 14. марта 2019. године, донела је</p>
			<p class="odluka-zakon">ОДЛУКУ</p>
			<p class="odluka-zakon">о висини чланарине и надокнада за 2019. годину</p>
			<p class="centar">"Службени гласник РС", број 30 од 25. априла 2019. </p>
			<p class="clan">I</p>
			<p class="Basic-Paragraph">– Износ чланарине у Комори биохемичара Србије за 2019. годину је 10.000,00 динара, која се може платити у целости, у два једнака дела по 5.000,00 динара (I део најкасније до 1. априла 2019. године и II део до 1. октобра 2019. године) или у једнаким месечним ануитетима одбијањем – административном забраном од личног доходка у износу од 833,33 динара;</p>
			<p class="Basic-Paragraph">– износ чланарине за добровољне чланове Коморе биохемичара Србије за 2019. годину је 5.000,00 динара, која се може платити у целости или у два једнака дела;</p>
			<p class="Basic-Paragraph">– износ уписнине у Именик Коморе је 3.000,00 динара; (плаћа се само једном при упису у Комору);</p>
			<p class="Basic-Paragraph">– износ за издавање Лиценце је 5.000,00 динара; (плаћа се приликом издавања лиценце једном у току једног лиценцног периода од седам година);</p>
			<p class="Basic-Paragraph">– износ за издавање извода из Именика је 1.000,00 динара; (плаћа се једном у току једног лиценцног периода од седам година);</p>
			<p class="Basic-Paragraph">– износ за издавање потврда је 200,00 динара; (плаћа се једном у току једног лиценцног периода од седам година);</p>
			<p class="Basic-Paragraph">– износ надокнаде за поступак спровођења лиценцног испита је 30.000,00 динара; (у складу са Правилником о ближим условима за издавање, обнављање или одузимање лиценце члановима комора здравствених радника („Службени гласник РС”, бр. 119/07, 23/09, 40/10 и 102/15) члан Коморе који није испунио услове за обнављање лиценце у оквиру КМЕ, а бави се здравственом делатношћу у обавези је да полаже лиценцни испит).</p>
			<p class="clan">II</p>
			<p class="Basic-Paragraph">Одлука ступа на снагу осмог дана од дана објављивања у „Службеном гласнику Републике Србије”, а објављује се након добијања сагласности од стране Министарства здравља РС.</p>
			<p class="Basic-Paragraph">Одлука се објављује и на интернет страници Коморе биохемичара Србије.</p>
			<p class="potpis">Број 206</p>
			<p class="potpis">У Београду 15. марта 2019. године</p>
			<p class="potpis"><span class="bold">Комора биохемичара Србије</span></p>
			<p class="potpis">Председник Скупштине,</p>
			<p class="potpis">прим. др сц. <span class="bold">Сања Станковић,</span> с.р.</p>
			<p class="rubrika"></p>
	</div>


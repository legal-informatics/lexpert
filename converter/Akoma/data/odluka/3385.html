


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	</style>


	<div class="story">
				<p>На основу члана 40. Закона о дуалном образовању („Службени гласник РС”, број 101/07) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), </p>
				<p>Влада доноси</p>
				<p class="odluka-zakon">ОДЛУКУ</p>
				<p class="odluka-zakon">о образовању Комисије за развој и спровођење дуалног образовања</p>
				<p class="auto-style1">"Службени гласник РС", број 5 од 19. 
				јануара 2018.</p>
				<p>1. Образује се Комисија за развој и спровођење дуалног образовања (у даљем тексту: Комисија), ради спровођења и унапређивања дуалног образовања и трогодишњих вредновања остварених резултата.</p>
				<p>2. Задаци Комисије су:</p>
				<p>1) координација активности у спровођењу дуалног образовања на основу захтева тржишта рада на националном нивоу;</p>
				<p>2) надзор над квалитетом реализације средњег стручног образовања које се обавља по моделу дуалног образовања, са циљем трогодишњег вредновања остварених резултата; </p>
				<p>3) координација активности домаћих и међународних пројеката који за циљ имају развој и унапређивање дуалног и предузетничког образовања;</p>
				<p>4) подношење извештаја Влади једном годишње по правилу у првом тромесечју текуће године за претходни извештајни период, који ће садржати податке о могућностима и изазовима у процесу имплементације Закона о дуалном образовању и мишљења свих релевантних учесника у реализацији дуалног образовања.</p>
				<p>3. У Комисију се именују:</p>
				<p>– за председника:</p>
				<p>др Габријела Грујић, помоћник министра просвете, науке и технолошког развоја;</p>
				<p>– за потпредседника:</p>
				<p>мр Мирјана Ковачевић, директорка Сектора за едукацију у Привредној комори Србије;</p>
				<p>– за чланове:</p>
				<p>1) Вукашин Гроздић, Кабинет председника Владе;</p>
				<p>2) др Урсула Ренолд, шеф Одељења за истраживање образовних система Швајцарског економског института (КОФ) при Федералном институту за технологију у Цириху – експертска подршка;</p>
				<p>3) Александар Марковић, шеф Одсека за правне послове у Министарству просвете, науке и технолошког развоја;</p>
				<p>4) Станка Пејановић, генерална директорка „Горења”;</p>
				<p>5) Драган Туцаковић, директор „Техничке школе”, Ужице;</p>
				<p>6) др Горан Цвијовић, директор „Ваздухопловне академије”, Београд; </p>
				<p>7) Никола Матковић, директор „Хемијско-технолошке школе”, Суботица;</p>
				<p>8) Слађана Грујић, секретар Сталне конференције градова и општина.</p>
				<p>4. Чланови Комисије за развој и спровођење дуалног образовања немају право на новчану накнаду за рад у Комисији.</p>
				<p>5. Ова одлука ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">05 број 02-02-239/2018-1</p>
				<p class="potpis">У Београду, 18. јануара 2018. године</p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Ана Брнабић, </span>с.р.</p>
	</div>


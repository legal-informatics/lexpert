


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 2. став 2. Закона о јавним набавкама („Службени гласник РС”, бр. 124/12, 14/15 и 68/15) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p class="odluka-zakon">ОДЛУКУ </p>
				<p class="naslov">о утврђивању Списка наручилаца из члана 2. став 1. тачка 1) Закона о јавним набавкама</p>
				<p class="auto-style1">"Службени гласник РС", број 97 од 28. новембра 
				2015.</p>
				<p class="naslov">&nbsp;</p>
				<p>1. Утврђује се Списак наручилаца из члана 2. став 1. тачка 1) Закона о јавним набавкама, који је одштампан уз ову одлуку и чини њен саставни део.</p>
				<p>2. Ову одлуку објавити у „Службеном гласнику Републике Србије”.</p>
				<p class="potpis">05 број 404-12617/2015</p>
				<p class="auto-style2">У Београду, 28. новембра 2015. године</p>
				<p class="auto-style2"><span class="bold">Влада</span></p>
				<p class="auto-style2">Председник,</p>
				<p class="auto-style2"><span class="bold">Александар Вучић, </span>с.р.</p>
				<p class="bold">СПИСАК<br>ДРЖАВНИХ ОРГАНА, ОРГАНА АУТОНОМНЕ ПОКРАЈИНЕ И ОРГАНА ЛОКАЛНЕ САМОУПРАВЕ</p>
				<p class="clan">ДЕО ПРВИ<br>ДРЖАВНИ ОРГАНИ</p>
				<p>I. Народна скупштина; </p>
				<p>II. Председник Републике;</p>
				<p>III. Влада, кабинети и службе Владе;</p>
				<p>IV. Министарства, органи управе у саставу министарства, као и посебне организације, образоване у складу са законом којим се уређују министарства;</p>
				<p>V. Посебне организације образоване у складу са посебним законом (јавне агенције, заводи, дирекције, фондови и друге организације).</p>
				<p>VI. Правосудни државни органи, и то:</p>
				<p>1. Судство:</p>
				<p>1) судови опште надлежности;</p>
				<p>2) судови посебне надлежности;</p>
				<p>3) Високи савет судства;</p>
				<p>4) Уставни суд;</p>
				<p>2. Тужилаштва:</p>
				<p>1) Републичко јавно тужилаштво;</p>
				<p>2) апелациона јавна тужилаштва;</p>
				<p>3) виша јавна тужилаштва;</p>
				<p>4) основна јавна тужилаштва;</p>
				<p>5) Тужилаштво за ратне злочине;</p>
				<p>6) Тужилаштво за организовани криминал;</p>
				<p>7) Државно веће тужилаца;</p>
				<p>3. Државно правобранилаштво.</p>
				<p>VII. Самостални и независни државни органи, односно организације:</p>
				<p>1) Заштитник грађана;</p>
				<p>2) Државна ревизорска институција;</p>
				<p>3) Републичка изборна комисија;</p>
				<p>4) Агенција за борбу против корупције;</p>
				<p>5) Повереник за информације од јавног значаја и заштиту података о личности;</p>
				<p>6) Повереник за заштиту равноправности;</p>
				<p>7) Комисија за заштиту конкуренције;</p>
				<p>8) Комисија за испитивање одговорности за кршење људских права; </p>
				<p>9) Комисија за спровођење Програма заштите; </p>
				<p>10) Републичка комисија за заштиту права у поступцима јавних набавки; </p>
				<p>11) Комисија за хартије од вредности;</p>
				<p>12) Социјално-економски савет Републике Србије; </p>
				<p>13) Национални савет за високо образовање; </p>
				<p>14) Регулаторна агенција за електронске комуникације и поштанске услуге;</p>
				<p>15) Регулаторно тело за електронске медије; </p>
				<p>16) Народна банка Србије;</p>
				<p>17) Фискални савет.</p>
				<p class="clan">ДЕО ДРУГИ<br>ОРГАНИ АУТОНОМНЕ ПОКРАЈИНЕ</p>
				<p>1. органи аутономне покрајине: </p>
				<p>1) скупштина аутономне покрајине;</p>
				<p>2) извршни орган аутономне покрајине; </p>
				<p>3) покрајинска управа;</p>
				<p>4) покрајински заштитник грађана – омбудсман;</p>
				<p>2. организације аутономне покрајине.</p>
				<p class="clan">ДЕО ТРЕЋИ<br>ОРГАНИ ЛОКАЛНЕ САМОУПРАВЕ</p>
				<p>1. органи и организације општине: скупштина општинe; председник општине; општинско веће и општинска управа;</p>
				<p>2. органи и организације града: скупштина града; градоначелник; градско веће и градска управа.</p>
	</div>


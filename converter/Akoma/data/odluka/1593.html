


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p>На основу члана 40. Закона о енергетици („Службени гласник РС”, број 145/14) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), </p>
				<p>Влада доноси</p>
				<p class="odluka-zakon">ОДЛУКУ</p>
				<p class="odluka-zakon">о образовању Комисије за спровођење поступка за избор кандидата за председника и чланове Савета Агенције <br>за енергетику Републике Србије</p>
				<p class="centar">"Службени гласник РС", број 5 од 25. јануара 
				2017.</p>
				<p class="centar">&nbsp; &nbsp;</p>
				<p>1. Образује се Комисија за спровођење поступка за избор кандидата за председника и чланове Савета Агенције за енергетику Републике Србије (у даљем тексту: Комисија).</p>
				<p>2. Задатак Комисије је да распише и спроведе поступак за избор кандидата за председника и чланове Савета Агенције за енергетику Републике Србије, односно сачини текст јавног конкурса и преда на објављивање, прегледа и оцени пристигле пријаве и сачини мишљење Влади ради утврђивања предлога кандидата за избор председника и чланова Савета Агенције за енергетику Републике Србије, уз поштовање услова прописаних у чл. 41. и 42. и члану 43. став 2. Закона о енергетици.</p>
				<p>3. У Комисију се именују:</p>
				<p>1) Снежана Б. Петровић, председник Одбора за привреду, регионални развој, трговину, туризам и енергетику Народне скупштине;</p>
				<p>2) др Александра Томић, заменик председника Одбора за привреду, регионални развој, трговину, туризам и енергетику Народне скупштине;</p>
				<p>3) проф. др Никола Рајаковић, редовни професор Електротехничког факултета Универзитета у Београду,</p>
				<p>4) проф. др Радивоје Митровић, редовни професор Машинског факултета Универзитета у Београду;</p>
				<p>5) проф. др Александар Орловић, редовни професор Технолошко металуршког факултета Универзитета у Београду.</p>
				<p>4. Комисија се образује на период до окончања поступка избора председника и чланова Савета Агенције за енергетику Републике Србије.</p>
				<p>5. Ова одлука ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">05 број 02-457/2017</p>
				<p class="potpis">У Београду, 24. јануара 2017. године</p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Александар Вучић, </span>с.р.</p>
	</div>


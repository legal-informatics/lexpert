


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p>На основу чланa 6. став 6.03 тачка Ц. Финансијског уговора Апекс зајам за мала и средња предузећа и друге приоритете III/A између Републике Србије и Европске инвестиционе банке и Народне банке Србије („Службени гласник РС – Међународни уговори”, број 5/14), чланa 6. став 6.02 тачка Ц. Финансијског уговора Апекс зајам за мала и средња предузећа и друге приоритете III/Б између Републике Србије и Европске инвестиционе банке и Народне банке Србије („Службени гласник РС – Међународни уговори”, број 10/16) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси </p>
				<p class="odluka-zakon">ОДЛУКУ</p>
				<p class="odluka-zakon">о оснивању Одбора за управљање Апекс зајмом за мала и средња предузећа и друге приоритете</p>
				<p class="centar">"Службени гласник РС", број 36 од 13. априла 
				2017.</p>
				<p class="centar">&nbsp;</p>
				<p>1. Оснива се Одбор за управљање Апекс зајмом за мала и средња предузећа и друге приоритете (у даљем тексту: Одбор), који се спроводи из кредита Европске инвестиционе банке.</p>
				<p>2. Задаци Одбора су:</p>
				<p>– праћење реализације Апекс зајма за мала и средња предузећа и друге приоритете и размена информација о главним активностима у току реализације;</p>
				<p>– пружање помоћи у решавању битних питања, проблема и конфликтних ситуација при спровођењу Апекс зајма за мала и средња предузећа и друге приоритете;</p>
				<p>– процена остварених резултата пројеката финансираних из средстава Апекс зајма за мала и средња предузећа и друге приоритете, а на основу извештаја Народне банке Србије.</p>
				<p>3. У Одбор се именују:</p>
				<p>1) за председника, Катарина Обрадовић Јовановић, помоћник министра привреде;</p>
				<p>2) за чланове:</p>
				<p>– Ненад Мијаиловић, државни секретар у Министарству финансија;</p>
				<p>– др Наташа Тањевић, генерални секретар Народне банке Србије.</p>
				<p>4. У раду Одбора могу по позиву учествовати, без права одлучивања: представници релевантних органа државне управе, Европске инвестиционе банке, Народне банке Србије и финансијских институција које предлажу пројекте за финансирање из средстава Апекс зајма за мала и средња предузећа и друге приоритете.</p>
				<p>5. Стручну и административно-техничку подршку Одбору пружа Народна банкa Србије.</p>
				<p>6. Даном ступања на снагу ове одлуке, престаје да важи Одлука о оснивању Одбора за управљање Апекс зајмом за мала и средња предузећа и друге приоритете III/A („Службени гласник РС”, број 48/15).</p>
				<p>7. Ова одлука ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">05 број 02-3265/2017</p>
				<p class="potpis">У Београду, 13. априла 2017. године</p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Александар Вучић, </span>с.р.</p>
	</div>


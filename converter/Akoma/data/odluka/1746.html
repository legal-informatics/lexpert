


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p>На основу члана 8. Закона о избору председника Републике („Службени гласник РС”, бр. 111/07 и 104/09 – др. закон), сходно чл. 34. и 60. Закона о избору народних посланика („Службени гласник РС”, бр. 35/00, 57/03 – УС, 72/03 – др. закон, 18/04, 85/05 – др. закон, 101/05 – др. закон, 104/09 – др. закон, 28/11 – УС и 36/11) и члана 83. Упутства за спровођење избора за председника Републике, расписаних за 2. април 2017. године („Службени гласник РС”, број 16/17),</p>
				<p>Републичка изборна комисија, на седници одржаној 5. априла 2017. године, донела је</p>
				<p class="odluka-zakon">ОДЛУКУ</p>
				<p class="odluka-zakon">о одређивању облика, изгледа, боје и садржине гласачког листића и контролног листа за поновљено гласање на изборима за председника Републике 11. априла 2017. године</p>
				<p class="centar">"Службени гласник РС", број 32 од 5. априла 
				2017.</p>
				<p class="centar">&nbsp;</p>
				<p>1. Гласачки листићи по којима ће бирачи гласати на поновљеном гласању на изборима за председника Републике 11. априла 2017. године, штампаће се са једном, две, три или четири језичке варијанте у два формата, и то: </p>
				<p>1) са једном или две језичке варијанте, на хартији формата А-4,</p>
				<p>2) са три или четири језичке варијанте, на хартији формата А-3.</p>
				<p>2. Одређују се боје гласачког листића и контролног листа:</p>
				<p>– гласачки листићи штампаће се на хартији лед сиве боје (Pantone 5315U);</p>
				<p>– контролни лист за проверу исправности гласачке кутије штампаће се на хартији резедо боје (Pantone 317U).</p>
				<p>3. Садржина гласачког листића и контролног листа за поновљено гласање на изборима за председника Републике 11. априла 2017. године истоветна је садржини гласачког листића и контролног листа за изборе за председника Републике одржане 2. априла 2017. године, уз промену датума стављањем датума одржавања поновљеног гласања и додавање напомене да је у питању гласачки листић за поновљено гласање.</p>
				<p>4. Ову одлуку доставити Јавном предузећу „Службени гласник”, које је Одлуком Републичке изборне комисије 02 број 013-32/17 од 14. фебруара 2017. године, одређено за штампање гласачких листића и другог изборног материјала за спровођење избора за председника Републике који ће се одржати у 2017. години.</p>
				<p>5. Ову одлуку објавити у „Службеном гласнику Републике Србије”.</p>
				<p class="potpis">02 број 013-741/17</p>
				<p class="potpis">У Београду, 5. априла 2017. године</p>
				<p class="potpis"><span class="bold">Републичка изборна комисија</span></p>
				<p class="potpis">Председник,</p>
				<p class="potpis"><span class="bold">Владимир Димитријевић, </span>с.р.</p>
	</div>


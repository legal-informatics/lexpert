

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 27. став 2. Закона о јавним службама („Службени гласник РС”, бр. 42/91, 71/94, 79/05 – др. закон и 83/14 – др. закон) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влада доноси </p>
			<p class="odluka-zakon">ОДЛУКУ</p>
			<p class="odluka-zakon">о укидању Музеја ваздухопловства – Београд</p>
			<p class="centar">"Службени гласник РС", број 18 од 15. марта 2019.</p>
			<p class="Basic-Paragraph">1. Овом одлуком укида се Музеј ваздухопловства – Београд, јер потребе за делатношћу установе могу да се задовоље на рационалнији и ефикаснији начин. </p>
			<p class="Basic-Paragraph">2. Права, обавезе, имовину и архивску грађу Музеја ваздухопловства – Београд преузима Министарство одбране.</p>
			<p class="Basic-Paragraph">3. Запослене у Музеју ваздухопловства – Београд преузима Министарство одбране у складу са прописима којим се регулише пријем у службу професионалних припадника Војске Србије.</p>
			<p class="Basic-Paragraph">4. Права других оснивача решаваће се у складу са Споразумом о питањима сукцесије („Службени лист СРЈ – Међународни уговори”, број 6/02).</p>
			<p class="Basic-Paragraph">5. Музеј ваздухопловства – Београд донеће финансијски извештај, односно биланс стања на дан 15. март 2019. године и у складу са могућностима измириће постојеће обавезе према добављачима, извршиће наплату потраживања од повериоца, пренос преосталих ликвидних финансијских средстава на рачун Министарства одбране који је отворен код Управе за трезор и затварање активних рачуна Музеја ваздухопловства – Београд.</p>
			<p class="Basic-Paragraph">6. Министарство одбране у обавези је да чува музејску намену Музеја ваздухопловства – Београд, као споменика културе.</p>
			<p class="Basic-Paragraph">7. Од дана ступања на снагу ове одлуке престаје мандат органима управљања, као и важење општих аката Музеја ваздухопловства – Београд.</p>
			<p class="Basic-Paragraph">8. Ова одлука ступа на снагу даном објављивања у „Службеном гласнику Републике Србије”.</p>
			<p class="potpis">05 број 631-02-2066/2019-2</p>
			<p class="potpis">У Београду, 14. марта 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
	</div>


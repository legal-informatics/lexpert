

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">&nbsp;</p>
			<p class="nevazeciakt">Неважећи акт&nbsp;</p>
			<p class="Basic-Paragraph">&nbsp;</p>
			<p class="Basic-Paragraph">&nbsp;</p>
			<p class="Basic-Paragraph">&nbsp;</p>
			<p class="Basic-Paragraph">На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон) и члана 3. став 1. тачка 12) Уредбе о садржини, начину припреме и оцене, као и праћењу спровођења и извештавању о реализацији капиталних пројеката („Службени гласник РС”, број 63/17),</p>
			<p class="Basic-Paragraph">Влада доноси </p>
			<p class="odluka-zakon">ОДЛУКУ</p>
			<p class="odluka-zakon">о образовању Комисије за капиталне инвестиције </p>
			<p class="centar">"Службени гласник РС", број 30 од 25. априла 2019. </p>
			<p class="Basic-Paragraph">1. Образује се Комисија за капиталне инвестиције (у даљем тексту: Комисија).</p>
			<p class="Basic-Paragraph">2. Задатак Комисије је да врши рангирање према приоритетним циљевима садржаним у важећим планским документима свих нивоа власти, по секторима капиталних пројеката средње и велике вредности, а који могу бити предложени за финансирање у поступку припреме и доношења буџета за буџетску и наредне две фискалне године, а све у складу са важећом уредбом којом се уређују капитални пројекти и другим важећим прописима који уређују ову материју.</p>
			<p class="Basic-Paragraph">3. Поред задатка из тачке 2. ове одлуке, Комисија има задатак да унапређује и константно развија систем за управљање капиталним инвестицијама, као и да координира Радном групом за израду јединствене методологије за управљање капиталним инвестицијама образоване Решењем министра финансија број 119-01-42/2019-01 од 18. фебруара 2019. године, како би се на јединствен начин пратиле капиталне инвестиције на нивоу Републике Србије.</p>
			<p class="Basic-Paragraph">4. У Комисију се именују:</p>
			<p class="Basic-Paragraph">1) за председника, Ана Брнабић, председник Владе;</p>
			<p class="Basic-Paragraph">2) за заменикe председника:</p>
			<p class="Basic-Paragraph">− проф. др Зорана Михајловић, потпредседник Владе и министар грађевинарства, саобраћаја и инфраструктуре;</p>
			<p class="Basic-Paragraph">− Синиша Мали, министар финансија;</p>
			<p class="Basic-Paragraph">3) за чланове:</p>
			<p class="Basic-Paragraph">− Расим Љајић, потпредседник Владе и министар трговине, туризма и телекомуникација; </p>
			<p class="Basic-Paragraph">− Александар Антић, министар рударства и енергетике;</p>
			<p class="Basic-Paragraph">− Бранислав Недимовић, министар пољопривреде, шумарства и водопривреде;</p>
			<p class="Basic-Paragraph">− Горан Триван, министар заштите животне средине;</p>
			<p class="Basic-Paragraph">− Горан Кнежевић, министар привреде;</p>
			<p class="Basic-Paragraph">− Бранко Ружић, министар државне управе и локалне самоуправе;</p>
			<p class="Basic-Paragraph">− Јадранка Јоксимовић, министар за европске интеграције. </p>
			<p class="Basic-Paragraph">5. Административно-техничке послове за потребе Комисије обавља Министарство финансија.</p>
			<p class="Basic-Paragraph">6. За рад у Комисији председнику, заменицима председника и члановима не исплаћује се накнада.</p>
			<p class="Basic-Paragraph">7. Ова одлука ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 02-4361/2019</p>
			<p class="potpis">У Београду, 25. априла 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић,</span> с.р.</p>
	</div>


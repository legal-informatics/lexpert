<meta http-equiv="content-type" content="text/html;charset=utf-8"><link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">

<div class="Section1">

<p>На основу члана 9. став 1. Закона о безбедности саобраћаја
на путевима (,,Службени гласник РС”, број 41/09”), члана 9. Закона о јавним агенцијама
(,,Службени гласник РС”, бр. 18/05 и 81/05 – исправка) и члана 43. став 1. Закона
о Влади (,,Службени гласник РС”, бр. 55/05, 71/05 – исправка, 101/07 и 65/08),</p>

<p>Влада доноси</p>

<p style="margin-bottom:0cm;margin-bottom:0rem;
text-align:center;line-height:normal" class="MsoNormal" align="center"><span style=";
font-family:&quot;Verdana&quot;,&quot;sans-serif&quot;;color:black" lang="SR">&nbsp;</span></p>

<p style="margin-bottom:0cm;margin-bottom:0rem;
text-align:center;line-height:normal" class="MsoNormal" align="center"><b><span style=";
font-family:&quot;Verdana&quot;,&quot;sans-serif&quot;;color:black" lang="SR">ОДЛУКУ</span></b></p>

<p style="margin-bottom:0cm;margin-bottom:0rem;
text-align:center;line-height:normal" class="MsoNormal" align="center"><b><span style=";
font-family:&quot;Verdana&quot;,&quot;sans-serif&quot;;color:black" lang="SR">о оснивању Агенције за безбедност
саобраћаја</span></b></p>

<p style="margin-bottom:0cm;margin-bottom:0rem;
text-align:center;line-height:normal" class="MsoNormal" align="center"><span style=";
font-family:&quot;Verdana&quot;,&quot;sans-serif&quot;" lang="SR">„Службени гласник РС“ </span><span style=";font-family:&quot;Verdana&quot;,&quot;sans-serif&quot;" lang="SR-CYR">број 104
од 16. децембра 2009.</span></p>

<p>&nbsp;</p>

<p>1. <b>Оснивање</b>. Оснива се Агенција за безбедност саобраћаја
(у даљем тексту: Агенција) ради обављања развојних, стручних и регулаторних послова
из области безбедности саобраћаја на путевима.</p>

<p>&nbsp;</p>

<p>2. <b>Назив и седиште.</b> Агенција послује под називом:
Агенција за безбедност саобраћаја. </p>

<p>Скраћени назив Агенције је: АБС.</p>

<p>Агенција у пословању са иностранством поред назива на српском
језику може да користи и назив на енглеском језику, који гласи: Road Traffic Safety
Agency, тј. скраћени назив на енглеском језику RTSA.</p>

<p>Седиште Агенције је у Београду, у Булевару Михајла Пупина
број 2.</p>

<p>&nbsp;</p>

<p>3.<b> Положај Агенције</b>. Агенција има својство правног
лица, које стиче уписом у судски регистар. </p>

<p>Агенција за своје обавезе одговара средствима којима располаже.</p>

<p>Агенција је самостална у свом раду.</p>

<p>&nbsp;</p>

<p>4. <b>Печат и штамбиљ</b>. Агенција има печат чија се садржина,
изглед и употреба уређују у складу са законом.</p>

<p>Штамбиљ Агенције је правоугаоног облика димензија 60 х
30 мм и садржи текст: „Агенција за безбедност саобраћаја – Београд” и рубрике за
упис датума пријема поднеска, број под којим се поднесак заводи и број прилога уз
поднесак. Текст штамбиља Агенције исписује се на српском језику ћириличким писмом.</p>

<p>Директор Агенције уређује руковање&nbsp; печатом и штамбиљем
Агенције и њихово чување.</p>

<p>&nbsp;</p>

<p>5. <b>Послови Агенције.</b> Агенција је надлежна да:</p>

<p>1) анализира, прати и унапређује систем безбедности саобраћаја
(развој и коришћење јединствене базе података од значаја за безбедност саобраћаја);</p>

<p>2) ради на унапређењу безбедности возача и других учесника
у саобраћају, као и на унапређењу безбедности саобраћаја у погледу возила;</p>

<p>3) обавља превентивно-промотивне активности у сарадњи са
центрима за промоцију здравља народа односно института за јавно здравље, основаних
у складу са прописима којима се уређује здравствена заштита и води кампање о безбедности
саобраћаја; </p>

<p>4) обезбеђује базу података о техничким карактеристикама
моторних и прикључних возила, која је од значаја за примену прописа о безбедности
саобраћаја на путевима;</p>

<p>5) спроводи стручни испит, организује семинаре унапређења
знања и обавља проверу знања за предаваче теоријске наставе у обуци возача;</p>

<p>6) организује семинаре унапређења знања и обавља проверу
знања за инструктора вожње и за професионалног возача;</p>

<p>7) спроводи стручни испит за испитивача, организује семинаре
унапређења знања и обавља провере знања за испитиваче на возачком испиту;</p>

<p>8) организује обуку и организује и спроводи стручни испит
за возача туристичког воза;</p>

<p>9) организује обуку и организује и спроводи стручни испит
за возача трамваја;</p>

<p>10) организује обуку и организује и спроводи испит знања
за возаче којима је одузета возачка дозвола због несавесног управљања;</p>

<p>11) спроводи стручни испит за контролора техничког прегледа,
организује семинаре унапређења знања и обавља провере знања за контролора техничког
прегледа;</p>

<p>12) издаје дозволе (лиценце) и издаје уверења у складу
са&nbsp; законом;</p>

<p>13) сарађује са регионалним и локалним телима за безбедност
саобраћаја;</p>

<p>14) издаје периодичне анализе и публикације са подацима
о саобраћају и саобраћајним незгодама;</p>

<p>15) организује и обезбеђује објављивање стручне литературе
из области оспособљавања возача;</p>

<p>16) обавља послове у вези са применом дигиталних и аналогних
тахографа; </p>

<p>17) обавља и друге задатке везане за унапређење безбедности
саобраћаја, утврђене&nbsp; законом и другим прописима.</p>

<p>Послове из става 1. овог члана Агенција врши као поверене
послове у складу са законом.</p>

<p>У послове из тачке 16. спада издавање одобрења типа за
тахографске листиће, меморијске картице или контролне уређаје, издавање одобрења
за рад радионица, одобрења за рад лицима која обављају послове у вези са тахографом
и спровођење поступка за избор произвођача картица и приступања на тахонет.</p>

<p>За извршавање појединих послова који се односе на организацију
послова из става 1. овог члана Агенција може ангажовати друга правна&nbsp; лица
која су материјално и стручно оспособљена да обављају те послове.</p>

<p>Поједине послове из своје надлежности Агенција може обављати
и ван свог седишта у организационим јединицама – канцеларијама, у складу са Статутом
Агенције.</p>

<p>&nbsp;</p>

<p>6. <b>Средства за рад Агенције.</b> Средства за оснивање
и почетак рада Агенције обезбеђују се из буџета Републике Србије.</p>

<p>Средства за рад Агенције обезбеђују се из цене услуга које
плаћају корисници услуга и посебних накнада за обављање послова које врши Агенција
из донација, прилога и других бесповратних давања датих оснивачу или Агенцији и
из осталих извора, у складу са законом. </p>

<p>&nbsp;</p>

<p>7. <b>Органи Агенције.</b> Органи Агенције јесу: Управни
одбор и директор Агенције.</p>

<p>Председника и чланове Управног одбора и директора Агенције
именује и разрешава Влада, у складу са законом.</p>

<p>Председник и чланови Управног одбора и директор Агенције
именују се на период од пет година и могу бити поново именовани.</p>

<p>&nbsp;</p>

<p>8. <b>Управни одбор Агенције.</b> Управни одбор има председника
и четири члана, које именује и разрешава Влада на предлог министарства надлежног
за послове саобраћаја.</p>

<p>Управни одбор:</p>

<p>1) доноси Статут Агенције;</p>

<p>2) доноси друге опште акте, у складу са законом;</p>

<p>3) усмерава рад директора Агенције и издаје му упутства
за рад;</p>

<p>4) врши надзор над пословањем Агенције;</p>

<p>5) подноси Влади извештај о раду и пословању Агенције;</p>

<p>6) усваја годишњи програм рада;</p>

<p>7) усваја финансијски план;</p>

<p>8) усваја годишњи извештај о раду и финансијски извештај;</p>

<p>9) одлучује о расподели добити;</p>

<p>10) обавља и друге послове у складу са законом, овом одлуком
и Статутом Агенције.</p>

<p>На годишњи програм рада, финансијски план, годишњи извештај
о раду, финансијски извештај и одлуку о расподели добити, које усваја Управни одбор,
сагласност даје Влада.</p>

<p>Председник и чланови Управног одбора примају накнаду за
рад.</p>

<p>Нето накнада за рад чланова Управног одбора не може бити
виша од једноструке укупне просечне зараде по запосленом без пореза и доприноса
која је исплаћена у Републици Србији у октобру месецу у години која претходи години
за коју се доноси програм рада.</p>

<p>Нето накнада за рад председника Управног одбора не може
бити виша од износа из става 5. ове тачке увећаног за 50%.</p>

<p>Управни одбор утврђује висину накнаде из ст. 5. и 6. ове
тачке, а накнада се исплаћује месечно.</p>

<p>&nbsp;</p>

<p>9. <b>Директор Агенције.</b></p>

<p>Директор Агенције: </p>

<p>1) заступа и представља Агенцију;</p>

<p>2) организује рад и пословање Агенције и руководи њима;</p>

<p>3) предлаже акте које доноси Управни одбор;</p>

<p>4) доноси одлуке и друге акте из надлежности Агенције,
осим одлука односно аката, које доноси Управни одбор;</p>

<p>5) одговара за законитост рада, као и за стручни рад Агенције;</p>

<p>6) извршава одлуке Управног одбора и предузима мере за
њихово спровођење;</p>

<p>7) доноси акт о унутрашњој организацији и систематизацији
радних места у Агенцији; </p>

<p>8) одговоран је за обављање административних и стручно-техничких
послова за потребе Тела за координацију безбедности саобраћаја на путевима;</p>

<p>9) предлаже програм рада Агенције;</p>

<p>10) обавља и друге послове у складу са законом, овом одлуком
и Статутом Агенције.</p>

<p>За директора Агенције може бити именовано лице које, поред
испуњавања услова из закона којим се уређују јавне агенције, има доказане организационе
и управљачке способности.</p>

<p>&nbsp;</p>

<p>10. <b>Општи акти Агенције.</b> Општи акти Агенције су:
статут, правилник и други општи акти.</p>

<p>Статут је основни општи акт Агенције.</p>

<p>Статут доноси Управни одбор, уз сагласност Владе.</p>

<p>Статут садржи одредбе о:</p>

<p>1) пословима Агенције;</p>

<p>2) начину обављања послова;</p>

<p>3) органима и њиховом делокругу;</p>

<p>4) заступању Агенције;</p>

<p>5) правима, обавезама и одговорностима запослених;</p>

<p>6) другим питањима&nbsp; значајаним за рад Агенције.</p>

<p>Правилник о раду представља општи акт који доноси Управни
одбор, уз сагласност Владе.</p>

<p>Правилник о раду из става 5. ове тачке садржи одредбе о
правима, обавезама, одговорностима и заради директора Агенције и запослених у Агенцији,
у складу са законом.</p>

<p>&nbsp;</p>

<p>11. <b>Надзор.</b> Надзор над радом Агенције, сходно свом
делокругу обављају министарства надлежна за саобраћај, здравље и просвету, Министарство
унутрашњих послова и министарство надлежно за трговину и услуге, у складу са чл.
302. и 304. Закона о безбедности саобраћаја на путевима. </p>

<p>&nbsp;</p>

<p>12. <b>Привремени директор Агенције.</b> Влада ће именовати
привременог директора Агенције у року од 15 дана од дана ступања на снагу ове одлуке.</p>

<p>&nbsp;</p>

<p>13. <b>Рок за именовање Управног одбора.</b> Влада ће именовати
председника и чланове Управног одбора у року од 15 дана од дана уписа Агенције у
судски регистар.</p>

<p>&nbsp;</p>

<p>14. <b>Почетак рада Агенције.</b> Агенција почиње са радом
даном уписа у судски регистар.</p>

<p>Даном почетка рада Агенција преузима права и обавезе, предмете,
опрему, средства за рад, архивску грађу и регистраторски материјал Института за
стандардизацију, Министарства унутрашњих послова, Министарства за инфраструктуру,
Министарства здравља и Дирекције за мере и драгоцене метале, у вези са пословима
из надлежности Агенције.</p>

<p>Даном почетка рада Агенција преузима потребан број запослених
из Института за стандардизацију – организационе јединице која обавља послове хомологације
возила. </p>

<p>&nbsp;</p>

<p>15. <b>Ступање на снагу ове одлуке.</b> Ова одлука ступа
на снагу осмог дана од дана објављивања у „Службеном гласнику Републике Србије”.</p>

<p style="margin-bottom:0cm;margin-bottom:0rem;
text-align:right" class="MsoNormal" align="right"><span style=";line-height:115%;
font-family:&quot;Verdana&quot;,&quot;sans-serif&quot;;color:black" lang="SR">&nbsp;</span></p>

<p style="margin-bottom:0cm;margin-bottom:0rem;
text-align:right" class="MsoNormal" align="right"><span style=";line-height:115%;
font-family:&quot;Verdana&quot;,&quot;sans-serif&quot;;color:black" lang="SR">05 број
02-8002/2009-1</span></p>

<p style="margin-bottom:0cm;margin-bottom:0rem;
text-align:right" class="MsoNormal" align="right"><span style=";line-height:115%;
font-family:&quot;Verdana&quot;,&quot;sans-serif&quot;;color:black" lang="SR">У Београду, 10. децембра
2009. године</span></p>

<p style="margin-bottom:0cm;margin-bottom:0rem;
text-align:right" class="MsoNormal" align="right"><span style=";line-height:115%;
font-family:&quot;Verdana&quot;,&quot;sans-serif&quot;;color:black" lang="SR">Влада</span></p>

<p style="margin-bottom:0cm;margin-bottom:0rem;
text-align:right" class="MsoNormal" align="right"><span style=";line-height:115%;
font-family:&quot;Verdana&quot;,&quot;sans-serif&quot;;color:black" lang="SR">Председник,</span></p>

<p style="margin-bottom:0cm;margin-bottom:0rem;
text-align:right" class="MsoNormal" align="right"><span style=";line-height:115%;
font-family:&quot;Verdana&quot;,&quot;sans-serif&quot;;color:black" lang="SR">др 
<strong>Мирко Цветковић</strong>,
с.р.</span></p>

</div>


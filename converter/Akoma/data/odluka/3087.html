

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: center;
}
</style>


	<div class="story">
			<p class="Basic-Paragraph">На основу члана 46. ст. 1. и 5. Закона о планирању и изградњи („Службени гласник РС”, бр. 72/09, 81/09 – испрaвка, 64/10 – УС, 24/11, 121/12, 42/13 – УС, 50/13 – УС, 98/13 – УС, 132/14, 145/14, 83/18, 31/19 и 37/19 – др. закон) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влада доноси</p>
			<p class="odluka-zakon">ОДЛУКУ </p>
			<p class="odluka-zakon">о изради измена и допуна Просторног плана подручја инфраструктурног коридора Ниш – граница Републике Северне Македоније</p>
			<p class="centar">"Службени гласник РС", број 76 од 25. октобра 
			2019.</p>
			<p class="Basic-Paragraph">1. Приступа се изради измена и допуна Просторног плана подручја инфраструктурног коридора Ниш – граница Републике Северне Македоније (у даљем тексту: Просторни план).</p>
			<p class="Basic-Paragraph">2. Оквирна граница измена и допуна Просторног плана обухвата подручје инфраструктурног коридора на делу територије:</p>
			<p class="Basic-Paragraph">1) града Ниша: целе катастарске општине Лалинац, Сечаница и Мрамор, као и делове катастарских општина Трупале, Поповца, Медошевца, Крушце, Чокота, Доњег Међурова, Горње Међурова, Паси Пољане и Новог Села; </p>
			<p class="Basic-Paragraph">2) општине Мерошина: целе катастарске општине Александрово, Балајнац и Батушинац;</p>
			<p class="Basic-Paragraph">3) општине Дољевац: целе катастарске општине Белотинац, Кнежица, Чапљинац, Малошиште, Перутина, Орљане, Клисура, Дољевац, Чечина, Кочане, Русна и Пуковац;</p>
			<p class="Basic-Paragraph">4) општине Гаџин Хан: целу катастарску општину Топоница; </p>
			<p class="Basic-Paragraph">5) града Лесковца: целе катастарске општине Драшковац, Брестовац, Кутлеш, Липовица, Грданица, Разгојна, Чекмин, Чифлук Разгојнски, Брејановце, Доња Лакошница, Печењевце, Каштавар, Живково, Прибој, Залужње, Дрћевац, Богојевце, Злокућане, Грајевце, Јелашница, Навалин, Велика Биљаница, Мала Биљаница, Горња Слатина, Доња Слатина, Кумарево, Бобиште, Манојловце, Винарце, Лесковац, Братмиловце, Мрштане, Доње Крајинце, Горње Крајинце, Злоћудово, Бадинце, Номаница, Жижавица, Доњи Буниброд, Горњи Буниброд, Рударе, Губеревац, Мала Грабовница, Велика Грабовница, Добротин, Мала Копашница, Грделица село, Велика Копашница, Грделица варош, Дедина Бара, Бојишина, Боћевица, Палојце, Ораовица (код Грделице), Бистрица, Граово, Личин Дол, Крпејце, Кораћевац, Предејане варош, Предејане село, Бричевље и Сушевље;</p>
			<p class="Basic-Paragraph">6) општине Власотинце: целе катастарске општине Стајковце, Гложане и Прилепац;</p>
			<p class="Basic-Paragraph">7) општине Владичин Хан: целе катастарске општине Мртвица, Репиште, Гариње, Копитарце, Џеп, Теговиште, Урвич, Летовиште, Манајле, Дупљане, Ружић, Кржинце, Балиновце, Калиманце, Прекодолце, Владичин Хан, Репинце, Сува Морава, Полом, Декутинце, Лепеница, Бачвиште, Грамађе, Стубал, Врбово, Прибој и Мазараћ;</p>
			<p class="Basic-Paragraph">8) града Врања: целе катастарске општине Паневље, Превалац, Моштаница, Корбевац, Бресница, Бујковац, Врањска Бања, Ранутовац, Кумарево, Суви Дол, Топлац, Ћуковац, Дулан, Тибужде, Златокоп, Рибнице, Луково, Горњи Нерадовац, Доњи Нерадовац, Купинице, Доње Требешиње, Павловац, Ратаје I, Александровац, Црни Луг, Ристовац, Давидовац, Вртогош, Врање I и Врање II;</p>
			<p class="Basic-Paragraph">9) општине Бујановац: целе катастарске општине Карадник, Раковац, Жбевац, Кршевица, Љиљанце, Жужељица, Божињевац I, Левосоје, Бујановац, Боровац, Осларе, Грамада, Врбан, Летовица, Самољица, Неговац, Биљача, Српска кућа и Братоселце;</p>
			<p class="Basic-Paragraph">10) општине Прешево: целе катастарске општине Рајинце, Црнотинце, Букаревац I, Буштрање, Ораовица, Прешево, Жујинце I, Рељан, Големи Дол, Алиђерце, Стрезовце, Чукарка, Миратовац, Цакановац, Трнава и Норча.</p>
			<p class="Basic-Paragraph">Оквирна граница обухвата измена и допуна Просторног плана дата је у Прилогу – Графички приказ оквирне границе обухвата измена и допуна Просторног плана, који је одштампан уз ову одлуку и чини њен саставни део. </p>
			<p class="Basic-Paragraph">Коначна граница обухвата измена и допуна Просторног плана биће дефинисана Нацртом измена и допуна Просторног плана.</p>
			<p class="Basic-Paragraph">3. Услови и смернице планских документа вишег реда и развојних стратегија за израду Просторног плана садржани су у:</p>
			<p class="Basic-Paragraph">1) Закону о Просторном плану Републике Србије од 2010. до 2020. године („Службени гласник РС”, број 88/10), којим су дефинисани основни правци развоја свих инфраструктурних система у Републици Србији; прекограничнa, међурегионалнa и трансдржавнa интеграција Републике Србије и њених региона и општина у окружење. Посебан значај за будући просторни развој Републике Србије је сарадња са Републиком Северном Македонијом, која је нужна оријентација у перспективи (саобраћај, инфраструктура, туризам, заштита наслеђа, економија, животна средина) како би се тиме подстакао бржи развој општина на југу Србије;</p>
			<p class="Basic-Paragraph">2) Уредби о утврђивању Програма имплементације Просторног плана Републике Србије за период од 2016. до 2020. године („Службени гласник РС”, број 104/16), којом су утврђени стратешки приоритети развоја Републике Србије до 2020. године међу којима је и изградња аутопута Ниш – граница са Републиком Македонијом (Коридор X) (SEETO);</p>
			<p class="Basic-Paragraph">3) Уредби о утврђивању Регионалног просторног плана за подручје Нишавског, Топличког и Пиротског управног округа („Службени гласник РС”, број 1/13), којом изградња инфраструктурног коридора Ниш – граница Републике Македоније значајно побољшава везу источног Подунавља са јужном Србијом и Македонијом. Изградња инфраструктурног коридора допринеће јачању саобраћајног значаја Ниша, који је у том погледу већ сада други по рангу у Србији, а преко тога и јачању привредних и других функција Ниша, даље смањењу процеса метрополизације Србије, уз бржи развој Ниша, регионалних центара и мањих градова у регионалним целинама источно и западно од коридора;</p>
			<p class="Basic-Paragraph">4) Уредби о утврђивању Просторног плана подручја инфраструктурног коридора Ниш – границa Републике Македоније („Службени гласник РС”, бр. 77/02, 127/14 и 102/17 – др. уредба), којом је утврђено да магистрални путни правац М-1 Београд – Ниш – Лесковац – Врање – граница Републике Македоније, са магистралним путем М-22 Суботица – Нови Сад – Београд, чини централни саобраћајни коридор од највећег значаја за међународно повезивање Србије. </p>
			<p class="Basic-Paragraph">Израда измена и допуна Просторног плана биће заснована на планској, студијској, техничкој и другој документацији, резултатима досадашњих истраживања и важећим документима у Републици Србији.</p>
			<p class="Basic-Paragraph">4. Планирање, коришћење, уређење и заштита простора заснива се на принципима уређења и коришћења простора утврђеним чланом 3. Закона о планирању и изградњи, као и другим важећим прописима Републике Србије.</p>
			<p class="Basic-Paragraph">5. Визија и циљеви планирања, коришћења, уређења и заштите планског подручја је обезбеђење услова за реализацију националних интереса у области саобраћајне инфраструктуре и одрживи развој планског подручја у складу са развојним потенцијалима.</p>
			<p class="Basic-Paragraph">6. Концептуални оквир планирања, коришћења, уређења и заштите планског подручја заснива се на успостављању планског основа за изградњу пратећих садржаја у инфраструктурном коридору аутопута Ниш – граница Републике Северне Македоније, и то посебно база за одржавање путева на три нове локације:</p>
			<p class="Basic-Paragraph">1) База за одржавање – планирана – km 464+596 – петља „Печењевце”;</p>
			<p class="Basic-Paragraph">2) База за одржавање – планирана – km 516+629 – петља „Владичин Хан”;</p>
			<p class="Basic-Paragraph">3) База за одржавање – планирана – km 464+596 – петља „Бујановац”.</p>
			<p class="Basic-Paragraph">Измене и допуне Просторног плана ће садржати детаљну разраду, као и правила уређења, грађења и коришћења подручја чиме ће се створити одговарајући плански основ у смислу директног спровођења издавањем локацијских услова у складу са законом.</p>
			<p class="Basic-Paragraph">7. Рок за израду Нацрта измена и допуна Просторног плана је 12 месеци од дана ступања на снагу ове одлуке.</p>
			<p class="Basic-Paragraph">Измене и допуне Просторног плана се обављају по скраћеном поступку.</p>
			<p class="Basic-Paragraph">8. Средства за израду измена и допуна Просторног плана обезбедиће ЈП „Путеви Србије”.</p>
			<p class="Basic-Paragraph">9. Носилац израде измена и допуна Просторног плана је министарство надлежно за послове просторног планирања, у складу са чланом 47. став 1. Закона о планирању и изградњи. </p>
			<p class="Basic-Paragraph">Носилац израде измена и допуна Просторног плана дужан је да обезбеди прибављање мишљења, услова и сагласности надлежних органа и организација прописаних законом, као и да обезбеди сарадњу и усаглашавање ставова са свим релевантним субјектима планирања.</p>
			<p class="Basic-Paragraph">10. Органи, посебне организације, имаоци јавних овлашћења и друге институције дужни су да на захтев носиоца израдe измена и допуна Просторног плана, у року утврђеном Законом о планирању и изградњи, доставе услове и све расположиве податке, без накнаде.</p>
			<p class="Basic-Paragraph">На захтев министарства надлежног за послове просторног планирања и урбанизма, надлежни органи, односно организације уступају постојеће копије топографског и катастарског плана, односно дигиталне записе, односно катастар подземних инсталација, односно ортофото снимке, без накнаде у року утврђеном Законом о планирању и изградњи.</p>
			<p class="Basic-Paragraph">11. Нацрт измена и допуна Просторног плана биће изложен на јавни увид у трајању од 15 дана у зградама јединица локалних самоуправа које су у обухвату измена и допуна Просторног плана. </p>
			<p class="Basic-Paragraph">12. Одлука о неприступању изради стратешке процене утицаја измена и допуна Просторног плана подручја посебне намене инфраструктурног коридора Ниш – границa Републике Северне Македоније на животну средину („Службени гласник РС”, брoj 59/19) је саставни део ове oдлуке.</p>
			<p class="Basic-Paragraph">13. Број примерака измена и допуна Просторног плана биће утврђен посебним актом Владе којим се утврђују измене и допуне Просторног плана.</p>
			<p class="Basic-Paragraph">14. Одлука о изради измена и допуна Просторног плана подручја инфраструктурног коридора Ниш – границa Републикe Севернe Македонијe се објављује у Централном регистру планских докумената.</p>
			<p class="Basic-Paragraph">15. Ова одлука ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 350-10671/2019</p>
			<p class="potpis">У Београду, 24. октобра 2019. године </p>
			<p class="potpis"><span class="bold">Влада</span></p>
			<p class="potpis">Потпредседник Владе,</p>
			<p class="potpis">др <span class="bold">Небојша Стефановић, </span>с.р.</p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/nis-granica.png&amp;doctype=reg&amp;abc=cba&amp;eli=true&amp;eliActId=429220&amp;regactid=429220" alt=""></p>
	</div>


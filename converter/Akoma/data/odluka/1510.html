


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p>На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12),</p>
	<p>Влада доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ОДЛУКУ</p>
	<p class="naslov" style="margin-top: 0">о образовању Савета за праћење реализације Уговора о концесији изградње и експлоатације моста на реци Дрини на локацији Бадовинци – Попови</p>
	<p class="naslov" style="margin-top: 0"><span style="font-weight: 400">
	"Службени гласник РС", број 22 од 8. марта 2013.</span></p>
	<p class="naslov">&nbsp;</p>
	<p>1. Образује се Савет за праћење реализације Уговора о концесији изградње и експлоатације моста на реци Дрини на локацији Бадовинци – Попови (у даљем тексту: Савет) закључен 28. новембра 1991. године између Владе Републике Србије, као концедента и „DRINA RIVER BRIDGE CORPORATION DD”, Нови Београд, Милутина Миланковића 25/V, као концесионара.</p>
	<p>2. Послови Савета су да:</p>
	<p>1) утврди чињенице у вези испуњавања уговорних обавеза концесионара, а нарочито финансијских уговорних обавеза (укупна нето добит која није реинвестирана у пројекте на територији Републике Србије);</p>
	<p>2) кроз преговоре са концесионаром договори начин испуњавања обавеза концесионара према концеденту;</p>
	<p>3) прати реинвестирање у пројекте на територији Републике Србије које реализује концесионар;</p>
	<p>4) подноси извештај о свом раду Влади два пута годишње.</p>
	<p>3. У Савет именују се:</p>
	<p>– за председника:</p>
	<p>Дејан Ковачевић, саветник министра саобраћаја;</p>
	<p>– за чланове:</p>
	<p>1) Драган Јовановић, саветник министра саобраћаја;</p>
	<p>2) Ненад Илић, саветник министра финансија и привреде; </p>
	<p>3) Светлана Стојковић, самостални саветник у Сектору буџета, Министарство финансија и привреде;</p>
	<p>4) Марко Вучковић, руководилац Одељења за мостове у Јавном предузећу „Путеви Србије”.</p>
	<p>4. Ради обављања послова из тачке 2. ове одлуке, Савет може ангажовати стручне институције и истакнуте стручњаке.</p>
	<p>5. Савет може тражити податке, документа и извештаје који су од значаја за делокруг рада Савета од државних органа и других организација.</p>
	<p>6. Стручне и административно-техничке послове за потребе Савета обављаће Министарство саобраћаја.</p>
	<p>7. Савет ће послове из тачке 2. ове одлуке обављати до истека периода важења уговора о концесији из тачке 1. ове одлуке, тј. до 28. новембра 2021. године.</p>
	<p>8. Ову одлуку објавити у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">05 број 02-1891/2013</p>
	<p class="potpis" style="margin-top: 0">У Београду, 7. марта 2013. године</p>
	<p class="potpis" style="margin-top: 0"><span class="bold">Влада</span></p>
	<p class="potpis" style="margin-top: 0">Председник,</p>
	<p class="potpis" style="margin-top: 0"><span class="bold">Ивица Дачић, 
	</span>с.р.</p>


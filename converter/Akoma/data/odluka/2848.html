


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	a {
	color: #008000;
}
	</style>


	<div class="story">
				<p><span class="nevazeciakt">Неважећи акт</span></p>
				<p>&nbsp;</p>
				<p>&nbsp;</p>
				<p>&nbsp;</p>
				<p>На основу члана 13. став 1. тачка 4) Закона о Агенцији за осигурање депозита („Службени гласник РС”, бр. 14/15 и 51/17), члана 8. ст. 1. и 2. Закона о осигурању депозита („Службени гласник РС” бр. 14/15 и 51/17) и члана 9. став 1. тачка 9) Статута Агенције за осигурање депозита („Службени гласник РС”, бр. 59/15 и 49/16), а на предлог Одбора директора са 104. седнице одржане дана 28. августа 2017. године, Управни одбор Агенције за осигурање депозита на 43. седници одржаној 5. септембра 2017. године, донео је</p>
				<p class="odluka-zakon">ОДЛУКУ</p>
				<p class="naslov">о утврђивању садржине обрасца Извештаја који банке достављају Агенцији и начина и рокова обрачуна и наплате редовне премије осигурања депозита</p>
				<p class="auto-style1">"Службени гласник РС", број 83 од 15. 
				септембра 2017.</p>
				<p>1. Овом одлуком Агенција одређује садржај месечних извештаја о укупним и осигураним депозитима, начин и рокове у којима су банке дужне да јој достављају месечне извештаје о укупним и осигураним депозитима, као и друге податке од значаја за обављање послова из њеног законског делокруга, и то на начин и у роковима које пропише Агенција. </p>
				<p>2. Утврђује се садржина обрасца Извештаја који банке достављају Агенцији и то:</p>
				<p>a) Извештај о укупним и осигураним депозитима – Образац АГОД 05,</p>
				<p>b) Извештај о стању депозита по рочности, валутама и просечној каматној стопи – Образац АГОД 04</p>
				<p>c) Извештај о стању депозита великих правних лица – Образац АГОД 01</p>
				<p>3. Извештај из тачке 2.а) ове одлуке је месечни извештај који банке достављају Агенцији најкасније до 14-тог у наредном месецу, за претходни месец. Уколико 14. у месецу пада на дан празника, у суботу или у недељу, рок за достављање извештаја се помера на први наредни радни дан. Изузетно, крајњи рок за достављање Извештаја за месец децембар је 20. јануар.</p>
				<p>4. Извештаји из тачке 2. b) и c) ове одлуке су месечни извештаји који банке достављају Агенцији најкасније до 20. у наредном месецу, за претходни месец. Уколико 20. у месецу пада на дан празника, у суботу или у недељу, рок за достављање извештаја се помера на први наредни радни дан. </p>
				<p>Изузетно, извештај из тачке 2.b), ове одлуке, банке су у обавези да састављају и достављају Агенцији у новом формату почев од извештаја за месец септембар 2017. године. Крајњи рок за достављање извештаја за септембар 2017. године је 31. октобар 2017. године. </p>
				<p>5. Извештај о стању укупних и осигураних депозита – Образац АГОД 05 даје се у <span class="bold">Прилогу 1</span>. и чини саставни део ове одлуке. </p>
				<p>6. Банке попуњавају Образац АГОД 05 према „Упутству за попуну обрасца Извештаја о стању укупних и осигураних депозита (Образац АГОД 05) који банке достављају Агенцији”, који се налази у <span class="bold">Прилогу 2.</span> Одлуке и чини њен саставни део.</p>
				<p>7. Редовна премија осигурања депозита физичких лица, предузетника, микро, малих и средњих правних лица, плаћа се тромесечно унапред, на основу просечног стања укупних осигураних депозита физичких лица, предузетника, микро, малих и средњих правних лица у банци у претходном тромесечју. </p>
				<p>На динарске депозите премија се обрачунава и наплаћује у динарима, а уплата се врши на динарски рачун Агенције – Фонда за осигурање депозита код Народне банке Србије. </p>
				<p>На девизне депозите премија се обрачунава и наплаћује у еврима по званичном средњем курсу евра према одређеној валути, односно за депозите положене у осталим валутама (различитим од евра) обрачунава се по курсу евра према одређеној валути, израчунатом на основу званичног средњег курса динара према евру и званичног средњег курса динара према тој валути који важе на дан обрачуна ове премије. Уплата се врши на девизни рачун Агенције – Фонда за осигурање депозита код Народне банке Србије.</p>
				<p>8. Агенција врши обрачун премије и најкасније другог радног дана у односу на дан пријема Извештаја банке из тачке 2.а) ове одлуке за последњи месец тромесечја доставља банци обрачун са спецификацијом и позивом на уплату премије на одговарајуће рачуне Агенције – Фонда осигурања депозита.</p>
				<p>Обрачун са спецификацијом се доставља на плаћање банци путем поште и електронским путем оним банкама које су имале такав захтев. Рок за уплату премије је три радна дана од дана обрачуна, с тим да тај рок не може да буде дужи од три радна дана у односу на рок за достављање Месечног извештаја наведеног у оквиру тачке 2.a) ове одлуке. Агенција на обрачуну назначава крајњи рок за уплату премије. </p>
				<p>Под даном достављања обрачуна сматра се дан слања обрачуна банци од стране Агенције на један од предвиђених начина. </p>
				<p>9. Извештај АГОД 04 – Извештај о стању депозита по рочности, валутама и просечној каматној стопи, који се даје као <span class="bold">Прилог 3.</span> Одлуке и чини њен саставни део, приказује податке о износу депозита и њиховоj просечној каматној стопи као и рочну структуру укупних депозита у банци. </p>
				<p>10. Извештај о стању депозита великих правних лица – Образац АГОД 01 даје се у <span class="bold">Прилогу 4</span>. и чини саставни део ове oдлуке.</p>
				<p>11. Банке попуњавају образац Извештаја из тачке 2.c) ове одлуке према „Упутству за попуну обрасца Извештаја о висини депозита великих правних лица (образац АГОД 01) који банке достављају Агенцији”, који се налази у <span class="bold">Прилогу 5</span>. Одлуке и чини њен саставни део.</p>
				<p>12. Банка је дужна да на позив Агенције, на начин и у роковима које утврди Агенција, достави и друге податке који су Агенцији потребни за обављање њених законом утврђених послова.</p>
				<p>13. Ова одлука ступа на снагу осмог дана од дана oбјављивања у „Службеном гласнику Републике Србије”.</p>
				<p>14. Даном ступања на снагу ове одлуке, престаје да важи Одлука о утврђивању садржине обрасца Извештаја који банке достављају Агенцији и начина и рокова обрачуна и наплате редовне<span class="bold"> </span>премије осигурања депозита О. бр. ОД-115/15 од 16. априла 2015. године („Службени гласник РС”, број 37/15).</p>
				<p>15. Овлашћује се Одбор директора Агенције да може извршити неопходне корекције Извештаја из Прилога 1. и других извештаја у Прилозима под редним бројевима од 2. до 5, у циљу њиховог усаглашавања са прописима. Извештај из Прилога под редним бројевима од 1. до 5. објављује се у „Службеном гласнику Републике Србије” и доставља свим банкама у року од три дана од дана извршене корекције.</p>
				<p class="potpis">О. број ОД – 218 /17 </p>
				<p class="potpis">Председник Управног одбора,</p>
				<p class="potpis">др <span class="bold">Милош Јанковић,</span> с.р.</p>
				<p class="potpis">&nbsp;</p>
				<p class="clan" style="text-align: right">Прилози</p>
				<p><a href="http://www.pravno-informacioni-sistem.rs/SlGlasnikPortal/prilozi/o1.html&amp;doctype=reg&amp;abc=cba&amp;eli=true&amp;eliActId=423868&amp;regactid=423868" target="_blank">Прилог 1 - Извештај о стању укупних и осигураних депозита 
				(Образац АГОД 05)</a></p>
				<p><a href="http://www.pravno-informacioni-sistem.rs/SlGlasnikPortal/prilozi/o2.html&amp;doctype=reg&amp;abc=cba&amp;eli=true&amp;eliActId=423868&amp;regactid=423868" target="_blank">Прилог 2 - Упутство за попуну обрасца Извештаја о стању укупних и осигураних депозита (Образац АГОД 05) који банке достављају Агенцији 
				</a> </p>
				<p><a href="http://www.pravno-informacioni-sistem.rs/SlGlasnikPortal/prilozi/o3.html&amp;doctype=reg&amp;abc=cba&amp;eli=true&amp;eliActId=423868&amp;regactid=423868" target="_blank">Прилог 3 - Извештај о стању депозита по рочности, валутама и просечној каматној стопи 
				(Образац АГОД 04)</a></p>
				<p><a href="http://www.pravno-informacioni-sistem.rs/SlGlasnikPortal/prilozi/o4.html&amp;doctype=reg&amp;abc=cba&amp;eli=true&amp;eliActId=423868&amp;regactid=423868" target="_blank">Прилог 4 - Извештај о стању депозита великих правних лица (Образац АГОД 01)</a></p>
				<p><a href="http://www.pravno-informacioni-sistem.rs/SlGlasnikPortal/prilozi/o5.html&amp;doctype=reg&amp;abc=cba&amp;eli=true&amp;eliActId=423868&amp;regactid=423868" target="_blank">Прилог 5 - Упутство за попуну обрасца Извештаја о висини депозита великих правних лица (образац АГОД 01) који банке достављају 
Агенцији</a></p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p>На основу члана 518. став 3. тачка 1) Закона о извршењу и обезбеђењу („Службени гласник РС”, бр. 106/15 и 106/16 – аутентично тумачење) и члана 36. став 1. тачка 1) Статута Коморе јавних извршитеља („Службени гласник РС”, број 105/16),</p>
				<p>Извршни одбор Коморе јавних извршитеља Републике Србије (у даљем тексту: Извршни одбор) на седници, одржаној 27. априла 2017. године, доноси </p>
				<p class="odluka-zakon">ОДЛУКУ</p>
				<p class="centar">"Службени гласник РС", број 103 од 17. 
				новембра 2017.</p>
				<p>У Комори јавних извршитеља (у даљем тексту: Комора) се на видном месту поставља огласна табла за објављивање аката органа Коморе, саопштења, закључака о продаји и других аката које у складу са одредбама Закона о извршењу и обезбеђењу јавни извршитељи објављују на огласној табли Коморе и за достављања која се врше у складу са актима Коморе и другим прописима. </p>
				<p>Стручна служба Коморе стара се о благовременом и уредном истицању на огласну таблу аката наведених у ставу 1. ове одлуке, као и уклањању истих са огласне табле. </p>
				<p>Закључци о продаји непокретности или покретних ствари, као и други акти који се у складу са одредбама Закона о извршењу и обезбеђењу објављују на огласној табли Коморе, истичу се на огласну таблу истог дана када су примљена у Комору, а уклањају се дан по истеку рока за одржавање продаје.</p>
				<p>Стручна службе Коморе издаје потврду о дану истицања на огласну таблу и дану уклањања са огласне табле оглашеног примерка, оверава је печатом и доставља је јавном извршитељу на његов писани захтев.</p>
				<p>Образац потврде о дану истицања на огласну таблу и дану уклањања са огласне табле оглашеног примерка је прилог број 1 ове одлуке и чини њен саставни део. </p>
				<p>Стручна служба Коморе води евиденцију о објављеним писменима на огласној табли и иста садржи: број објављеног акта, име и презиме (назив) доносиоца акта, датум када је акт истакнут на огласну таблу и датум када је акт уклоњен са огласне табле. </p>
				<p>У Комори се може поставити и електронска огласна табла на интернет страници Коморе. </p>
				<p>Одлука ступа на снагу по добијању сагласности Министарства правде и објављује се у „Службени гласнику Републике Србије”.</p>
				<p class="potpis">Број 4/17-8</p>
				<p class="potpis">У Београду, 27. априла 2017. године</p>
				<p class="potpis">Председник Извршног одбора,</p>
				<p class="potpis"><span class="bold">Миодраг Грујовић,</span> с.р.</p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/komora-izvrsitelja_opt.jpeg&amp;doctype=reg&amp;abc=cba&amp;eli=true&amp;eliActId=424351&amp;regactid=424351" alt="komora-izvrsitelja.tif"></p>
	</div>


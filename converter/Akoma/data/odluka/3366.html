<meta http-equiv="Content-Type" content="text/html; charset=UTF-8"><link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
<style type="text/css">
.auto-style1 {
	font-size: 0.583333333333333rem;
}
</style>

<div class="redakcijskipreciscentekst" style="font-size:0.750000187500047rem">
	Редакцијски пречишћен текст</div>
<p>&nbsp;</p>
<p>&nbsp;</p>
<p>На основу члана 40. став 3. Закона о високом образовању („Службени гласник РС”, бр. 76/05, 100/07 – аутентично тумачење, 97/08 и 44/10) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07 и 65/08), а у вези са чланом 16. Законом о војним школама и војним научноистраживачким установама („Службени лист СРЈ”, бр. 80/94, 85/94 – исправка и 74/99 и „Службени лист СЦГ”, број 44/05),</p>
<p>Влада доноси</p>
<p class="odluka-zakon">&nbsp;</p>
<p class="odluka-zakon">ОДЛУКУ</p>
<p class="naslov">о оснивању Универзитета одбране у Београду</p>
<p align="center">"Службени гласник РС", бр. 14 од 4. марта 2011, 90 од 30. 
октобра 2015.</p>
<p>&nbsp;</p>
<p>1. Оснива се Универзитет одбране у Београду (у даљем тексту: Универзитет).</p>
<p>Седиште Универзитета је у Београду, Павла Јуришића Штурма број 33.</p>
<p>2. Универзитет је самостална високошколска установа која обавља делатност високог образовања кроз академске студије првог, другог и трећег степена из више научних области у оквиру образовно-научних поља медицинских наука, техничко-технолошких наука и друштвено-хуманистичких наука.</p>
<p>Универзитет у оквиру делатности високог образовања обавља и научно-истраживачки рад кроз основна, примењена и развојна истраживања која су у функцији унапређења и осавремењивања наставе у области система одбране.</p>
<p>3. У саставу Универзитета су:</p>
<p>1) Војна академија;</p>
<p>
<span style="color: rgb(0, 0, 0); font-family: Verdana, Arial, sans-serif; font-size: 0.750000187500047rem; font-style: normal; font-variant: normal; font-weight: normal; letter-spacing: normal; line-height: 1.05000026250007rem; orphans: auto; text-align: start; text-indent: 2.40000060000015rem; text-transform: none; white-space: normal; widows: 1; word-spacing: 0rem; -webkit-text-stroke-width: 0rem; display: inline !important; float: none;">
<strong>2) Организациона јединица Војномедицинске академије која обавља 
делатност високог образовања – Медицински факултет Војномедицинске академије*</strong></span></p>
<p>Војна академија је високошколска установа са својством правног лица која изводи акредитоване студијске програме у пољу техничко-технолошких наука и друштвено-хуманистичких наука.</p>
<p>
<span style="color: rgb(0, 0, 0); font-family: Verdana, Arial, sans-serif; font-size: 0.750000187500047rem; font-style: normal; font-variant: normal; font-weight: normal; letter-spacing: normal; line-height: 1.05000026250007rem; orphans: auto; text-align: start; text-indent: 2.40000060000015rem; text-transform: none; white-space: normal; widows: 1; word-spacing: 0rem; -webkit-text-stroke-width: 0rem; display: inline !important; float: none;">
<strong>Медицински факултет Војномедицинске академије је високошколска јединица 
без својства правног лица, која се функционално налази у саставу Универзитета 
одбране, а организационо у саставу Војномедицинске академије, а која изводи 
акредитоване студијске програме у пољу медицинских наука.*</strong></span></p>
<p>Војна академија и 
<span style="color: rgb(0, 0, 0); font-family: Verdana, Arial, sans-serif; font-size: 0.750000187500047rem; font-style: normal; font-variant: normal; font-weight: normal; letter-spacing: normal; line-height: 1.05000026250007rem; orphans: auto; text-align: start; text-indent: 2.40000060000015rem; text-transform: none; white-space: normal; widows: 1; word-spacing: 0rem; -webkit-text-stroke-width: 0rem; display: inline !important; float: none;">
<strong>Медицински факултет Војномедицинске академије*</strong></span> обављају делатност високог образовања у складу са Законом о војним школама и војним научноистраживачким установама, актом о оснивању, својим статутом и другим посебним актима из области одбране, као и у складу са Законом о високом образовању и, у складу с тим законом, добијеном дозволом за рад.</p>
<p>Универзитет у свом саставу може имати и научноистраживачке организације, у складу са прописима који уређују научноистраживачку делатност, у складу са статутом Универзитета.</p>
<p class="auto-style1">*Службени гласник РС, број 90/2015</p>
<p>&nbsp;</p>
<p>4. Универзитет интегрише функције свих високошколских установа у свом саставу и има својство правног лица са свим правима и обавезама према трећим лицима.</p>
<p>5. Студије на Универзитету су:</p>
<p>1) основне академске које трају четири године и имају 240 ЕСПБ бодова;</p>
<p>2) мастер академске које трају једну годину и имају 60 ЕСПБ бодова;</p>
<p>3) интегрисане академске студије медицине које трају шест година и имају 360 ЕСПБ бодова;</p>
<p>4) специјалистичке академске студије које трају једну годину и имају 60 ЕСПБ бодова, и</p>
<p>5) докторске академске студије које трају три године и имају 180 ЕСПБ бодова.</p>
<p>По завршетку студија стиче се одговарајући стручни, академски или научни назив, у складу са Законом о високом образовању и Листом звања коју утврђује Национални савет за високо образовање.</p>
<p>6. Средства за оснивање и обављање делатности Универзитета обезбеђују се у складу са потребама образовања система одбране, а у оквиру обима средстава Министарства одбране опредељених Законом о буџету Републике Србије, као и из других извора, у складу са законом.</p>
<p>7. Универзитет има орган управљања, орган пословођења, стручне органе и студентски парламент.</p>
<p>Универзитет може имати и друге органе због специфичности образовања у области одбране и Војске Србије које захтевају посебни прописи који уређују те области.</p>
<p>8. Орган управљања Универзитета је Савет Универзитета.</p>
<p>Број чланова, поступак избора и разрешења чланова Савета, начин рада и одлучивања уређује се статутом Универзитета.</p>
<p>До конституисања Савета Универзитета у складу са Законом о високом образовању, његове послове обављаће Привремени савет Универзитета у следећем саставу:</p>
<p>1) проф. др Слободан Арсенијевић, ректор Универзитета у Крагујевцу;</p>
<p>2) проф. др Ђемал Долићанин, ректор Државног универзитета у Новом Пазару;</p>
<p>3) проф. др Милорад Милованчевић, декан Машинског факултета Универзитета у Београду;</p>
<p>4) проф. др Владимир Цветковић, декан Факултета безбедности Универзитета у Београду;</p>
<p>5) проф. др Милан Мартић, декан Факултета организационих наука Универзитета у Београду.</p>
<p>Привремени савет Универзитета ће:</p>
<p>1) донети статут Универзитета;</p>
<p>2) донети годишњи програм рада Универзитета;</p>
<p>3) обављати и друге послове из надлежности Савета Универзитета у складу са Закона о високом образовању.</p>
<p>9. Орган пословођења Универзитета је Ректор Универзитета.</p>
<p>Ректор Универзитета поставља се и разрешава у складу са Законом о Војсци Србије.</p>
<p>10. Основни општи акт Универзитета је статут.</p>
<p>Статутом Универзитета ближе ће се уредити: унутрашња организација Универзитета и правни положај и статус организационих јединица; студије и студијски програми; упис на студије и правила студија; наставничка и сарадничка звања и услови за њихов избор; органи и тела Универзитета као и њихов састав, избор и начин рада, као и друга питања од значаја за рад Универзитета.</p>
<p>Сагласност на статут Универзитета даје Влада.</p>
<p>11. Универзитет ће донети опште акте у року од 90 дана од дана доношења статута Универзитета.</p>
<p>12. Савет Универзитета и стручни органи Универзитета конституисаће се у складу са Законом о високом образовању у року од шест месеци од дана ступања на снагу ове одлуке.</p>
<p>13. Војна академија и Војномедицинска академија у саставу Универзитета ускладиће своју организацију, општа акта и свој рад у року од 60 дана од дана добијања дозволе за рад Универзитета од стране Министарства просвете.</p>
<p>14. Ова одлука ступа на снагу осмог дана од дана објављивања у „Службеном гласнику Републике Србије”. </p>
<p class="potpis">05 број 612-1204/2011</p>
<p class="potpis">У Београду, 24. фебруара 2011. године</p>
<p class="potpis"><span class="bold">Влада</span></p>
<p class="potpis">Први потпредседник Владе –</p>
<p class="potpis">заменик председника Владе,</p>
<p class="potpis"><span class="bold">Ивица Дачић, </span>с.р.</p>



	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p>На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
				<p>Влада доноси</p>
				<p class="odluka-zakon">ОДЛУКУ</p>
				<p class="odluka-zakon">о образовању Комисије за разматрање спорних односа који могу бити предмет пред међународним арбитражама </p>
				<p class="centar">"Службени гласник РС", број 83 од 15. 
				септембра 2017.</p>
				<p>1. Образује се Комисија за разматрање спорних односа који могу бити предмет пред међународним арбитражама (у даљем тексту: Комисија). </p>
				<p>2. Задаци Комисије су:</p>
				<p>1) разматрање спорних односа који могу бити предмет пред међународним арбитражама, у којима би Република Србија била тужена;</p>
				<p>2) анализирање правног и чињеничног стања ради процене позиције Републике Србије у евентуалном спору пред међународном арбитражом;</p>
				<p>3) давање предлога Влади за споразумно решавање спорних односа, пре подношења тужбе пред међународном арбитражом, у случају да је то оправдано и целисходно.</p>
				<p>3. У Комисију се именују:</p>
				<p>– за председника</p>
				<p>Нела Кубуровић, министар правде,</p>
				<p>– за чланове:</p>
				<p>1) др Небојша Стефановић, министар унутрашњих послова;</p>
				<p>2) др Душан Вујовић, министар финансија;</p>
				<p>3) Горан Кнежевић, министар привреде;</p>
				<p>4) Оливера Станимировић, државни правобранилац;</p>
				<p>5) др Јоргованка Табаковић, гувернер Народне банке Србије;</p>
				<p>6) др Марко Парезановић, представник Безбедносно-информативне агенције. </p>
				<p>4. Председник руководи радом Комисије и сазива и води седнице Комисије.</p>
				<p>5. Записник са седнице Комисије може бити означен одређеним степеном тајности ако су на седници разматрани документи који садрже тајне податке. </p>
				<p>6. Комисија може, по потреби, ради разматрања појединих питања због којих је образована, укључити у свој рад представнике државних органа и институција, као и стручњаке из одређених области. </p>
				<p>7. Надлежни државни органи и институције су дужни да Комисији на њен захтев доставе податке, документацију, анализе, обавештења и извештаје, у вези са питањима због којих је Комисија образована.</p>
				<p>8. Комисија је дужна да надлежном одбору Владе доставља извештај о свом раду сваких 60 дана, а Влади сваких 90 дана. </p>
				<p>9. Председник и чланови Комисије немају право на накнаду за рад у Комисији.</p>
				<p>10. Стручне и административно-техничке послове за потребе Комисије обавља Државно правобранилаштво.</p>
				<p>11. Ова одлука ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">05 број 02-8801/2017</p>
				<p class="potpis">У Београду, 14. септембра 2017. године</p>
				<p class="potpis"><span class="bold">Влада</span></p>
				<p class="potpis">Председник,</p>
				<p class="potpis"><span class="bold">Ана Брнабић, </span>с.р.</p>
	</div>


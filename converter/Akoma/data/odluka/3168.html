


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 46. став 1. Закона о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12 , 42/13 – УС, 50/13 – УС и 98/13 – УС) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),</p>
	<p>Влада доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ОДЛУКУ</p>
	<p class="naslov" style="margin-top: 0">о изради Просторног плана подручја посебне намене уређења дела приобаља града Београда – подручје приобаља реке Саве за пројекат „Београд на води”</p>
	<p class="naslov" style="margin-top: 0"><span style="font-weight: 400">
	"Службени гласник РС", број 58 од 3. јуна 2014.</span></p>
	<p class="naslov">&nbsp;</p>
	<p>1. Приступа се изради Просторног плана подручја посебне намене уређења дела приобаља града Београда – подручје приобаља реке Саве за пројекат „Београд на води” (у даљем тексту: Просторни план).</p>
	<p>2. Прелиминарна граница Просторног плана обухвата делове подручја града Београда површине од око 170 хектара, и то: 
	</p>
	<p>– у КО Савски венац: у зони Бранковог моста кат. парц. бр. 438/1 и 438/7; у зони уз Карађорђеву улицу кат. парц. бр. 423, 424, 425, 428, 430, 432/1, 421, 420, 441, 443, 445, 446, 472, 473/1, 473/6, 473/4 и 462/2; у зони Савског трга кат. парц. бр. 811, 812 и 813; у зони између Савског трга и Дринске улице катастарска парцела број 836; у зони Мостарске петље кат. парц. бр. 1508/1 и 10653/1, до обале реке Саве код Старог железничког моста; у зони Савског приобаља катастарску парцелу број 3292;</p>
	<p>– у КО Нови Београд кат. парц. бр. 6628/1, 6628/2, 5390, 6631/1, 2390 и 2387. 
	</p>
	<p>Граница Просторног плана може обухватити и подручја потребна за изградњу објеката и система комуналне и друге инфраструктуре на подручју града Београда изван наведених зона.</p>
	<p>У фази израде Нацрта просторног плана, биће утврђена коначна граница Просторног плана.</p>
	<p>Подручје Просторног плана дато је на графичком приказу, који је одштампан уз ову одлуку и чини њен саставни део.</p>
	<p>3. Просторни план садржи: полазне основе за израду плана; оцену постојећег стања (SWOT анализа); посебно обележавање грађевинског подручја са границама подручја; циљеве, принципе и оперативне циљеве просторног развоја подручја посебне намене; концепцију просторног развоја подручја посебне намене; концепцију и пропозицију заштите, уређења и развоја природе и природних система; концепцију и пропозиције у односу на евентуалне демографско-социјалне проблеме; просторни развој функције посебне намене, дистрибуцију активности и употребу земљишта; просторни развој саобраћаја, инфраструктурних система и повезивање са другим мрежама; правила уређења и грађења и друге елементе регулације; детаљну намену земљишта, регулационе линије улица и јавних површина и грађевинске линије са елементима за обележавање на геодетској подлози, нивелационе коте улица и јавних површина, попис парцела и опис локација за јавне површине, садржаје и објекте, коридоре и капацитете за саобраћајну, енергетску, комуналну и другу инфраструктуру и друге елементе значајне за спровођење Просторног плана; подручја за израду планова детаљне регулације и урбанистичко-техничких докумената; мере заштите, уређења и унапређења природних и културних добара; мере заштите животне средине; мере и инструменти за остваривање просторног плана подручја посебне намене и фазност у реализацији планских решења.</p>
	<p>Просторни план ће представљати основ за издавање информације о локацији и локацијске дозволе, а по потреби и за израду планова детаљне регулације и урбанистичко-техничких докумената.</p>
	<p>Саставни део Просторног плана чини и стратешка процена утицаја на животну средину. 
	</p>
	<p>4. У току израде Просторног плана неће се приступити изради концепта плана, у складу са чланом 48. став 8. Закона о планирању и изградњи.</p>
	<p>5. Носилац израде Просторног плана је Републичка агенција за просторно планирање.</p>
	<p>Носилац израде Просторног плана дужан је да обезбеди прибављање мишљења, услова и сагласности надлежних органа и организација прописаних законом, као и да осигура сарадњу и усаглашавање ставова са свим релевантним субјектима планирања.</p>
	<p>6. Министарства, посебне организације, јавна предузећа и установе надлежне за послове пољопривреде, шумарства и водопривреде, саобраћаја, телекомуникација, енергетике, комуналне инфраструктуре, економије и регионалног развоја, туризма, заштите животне средине и просторног планирања, заштите споменика културе, заштите природе, као и други заинтересовани органи и организације, доставиће у року од 30 дана без накнаде, све расположиве податке, услове и документацију из делокруга рада носиоцу израде Просторног плана.</p>
	<p>Надлежни орган, односно организација, уступиће постојеће копије топографског и катастарског плана, односно дигиталне записе, односно катастар подземних инсталација, односно ортофото снимке, носиоцу израде Просторног плана, без накнаде у року од 30 дана од дана ступања на снагу ове одлуке.</p>
	<p>7. Рок за израду Нацрта просторног плана је шест месеци од ступања на снагу ове одлуке.</p>
	<p>8. Средства за израду Просторног плана обезбедиће Републичка агенција за просторно планирање из буџета Републике Србије.</p>
	<p>9. Нацрт Просторног плана биће изложен на јавни увид у трајању од 30 дана у просторијама Скупштине града Београда.</p>
	<p>10. По усвајању ове одлуке приступиће се изради одлуке о стратешкој процени утицаја на животну средину.</p>
	<p>11. Ова одлука ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">05 број 350-3536/2014-1</p>
	<p class="potpis" style="margin-top: 0">У Београду, 3. јуна 2014. године</p>
	<p class="potpis" style="margin-top: 0"><span class="bold">Влада</span></p>
	<p class="potpis" style="margin-top: 0">Председник,</p>
	<p class="potpis" style="margin-top: 0"><span class="bold">Александар Вучић, 
	</span>с.р.</p>
	<p class="potpis" style="margin-top: 0">&nbsp;</p>
	<p align="center">
	<img src="http://www.pravno-informacioni-sistem.rs/SlGlasnikPortal/slike/Beograd-na-vodi_opt.jpeg&amp;doctype=reg&amp;abc=cba&amp;eli=true&amp;eliActId=418130&amp;regactid=418130" alt="Beograd-na-vodi.tiff"></p>


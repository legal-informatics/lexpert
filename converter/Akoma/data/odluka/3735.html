


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 47. став 1. Закона о културним добрима („Службени гласник РС”, бр. 71/94, 52/11 и 99/11 – др. закон) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12),</p>
	<p>Влада доноси </p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ОДЛУКУ 
	</p>
	<p class="naslov" style="line-height: 150%; margin-top: 0">о утврђивању Фабрике хартије Милана Вапе у Београду за споменик културе 
	</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 35 од 17. априла 
	2013.</span></p>
	<p class="naslov" style="line-height: 150%; margin-top: 0">&nbsp;</p>
	<p>1. Фабрика хартије Милана Вапе у Београду утврђује се за споменик културе.</p>
	<p>2. Фабрика хартије Милана Вапе у Београду (у даљем тексту: споменик културе) налази се на територији општине Савски венац, у граду Београду, Булевар војводе Мишића број 10, у државној својини, на катастарској парцели број 10669, КО Савски венац, у државној својини. 
	</p>
	<p>Споменик културе подигао је индустријалац Милан Вапа, у периоду од 1921. до 1924. године. Архитектонски је обликован у духу индустријских објеката с почетка прошлог века, а његова унутрашњост је пројектована тако да задовољи захтевне техничко-технолошке процесе производње. Пројекат фабрике и фабричких постројења урадио је архитекта Карл Ханиш (Karl Hanisch), специјалиста за индустријску градњу, док је надзор над зидањем водио домаћи инжењер Владимир Билински. У пространој фабричкој згради налазила су се одељења намењена производњи и складиштењу хартије, као и биро власника, кухиња и трпезарија, радничка амбуланта и собе за одмор. 
	</p>
	<p>Спољашњем архитектонском изгледу споменика културе поклоњена је посебна пажња. Иако се ради о објекту индустријске намене, са захтевним конструктивним решењима којима су савладани велики распони појединих производних погона, пажљиво изабраним архитектонским елементима и коришћењем конструктивног склопа видљивог како у ентеријеру тако и у екстеријеру, остварено је репрезентативно архитектонско здање. Архитектонски елементи искоришћени у обликовању фасада јасно указују на стил академизма, прилагођен намени зграде. Најрепрезентативније је решена главна фасада, окренута ка Булевару војводе Мишића. Назначен конструктивни растер, као један од основних архитектонских елемената, заједно са уједначеним и правилним прозорским отворима ствара складан ритам фасадне композиције. Додатну архитектонску вредност представља пета фасада. Двосливни кровови јасно означавају производне погоне унутар споменика културе, а сликовиту и разиграну композицију употпуњују две куле и високи димњак, који доминира у свеукупном изгледу споменика културе.</p>
	<p>Споменик културе поседује значајне културно-историјске и архитектонско-урбанистичке вредности. У време када је подигнут спадао је у ред великих и модерних фабрика за коју су страни стручњаци говорили да се може упоредити са сличним фабрикама хартије у развијеним европским земљама. Као прва фабрика наменски грађена за индустријску производњу папира, пуне три деценије била је и једина фабрика те врсте у Србији. Данас спада у најочуваније и најзначајније објекте индустријске архитектуре у граду Београду и Републици Србији. Својом урбанистичком позицијом представља материјално сведочанство постојања некада изузетно значајне индустријске зоне града, а репрезентативном архитектуром указује на важност и значај који је придаван обликовању објеката индустрије који су у развоју и у укупној слици града оставили велики траг. 
	</p>
	<p>3. Заштићена околина споменика културе обухвата катастарску парцелу број 10669, КО Савски венац, у државној својини.</p>
	<p>4. Утврђују се следеће мере заштите споменика културе:</p>
	<p>1) очување постојећег изгледа спољашње архитектуре и ентеријера, хоризонталног и вертикалног габарита, облика и нагиба крова, свих конструктивних и декоративних елемената, стилских карактеристика, оригиналних материјала и функционалних карактеристика;</p>
	<p>2) ажурно праћење стања и одржавање конструктивно-статичког система, кровног покривача, свих фасада, ентеријера и исправности инсталација у споменику културе;</p>
	<p>3) забрана радова који могу угрозити статичку стабилност споменика културе; 
	</p>
	<p>4) забрана преправки, доградње, преградње и надградње споменика културе; 
	</p>
	<p>5) вођење електро и ТТ водова подземним путем;</p>
	<p>6) забрана постављања прикључних кутија, ормара и расхладних уређаја на фасадама споменика културе; 
	</p>
	<p>7) забрана постављања средстава за оглашавање на фасади и крову споменика културе;</p>
	<p>8) дозвољава се пословно-комерцијална намена и/или садржаји културних делатности, изложбени простори и слично, а искључује се могућност пренамене у стамбени простор.</p>
	<p>5. Утврђују се следеће мере заштите заштићене околине споменика културе:</p>
	<p>1) забрана градње и постављања трајних или привремених објеката који својом наменом, волуменом габарита по висини и облику могу угрозити или деградирати споменик културе и његову заштићену околину, односно који затварају визуре и сагледивост;</p>
	<p>2) забрана постављања покретних тезги, киоска и других привремених објеката унутар заштићене околине споменика културе;</p>
	<p>3) забрана радова који могу угрозити статичку безбедност споменика културе; 
	</p>
	<p>4) забрана извођења радова којима се врши промена облика или намене терена; 
	</p>
	<p>5) забрана постављања далековода, ваздушних електро и ТТ водова преко заштићених парцела; њихово вођење извршити подземним каналима, уз враћање терена у првобитно стање;</p>
	<p>6) урбанистичко и комунално уређење и редовно одржавање заштићене околине споменика културе као јавног простора у функцији споменика културе. 
	</p>
	<p>6. Ова одлука ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">05 број 633-3046/2013</p>
	<p class="potpis" style="line-height: 150%; margin-top: 0">У Београду, 12. априла 2013. године</p>
	<p class="potpis" style="line-height: 150%; margin-top: 0">
	<span class="bold">Влада</span></p>
	<p class="potpis" style="line-height: 150%; margin-top: 0">Председник, </p>
	<p class="potpis" style="line-height: 150%; margin-top: 0">
	<span class="bold">Ивица Дачић, </span>с.р.</p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 18. став 1. тачка 3, а у вези с чланом 55. став 1, Закона о Народној банци Србије („Службени гласник РС”, бр. 72/2003, 55/2004 и 44/2010), 
	</p>
	<p>Гувернер Народне банке Србије доноси</p>
	<p>&nbsp;</p>
	<p class="odluka-zakon" style="text-indent: 0; line-height: 150%; margin-top: 0; margin-bottom: 0">ОДЛУКУ</p>
	<p class="naslov" style="text-indent: 0; line-height: 150%; margin-top: 0">о издавању и основним обележјима кованог новца апоена од 20 динара</p>
	<p class="naslov" style="text-indent: 0; line-height: 150%; margin-top: 0">
	<span style="font-weight: 400">"<span lang="sr">Службени гласник РС", број 
	57 од 8</span>.<span lang="sr"> јуна 2012.</span></span></p>
	<p class="naslov" style="text-indent: 0; line-height: 150%; margin-top: 0">&nbsp;</p>
	<p>1. Народна банка Србије издаће ковани новац апоена од 20 динара.</p>
	<p>2. Ковани новац из тачке 1. ове одлуке израђиваће се у техници високог сјаја, од легуре следећег састава: 70% бакра, 12% никла и 18% цинка.</p>
	<p>3. Ковани новац из тачке 1. ове одлуке имаће масу од 9,00 g и пречник 28 mm. 
	</p>
	<p>Допуштено одступање од масе сваког појединачног комада кованог новца из става 1. ове тачке је ± 2,5%.</p>
	<p>4. Изглед лица (аверса) кованог новца из тачке 1. ове одлуке је следећи: у средишњем делу је портрет Михајла Пупина у полупрофилу слева. Десно од портрета полукружно су исписане године његовог рођења и смрти „1854–1935”, испод којих су полукружно ћирилицом исписане речи „Михајло Пупин”. Лево од портрета је ознака вредности „20”, а година ковања „2012” је у његовом подножју. Изнад портрета је полукружно, ћирилицом и латиницом, исписан текст „динара”, међусобно раздвојен цртицом. 
	</p>
	<p>5. Изглед наличја (реверса) кованог новца из тачке 1. ове одлуке је следећи: у централном делу је Велики грб Републике Србије. Изнад и око грба је полукружно, ћирилицом и латиницом, исписан текст „РЕПУБЛИКА СРБИЈА”, међусобно раздвојен цртицом, а испод грба, на исти начин, исписан је текст „НБС”, такође међусобно раздвојен цртицом а од текста „РЕПУБЛИКА СРБИЈА” раздвојен тачкама.</p>
	<p>6. По ободу кованог новца из тачке 1. ове одлуке, и то на дужинама кружних лукова од 72 степена, распоређена је равна површина, иза које следе вертикалне заобљене канауре полупречника 0,15 mm.</p>
	<p>7. Ова одлука ступа на снагу даном објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="line-height: 150%; margin-top: 0">О. број 6 </p>
	<p class="potpis" style="line-height: 150%; margin-top: 0">У Београду, 5. јуна 2012. године</p>
	<p class="potpis" style="line-height: 150%; margin-top: 0">Гувернер</p>
	<p class="potpis" style="line-height: 150%; margin-top: 0">Народне банке Србије,</p>
	<p class="potpis" style="line-height: 150%; margin-top: 0">
	<span class="bold">Дејан Шошкић, </span>с.р.</p>


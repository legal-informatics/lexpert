

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: center;
}
</style>


	<div class="story">
			<p class="Basic-Paragraph">На основу члана 46. ст. 1. и 5. и члана 51б Закона о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС, 98/13 – УС, 132/14, 145/14, 83/18 и 31/19) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влада доноси</p>
			<p class="odluka-zakon">ОДЛУКУ</p>
			<p class="odluka-zakon">о изради измена и допуна Просторног плана подручја посебне намене инфраструктурног коридора државног пута I реда бр. 21 Нови Сад – Рума – Шабац и државног пута I реда бр. 19 Шабац–Лозница</p>
			<p class="auto-style1">"Службени гласник РС", број 38 од 31. маја 
			2019.</p>
			<p class="Basic-Paragraph">1. Приступа се изради измена и допуна Просторног плана подручја посебне намене инфраструктурног коридора државног пута I реда бр. 21 Нови Сад – Рума – Шабац и државног пута I реда бр. 19 Шабац–Лозница (у даљем тексту: измене и допуне Просторног плана).</p>
			<p class="Basic-Paragraph">2. Оквирна граница обухвата измена и допуна Просторног плана обухвата делове територије града Сремска Митровица и општине Рума, и то:</p>
			<p class="Basic-Paragraph">1) на територији града Сремска Митровица: цела катастарска општина Јарак; </p>
			<p class="Basic-Paragraph">2) на територији општине Рума: делове катастарске општине Рума и целе катастарске општине Хртковци, Платичево и Кленак.</p>
			<p class="Basic-Paragraph">Оквирна граница обухвата измена и допуна Просторног плана дата је у Прилогу – Графички приказ оквирне границе обухвата измена и допуна Просторног плана, који је одштампан уз ову одлуку и чини њен саставни део.</p>
			<p class="Basic-Paragraph">Коначна граница обухвата измена и допуна Просторног плана биће дефинисана Нацртом измена и допуна Просторног плана.</p>
			<p class="Basic-Paragraph">Израда измена и допуна Просторног плана се односи на деоницу државног пута I реда Рума–Шабац, од Аутопута Е-70 (државни пут IА реда А3) (петља Рума) до моста на Сави, од km 44+585,00 до km 66+145,16. </p>
			<p class="Basic-Paragraph">3. Услови и смернице планских документа вишег реда и развојних стратегија за израду измена и допуна Просторног плана садржани су у:</p>
			<p class="Basic-Paragraph">1) Закону о Просторном плану Републике Србије од 2010. до 2020. године („Службени гласник РС”, број 88/10), којим су планиране „активности на путном правцу, државни пут I реда, Сомбор (веза са Мађарском и Хрватском) – Бачка Паланка (М-18) (са доградњом везе према Шиду) – Нови Сад (М-7) – Рума – Шабац (М-21) (са краком за Лозницу и веза са Босном и Херцеговином (М-19)) – Ваљево – Пожега и даље веза ка Ивањици (М-21.1)” на којем се налази и предметна деоница од Аутопута Е-70 (државни пут IА реда А3) (петља Рума) до моста на Сави;</p>
			<p class="Basic-Paragraph">2) Одлуци о доношењу Регионалног просторног плана Аутономне Покрајине Војводине („Службени лист АПВ”, број 22/11), којом је као основно стратешко опредељење утврђено постизање већег степена укупне функционалне интегрисаности простора АП Војводине у оквиру Републике Србије, као и обезбеђење услова за знатно веће саобраћајно и економско повезивање АП Војводине са регионима суседних земаља и другим европским земљама. Рехабилитација постојећих и изградња нових деоница на путним правцима основне путне мреже, којима припада и предметна деоница, у значајној мери ће унапредити квалитет путне мреже у АП Војводини;</p>
			<p class="Basic-Paragraph">3) Уредби о утврђивању Просторног плана подручја посебне намене инфраструктурног коридора државног пута I реда бр. 21 Нови Сад – Рума – Шабац и државног пута I реда бр. 19 Шабац–Лозница („Службени гласник РС”, број 40/11).</p>
			<p class="Basic-Paragraph">Израда измена и допуна Просторног плана заснива се на планској, студијској, техничкој и другој документацији, резултатима досадашњих истраживања и важећим документима у Републици Србији.</p>
			<p class="Basic-Paragraph">4. Планирање, коришћење, уређење и заштита простора заснива се на принципима уређења и коришћења простора утврђеним чланом 3. Закона о планирању и изградњи, као и другим важећим прописима Републике Србије.</p>
			<p class="Basic-Paragraph">5. Визија и циљ доношења измена и допуна Просторног плана је обезбеђење услова за остварење посебне намене и развој планског подручја у условима одрживог развоја, односно реализацију планиране деонице инфраструктурног коридора државног пута  I реда од Руме до Шапца.</p>
			<p class="Basic-Paragraph">6. Концептуални оквир планирања, коришћења, уређења и заштите планског подручја заснива се на обезбеђењу услова за изградњу и планско коришћење простора. Предмет израде измена и допуна Просторног плана подручја посебне намене инфраструктурног коридора државног пута I реда бр. 21 Нови Сад – Рума – Шабац и државног пута I реда бр. 19 Шабац–Лозница на делу коридора пута Рума–Шабац (мост на Сави) је детаљна планска разрада коридора између Руме и Шапца укупне дужине око 21 km. Изградњом предметне деонице обезбеђује се повезивање града Шапца са Аутопутем Е-70 (државни пут IА реда А3), преко кога се остварује веза са Београдом, односно аутопутевима Е-75 (државни пут IА реда А1) и Е-763 (државни пут IА реда А2) и са западном Европом, као и квалитетна веза АП Војводинe са административним и регионалним центрима, од Руме преко Шапца са Лозницом и источним деловима Босне и Херцеговине (Република Српска).</p>
			<p class="Basic-Paragraph">Измене и допуне Просторног плана ће садржати детаљну разраду за планиране намене. Изменама и допунама Просторног плана створиће се плански основ у смислу директног спровођења. Измене и допуне Просторног плана ће се спроводити издавањем локацијских услова и израдом урбанистичких пројеката у складу са законом. </p>
			<p class="Basic-Paragraph">7. Рок за израду Нацрта измена и допуна Просторног плана је 12 месеци од дана ступања на снагу ове одлуке.</p>
			<p class="Basic-Paragraph">Измене и допуне Просторног плана се обављају по скраћеном поступку.</p>
			<p class="Basic-Paragraph">8.  Средства за израду измена и допуна Просторног плана обезбеђује ЈП „Путеви Србије”.</p>
			<p class="Basic-Paragraph">9. Носилац израде измена и допуна Просторног плана је министарство надлежно за послове просторног планирања, у складу са чланом 47. став 1. Закона о планирању и изградњи.</p>
			<p class="Basic-Paragraph">Носилац израде измена и допуна Просторног плана дужан је да обезбеди прибављање мишљења, услова и сагласности надлежних органа и организација прописаних законом, као и да обезбеди сарадњу и усаглашавање ставова са свим релевантним субјектима планирања.</p>
			<p class="Basic-Paragraph">10. Орган, посебна организација, односно ималац јавних овлашћења издаје услове и податке за израду планског документа без накнаде и таксе, осим накнаде стварних трошкова (материјални трошкови). </p>
			<p class="Basic-Paragraph">Податке из става 1. ове тачке потребно је доставити искључиво за обухват и предмет измена и допуна Просторног плана, описаним у тачки 2. ове одлуке.</p>
			<p class="Basic-Paragraph">На захтев министарства надлежног за послове просторног планирања и урбанизма, надлежни орган, односно организација уступају постојеће копије топографског и катастарског плана, односно дигиталне записе, односно катастар подземних инсталација, односно ортофото снимке, без накнаде у року утврђеном Законом о планирању и изградњи.</p>
			<p class="Basic-Paragraph">11. Нацрт измена и допуна Просторног плана биће изложен на јавни увид у трајању од 15 дана у јединицама локалне самоуправе у обухвату измена и допуна Просторног плана.</p>
			<p class="Basic-Paragraph">12. Одлука о изради Стратешке процене утицаја измена и допуна Просторног плана подручја посебне намене инфраструктурног коридора државног пута I реда бр. 21 Нови Сад – Рума – Шабац и државног пута I реда бр. 19 Шабац–Лозница на животну средину („Службени гласник РС”, број 33/19) чини саставни део ове одлуке.</p>
			<p class="Basic-Paragraph">13. Број примерака измена и допуна Просторног плана биће утврђен посебним актом Владе којим се утврђују измене и допуне Просторног плана. </p>
			<p class="Basic-Paragraph">14. Одлука се објављује у Централном регистру планских докумената.</p>
			<p class="Basic-Paragraph">15 	Ова одлука ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 350-5327/2019</p>
			<p class="potpis">У Београду, 30. маја 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/Ruma.png&amp;doctype=reg&amp;abc=cba&amp;eli=true&amp;eliActId=428497&amp;regactid=428497" alt=""></p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p>На основу члана 47. став 1. Закона о културним добрима („Службени гласник РС”, бр. 71/94, 52/11 и 99/11 – др. закон) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12),</p>
	<p>Влада доноси </p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ОДЛУКУ</p>
	<p class="naslov" style="margin-top: 0">о утврђивању старе зграде Пољопривредног факултета у Земуну за споменик културе</p>
	<p class="naslov" style="margin-top: 0"><span style="font-weight: 400">
	"Службени гласник РС", број 51 од 12. јуна 2013.</span></p>
	<p class="naslov">&nbsp;</p>
	<p>1. Стара зграда Пољопривредног факултета у Земуну утврђује се за споменик културе.</p>
	<p>2. Стара зграда Пољопривредног факултета у Земуну (у даљем тексту: споменик културе) налази се на територији општине Земун, у граду Београду, Улица Немањина број 6, у државној својини, на катастарској парцели број 1789, КО Земун, у државној својини. 
	</p>
	<p>Споменик културе саграђен је 1932. године према плановима архитекте Гојка Тадића, на простору некадашњег Контумаца. Има сутерен, приземље и три спрата. Трећи спрат је надзидан 1947/48 године. Седамдесетих година прошлог века зграда је дозидана, када је формирана јединствена архитектонска целина са старијим делом. Зграда је обликована репрезентативно, у маниру закаснелог историцизма. 
	</p>
	<p>Садржајем и архитектонском композицијом чини јединство са самосталним школским објектима подигнутим раније на простору порушених контумацких зграда и успешно се уклапа у слободно конципирану југозападну зону урбанистичке целине Старог језгра Земуна. 
	</p>
	<p>Овај споменик културе представља вредно ауторско остварење успешно уклопљено у контекст простора. Поседује архитектонско-стилске и културно-историјске вредности, као део историјског грађевинског фонда Земуна из времена привредног, друштвеног и културно-просветног успона и као сведочанство о развоју високог школства у Земуну и Београду. 
	</p>
	<p>3. Заштићена околина споменика културе обухвата катастарску парцелу број 1789, КО Земун, у државној својини.</p>
	<p>4. Утврђују се следеће мере заштите споменика културе:</p>
	<p>1) очување изворног изгледа спољашње архитектуре и ентеријера, хоризонталног и вертикалног габарита, облика и нагиба крова, свих конструктивних и декоративних елемената, стилских карактеристика, оригиналних материјала и функционалних карактеристика;</p>
	<p>2) ажурно праћење стања и одржавање конструктивно-статичког система, кровног покривача, свих фасада, ентеријера и исправности инсталација у споменику културе;</p>
	<p>3) забрана радова који могу угрозити статичку стабилност споменика културе; 
	</p>
	<p>4) забрана преправки, доградње, преградње и надградње споменика културе; 
	</p>
	<p>5) вођење електро и ТТ водова подземним путем;</p>
	<p>6) забрана постављања прикључних кутија, ормара и расхладних уређаја на фасадама споменика културе. 
	</p>
	<p>5. Утврђују се следеће мере заштите заштићене околине споменика културе:</p>
	<p>1) забрана градње и постављања трајних или привремених објеката који својом наменом, волуменом габарита по висини и облику могу угрозити или деградирати споменик културе и његову заштићену околину;</p>
	<p>2) забрана постављања покретних тезги, киоска и других привремених објеката унутар заштићене околине;</p>
	<p>3) забрана радова који могу угрозити статичку безбедност споменика културе; 
	</p>
	<p>4) забрана извођења радова којима се врши промена облика или намене терена; 
	</p>
	<p>5) забрана постављања далековода, ваздушних електро и ТТ водова преко заштићених парцела; њихово вођење извршити подземним каналима, уз враћање терена у првобитно стање; 
	</p>
	<p>6) дозвољава се реконструкција постојећих помоћних дворишних објеката за потребе развоја образовно-научних програма;</p>
	<p>7) уређење, неговање и редовно одржавање дворишта; </p>
	<p>8) урбанистичко и комунално уређење и редовно одржавање заштићене околине споменика културе у функцији споменика културе.</p>
	<p>6. Ова oдлука ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">05 број 633-4150/2013</p>
	<p class="potpis" style="margin-top: 0">У Београду, 4. јуна 2013. године</p>
	<p class="potpis" style="margin-top: 0"><span class="bold">Влада</span></p>
	<p class="potpis" style="margin-top: 0">Председник,</p>
	<p class="potpis" style="margin-top: 0"><span class="bold">Ивица Дачић,</span> с.р.</p>


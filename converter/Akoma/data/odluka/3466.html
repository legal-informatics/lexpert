


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p class="broj">&nbsp;</p>
				<p>На основу члана 8. став 1. Закона о Народној скупштини („Службени гласник РС”, број 9/10) и члана 59. став 1. Закона о јавним медијским сервисима („Службени гласник РС”, број 83/14), </p>
				<p>Народна скупштина Републике Србије, на Деветој седници Другог редовног заседања у 2014. години, одржаној 8. децембра 2014. године, донела је</p>
				<p>&nbsp;</p>
				<p class="odluka-zakon">ОДЛУКУ</p>
				<p class="naslov">о правилима о спровођењу јавног конкурса за избор кандидата за чланове Програмског савета Јавне медијске установе „Радио-телевизија Србије”</p>
				<p class="naslov"><span style="font-weight: 400">"Службени 
				гласник РС", број 132 од 9. децембра 2014.</span></p>
				<p class="naslov">&nbsp;</p>
				<p>1. Овом одлуком уређује се поступак спровођења јавног конкурса за избор кандидата за чланове Програмског савета Јавне медијске установе „Радио-телевизија Србије” (у даљем тексту: Програмски савет РТС-а).</p>
				<p>2. Одбор Народне скупштине надлежан за област јавног информисања (у даљем тексту: надлежни одбор) расписује јавни конкурс шест месеци пре истека мандата члановима Програмског савета РТС-а.</p>
				<p>3. Јавни конкурс се објављује у „Службеном гласнику Републике Србије”, једним дневним новинама које излазе на територији целе Републике Србије и на интернет страници Народне скупштине.</p>
				<p>4. Рок за подношење пријаве на јавни конкурс почиње да тече наредног дана од дана објављивања у „Службеном гласнику Републике Србије” и не може бити краћи од осам дaна.</p>
				<p>5. Кандидат за члана Програмског савета РТС-а бира се из реда стручњака у области медија и медијских посленика, научника, стваралаца у области културе и представника удружења чији је циљ заштита људских права и демократије.</p>
				<p>Кандидат за члана Програмског савета РТС-а не може бити носилац јавних и политичких функција.</p>
				<p>6. Јавни конкурс садржи следеће податке:</p>
				<p>(1) Место и рок за подношење пријава;</p>
				<p>(2) Документацију коју је потребно поднети уз пријаву;</p>
				<p>(3) Услове које кандидат за члана Програмског савета РТС-а треба да испуњава;</p>
				<p>(4) Друге податке неопходне за спровођење конкурса.</p>
				<p>7. У року од 15 дана од дана закључења конкурса, надлежни одбор утврђује листу свих пријављених кандидата који испуњавају услове јавног конкурса.</p>
				<p>Надлежни одбор неће разматрати неблаговремене, непотпуне и пријаве увредљиве садржине, о чему ће обавестити подносиоца пријаве. </p>
				<p>8. Надлежни одбор обавља разговор са кандидатима из тачке 7. став 1. ове одлуке.</p>
				<p>9. У року од четири месеца од дана утврђивања листе из тачке 7. став 1. ове одлуке, надлежни одбор утврђује коначну листу од 30 кандидата за чланове Програмског савета РТС-а, коју доставља Управном одбору РТС-а.</p>
				<p>Коначна листа из става 1. ове тачке, треба да одражава територијалну, националну, верску, полну и другу структуру становништва.</p>
				<p>10. Ова одлука ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis" style="margin-top: 0">РС број 89</p>
				<p class="potpis" style="margin-top: 0">У Београду, 8. децембра 2014. године</p>
				<p class="potpis" style="margin-top: 0"><span class="bold">Народна скупштина Републике Србије</span></p>
				<p class="potpis" style="margin-top: 0">Председник,</p>
				<p class="potpis" style="margin-top: 0"><span class="bold">Маја Гојковић,</span> с.р.</p>
	</div>


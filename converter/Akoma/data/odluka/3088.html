

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: center;
}
</style>


	<div class="story">
			<p class="Basic-Paragraph">На основу члана 46. став 1. Закона о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС, 98/13 – УС, 132/14, 145/14, 83/18, 31/19 и 37/19 – др. закон) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влада доноси</p>
			<p class="odluka-zakon">ОДЛУКУ</p>
			<p class="odluka-zakon">о изради Просторног плана подручја посебне намене за изградњу Термоелектране „Колубара Б”</p>
			<p class="centar">"Службени гласник РС", број 55 од 2. августа 2019.</p>
			<p class="Basic-Paragraph">1. Приступа се изради Просторног плана подручја посебне намене за изградњу Термоелектране „Колубара Б” (у даљем тексту: Просторни план).</p>
			<p class="Basic-Paragraph">2. Оквирна граница Просторног плана обухвата делове територија града Београда, градске општине Обреновац и Лазаревац и општине Уб и Лајковац.</p>
			<p class="Basic-Paragraph">На територији града Београда, градске општине Обреновац, обухвата катастарску општину Пољане.</p>
			<p class="Basic-Paragraph">На територији града Београда, градске општине Лазаревац, обухвата катастарске општине: Цветовац, Степојевац и Велики Црљени.</p>
			<p class="Basic-Paragraph">На територији општине Уб обухвата катастарску општину Каленић.</p>
			<p class="Basic-Paragraph">На територији општине Лајковац, обухвата катастарску општину Мали Борак.</p>
			<p class="Basic-Paragraph">Оквирна граница обухвата Просторног плана дата је у Прилогу – Графички приказ Просторног плана, који је одштампан уз ову одлуку и чини њен саставни део.</p>
			<p class="Basic-Paragraph">Коначна граница обухвата Просторног плана биће дефинисана Нацртом просторног плана.</p>
			<p class="Basic-Paragraph">3. Услови и смернице планских документа вишег реда и развојних стратегија за израду Просторног плана садржани су у:</p>
			<p class="Basic-Paragraph">1) Закону о Просторном плану Републике Србије од 2010. до 2020. године („Службени гласник РС”, број 88/10), у делу V: ПРОСТОРНИ РАЗВОЈ РЕПУБЛИКЕ СРБИЈЕ 2010–2014–2020, у глави 3. Одрживи развој економије, транспорта и инфраструктуре, у одељку 3.3. Одржива енергетска инфраструктура, у пододељку 3.3.1., Енергетика – нови термоенергетски објекти у Републици Србији, предвиђен је завршетак изградње започетих блокова Колубара Б 700 МW (2x350 МW); Стратешки приоритети у енергетици Републике Србије су, у сектору електропривреде (између осталих), градња ТЕ Колубара Б; у делу VII – Ка остварењу плана, у глави 1. Mере и инструменти за спровођење плана, у одељку 1.1. Oбавезе и смернице за планску разраду, у Табели 51. Преглед планских докумената за припрему и доношење, предвиђена је израда просторних планова за објекте према члану 133. Закона о планирању и изградњи;</p>
			<p class="Basic-Paragraph">2) Уредби о утврђивању Регионалног просторног плана за подручје Колубарског и Мачванског управног округа („Службени гласник РС”, број 11/15);</p>
			<p class="Basic-Paragraph">3) Стратегији развоја енергетике Републике Србије до 2025. године са пројекцијама до 2030. године („Службени гласник РС”, број 101/15) са Уредбом о утврђивању Програма остваривања Стратегије развоја енергетике Републике Србије до 2025. године са пројекцијама до 2030. године за период од 2017. до 2023. године („Службени гласник РС”, број 104/17).</p>
			<p class="Basic-Paragraph">Израда Просторног плана биће заснована на планској, студијској, техничкој и другој документацији, резултатима досадашњих истраживања и важећим документима у Републици Србији.</p>
			<p class="Basic-Paragraph">4. Планирање, коришћење, уређење и заштита простора заснива се на принципима уређења и коришћења простора утврђеним чланом 3. Закона о планирању и изградњи, и другим важећим прописима Републике Србије.</p>
			<p class="Basic-Paragraph">5. Визија и дугорочни циљ развоја доношења Просторног плана је обезбеђење просторних услова за остваривање посебне намене подручја, тј. за изградњу Термоелектране „Колубара Б”. </p>
			<p class="Basic-Paragraph">6. Концептуални оквир планирања, коришћења, уређења и заштите планског подручја заснива се на обезбеђењу услова за изградњу Термоелектране „Колубара Б”; бржи развој гравитационог подручја и унапређење квалитета живота локалног становништва; развој комплементарних активности уз очување животне средине, природних добара и ресурса на подручју плана, у складу са принципима одрживог развоја и др.</p>
			<p class="Basic-Paragraph">Израдом Просторног плана, створиће се одговарајући плански основ у смислу директног спровођења издавањем локацијских услова у складу са законом. </p>
			<p class="Basic-Paragraph">7. Рок за израду Нацрта Просторног плана је 12 месеци од дана ступања на снагу ове одлуке. </p>
			<p class="Basic-Paragraph">8. Средства за израду Просторног плана обезбедиће Јавно предузеће „Електропривреда Србије”. </p>
			<p class="Basic-Paragraph">9. Носилац израде Просторног плана је Министарство грађевинарства, саобраћаја и инфраструктуре. Носилац израде Просторног плана дужан је да обезбеди прибављање мишљења, услова и сагласности надлежних органа и организација прописаних законом, као и да обезбеди сарадњу и усаглашавање ставова са свим релевантним субјектима планирања. </p>
			<p class="Basic-Paragraph">10. Органи, посебне организације, имаоци јавних овлашћења и друге институције, дужни су да на захтев носиоца израдe Просторног плана, у року утврђеном Законом о планирању и изградњи, доставе услове и све расположиве податке, без накнаде. </p>
			<p class="Basic-Paragraph">На захтев министарства надлежног за послове просторног планирања и урбанизма, надлежни органи, односно организације уступају постојеће копије топографског и катастарског плана, односно дигиталне записе, односно катастар подземних инсталација, односно ортофото снимке, без накнаде у року утврђеном Законом о планирању и изградњи.</p>
			<p class="Basic-Paragraph">11. Нацрт Просторног плана биће изложен на јавни увид у трајању од 30 дана у зградама јединица локалних самоуправа које су у обухвату Просторног плана. </p>
			<p class="Basic-Paragraph">12. Одлука о изради Стратешке процене утицаја Просторног плана подручја посебне намене за изградњу Термоелектране „Колубара Б” на животну средину („Службени гласник РС”, број 46/19), чини саставни део ове одлуке.</p>
			<p class="Basic-Paragraph">13. Број примерака Просторног плана биће утврђен посебним актом Владе којим се утврђује Просторни план.</p>
			<p class="Basic-Paragraph">14.  Ова одлука ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 350-7746/2019</p>
			<p class="potpis">У Београду, 1. августа 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић,</span> с.р.</p>
			<p class="Basic-Paragraph">ПРИЛОГ </p>
			<p class="Basic-Paragraph">Графички приказ Просторног плана</p>
			<div>
				<div id="_idContainer001" class="auto-style1">
					<img src="http://www.pravno-informacioni-sistem.rs/SlGlasnikPortal/slike/Kolubara-B.png&amp;doctype=reg&amp;abc=cba&amp;eli=true&amp;eliActId=428850&amp;regactid=428850" alt="">
				</div>
			</div>
	</div>


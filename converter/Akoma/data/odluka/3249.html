


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
	color: #008000;
}
	</style>


<p class="redakcijskipreciscentekst">Редакцијски пречишћен текст</p>
				<p>&nbsp;</p>
				<p>&nbsp;</p>
				<p>На основу члана 34. став 3. Закона о енергетици ( „Службени гласник РС”, број 145/14),</p>
				<p>Министар рударства и енергетике доноси</p>
				<p class="odluka-zakon">ПРАВИЛНИК</p>
				<p class="odluka-zakon">о енергетској дозволи</p>
				<p class="auto-style3">"Службени гласник РС", број 15 од 6. фебруара 
				2015, <span title="Закон о изменама и допунама Закона о привредним друштвима ('Службени гласник РС', број 44/2018)">44 од 8. јуна 2018 - <font color="green">др. закон</font></span></p>
				<p class="clan">Члан 1.</p>
				<p>Овим правилником ближе се прописују услови за издавање енергетске дозволе, садржај захтева за издавање енергетске дозволе у зависности од врсте и намене енергетског објекта, начин издавања енергетске дозволе и садржај регистра издатих енергетских дозвола и регистра енергетских дозвола које су престале да важе.</p>
				<p class="clan">Члан 2.</p>
				<p>Услови за издавање енергетске дозволе за изградњу објеката за производњу електричне енергије снаге 1 МW и више, објеката за производњу електричне енергије снаге до 1 МW који као примарни енергетски ресурс користе воду и објеката за комбиновану производњу електричне и топлотне енергије у термоелектранама – топланама електричне снаге 1 МW и више и укупне топлотне снаге 1 МW и више, су:</p>
				<p>1) у погледу поузданог и сигурног рада енергетског система – да се техничко-технолошким решењима за пројектовање, изградњу и коришћење енергетског објекта обезбеђује примена техничких прописа којима су утврђени услови и мере за безбедност објеката, постројења и опреме;</p>
				<p>2) у погледу услова за одређивање локације и коришћења земљишта – да планским документима донетим у складу са законом којим се уређује планирање и изградња објеката не постоји ограничење изградње енергетског објекта на одређеној локацији, односно у ситуацији када не постоји одговарајући плански документ, да се на тој локацији могу обезбедити услови у погледу коришћења земљишта, вода и других ресурса неопходних за рад енергетског објекта;</p>
				<p>3) у погледу могућности прикључења објекта на систем – да је предвиђен начин обезбеђивања услова за прикључење тих објеката на постојећи енергетски систем;</p>
				<p>4) у погледу енергетске ефикасности – да се предвиђају савремена техничко-технолошка решења којима се обезбеђује енергетска ефикасност једнака или већа од прописаних минималних захтева енергетске ефикасности објеката чија се градња планира;</p>
				<p>5) у погледу услова коришћења примарних извора енергије:</p>
				<p>(1) да су анализирани услови и начин коришћења примарних извора енергије, по врстама и обиму коришћења и</p>
				<p>(2) да се обезбеђује рационално коришћење природних ресурса;</p>
				<p>6) у погледу заштите на раду и безбедности људи и имовине:</p>
				<p>(1) да је извршена глобална процена могућег утицаја енергетског објекта на здравље људи са становишта штетности гасова и других материја које су пратећа појава у фази експлоатације енергетског објекта и да се предвиђеним техничко-технолошким решењима спречава штетан утицај објеката на здравље људи и</p>
				<p>(2) да су предвиђене противпожарне мере, мере заштите од експлозија, хаварија и сличних акцидената којима се обезбеђује сигурност људи и имовине;</p>
				<p>7) у погледу заштите животне средине – да су сагледане могуће последице штетног утицаја изградње тог објекта на земљиште, воде, ваздух и друге природне вредности;</p>
				<p>8) у погледу економско-финансијскe способности подносиоца захтева да реализује изградњу енергетског објекта:</p>
				<p>(1) да положи новчани депозит на наменски подрачун буџета Републике Србије у складу са прописима којима се уређује буџетски систем, у висини од 0,5% од динарске вредности инвестиције без обрачунатог пореза на додату вредност или</p>
				<p>(2) да је претходно уложио средства за изградњу енергетског објекта најмање у висини новчаног депозита из подтачке (1) ове тачке;</p>
				<p>9) у погледу доприносa капацитета за производњу електричне енергије у остваривању укупног удела енергије из обновљивих извора енергије у бруто финалној потрошњи енергије у складу са Националним акционим планом за коришћење обновљивих извора:</p>
				<p>(1) за енергетски објекат који користи обновљиве изворе енергије – да увећа удео тих извора енергије у бруто финалној потрошњи енергије или</p>
				<p>(2) за други енергетски објекат – да омогући стабилан рад електроенергетског система у циљу прикључења већег броја енергетских објеката који користе обновљиве изворе енергије; </p>
				<p>10) у погледу доприноса капацитета за производњу електричне енергије смањењу емисија – да изградња енергетског објекта за производњу електричне енергије доприноси смањењу емисија.</p>
				<p>Депозит из става 1. тачка 8) подтачка (1) овог члана враћа се по добијању грађевинске дозволе или по укидању енергетске дозволе у складу са чланом 35. став 11. Закона о енергетици.</p>
				<p>Услов из става 1. тачка 8) овог члана не примењује се на јавно предузеће, односно његово зависно привредно друштво.</p>
				<p class="clan">Члан 3.</p>
				<p>Услови за издавање енергетске дозволе за остале енергетске објекте су:</p>
				<p>1) у погледу поузданог и сигурног рада енергетског система – да се техничко-технолошким решењима за пројектовање, изградњу и коришћење енергетског објекта обезбеђује примена техничких прописа којима су утврђени услови и мере за безбедност објеката, постројења и опреме;</p>
				<p>2) у погледу услова за одређивање локације и коришћења земљишта – да планским документима донетим у складу са законом којим се уређује планирање и изградња објеката не постоји ограничење изградње енергетског објекта на одређеној локацији, односно у ситуацији када не постоји одговарајући плански документ, да се на тој локацији могу обезбедити услови у погледу коришћења земљишта, вода и других ресурса неопходних за рад енергетског објекта, осим ако је изградња енергетског објекта предвиђена потврђеним међународним уговором који је закључила Република Србија;</p>
				<p>3) у погледу могућности прикључења објекта на систем – да је предвиђен начин обезбеђивања услова за прикључење тих објеката на постојећи енергетски систем;</p>
				<p>4) у погледу енергетске ефикасности – да се предвиђају савремена техничко-технолошка решења којима се обезбеђује енергетска ефикасност једнака или већа од прописаних минималних захтева енергетске ефикасности објеката чија се градња планира;</p>
				<p>5) у погледу заштите на раду и безбедности људи и имовине – да су предвиђене противпожарне мере, мере заштите од експлозија, хаварија и сличних акцидената којима се обезбеђује сигурност људи и имовине;</p>
				<p>6) у погледу заштите животне средине – да су сагледане могуће последице штетног утицаја изградње тог објекта на земљиште, воде, ваздух и друге природне вредности;</p>
				<p>7) у погледу економско-финансијскe способности подносиоца захтева да реализује изградњу енергетског објекта:</p>
				<p>(1) да положи новчани депозит на наменски подрачун буџета Републике Србије или буџета јединице локалне самоуправе за објекте из члана 32. став 2. Закона о енергетици, у складу са прописима којима се уређује буџетски систем, у висини од 0,5&nbsp;% од динарске вредности инвестиције без обрачунатог пореза на додату вредност или</p>
				<p>(2) да је претходно уложио средства за изградњу енергетског објекта најмање у висини новчаног депозита из подтачке (1) ове тачке;</p>
				<p>8) у погледу доприноса капацитета за транспорт или складиштење природног гаса повећању сигурности снабдевања – да изградња енергетског објекта за транспорт и складиштење природног гаса доприноси повећању сигурности снабдевања.</p>
				<p>Депозит из става 1. тачка 7) подтачка (1) овог члана враћа се по добијању грађевинске дозволе или по укидању енергетске дозволе у складу са чланом 35. став 11. Закона о енергетици.</p>
				<p>Услов из става 1. тачка 7) овог члана не примењује се на јавно предузеће, односно његово зависно привредно друштво.</p>
				<p class="clan">Члан 4.</p>
				<p>У зависности од врсте и намене енергетског објекта за који се прибавља енергетска дозвола, захтеви за издавање енергетске дозволе одштампани су уз овај правилник и чине његов саставни део, и то:</p>
				<p>1) Образац О-1 – Захтев за издавање – продужење рока важења енергетске дозволе за изградњу енергетског објекта за производњу електричне енергије снаге 1 МW и више, објекта за производњу електричне енергије снаге до 1 МW који као примарни енергетски ресурс користе воду и објекта за комбиновану производњу електричне и топлотне енергије у термоелектранама – топланама електричне снаге 1 МW и више и укупне топлотне снаге 1 МW и више;</p>
				<p>2) Образац О-2 – Захтев за издавање – продужење рока важења енергетске дозволе за изградњу директног далековода и за изградњу директног гасовода;</p>
				<p>3) Образац О-3 – Захтев за издавање – продужење рока важења енергетске дозволе за изградњу енергетског објекта за производњу деривата нафте;</p>
				<p>4) Образац О-4 – Захтев за издавање – продужење рока важења енергетске дозволе за изградњу енергетског објекта за транспорт нафте (нафтовод) и деривата нафте (продуктовод);</p>
				<p>5) Образац О-5 – Захтев за издавање – продужење рока важења енергетске дозволе за изградњу објекта за складиштење нафте, деривата нафте, биогорива, компримованог природног гаса и утечњеног природног гаса укупног резервоарског простора већег од 10 m<span class="superscript">3</span>;</p>
				<p>6) Образац О-6 – Захтев за издавање – продужење рока важења енергетске дозволе за изградњу енергетског објекта за транспорт природног гаса и објекта за дистрибуцију природног гаса;</p>
				<p>7) Образац О-7 – Захтев за издавање – продужење рока важења енергетске дозволе за изградњу енергетског објекта за складиштење природног гаса; </p>
				<p>8) Образац О-8 – Захтев за издавање – продужење рока важења енергетске дозволе за изградњу енергетског објекта за производњу топлотне енергије снаге 1 МW и више;</p>
				<p>9) Образац О-9 – Захтев за издавање – продужење рока важења енергетске дозволе за изградњу енергетског објекта за производњу биогорива капацитета преко 10 t годишње.</p>
				<p class="clan">Члан 5.</p>
				<p>Као доказ о испуњености услова из чл. 2. и 3. овог правилника, уз захтев за издавање енергетске дозволе, подносе се:</p>
				<p>1) за правно лице, односно предузетника: извод о регистрованим подацима (пословно име, правна форма, седиште, делатност, порески идентификациони број, матични број);</p>
				<p>2) за физичко лице: фотокопија личне карте, уверење о држављанству и фотокопија пасоша, ако је подносилац страни држављанин;</p>
				<p>3) информација о локацији или локацијски услови;</p>
				<p>4) оверена изјава одговорног пројектанта о примени техничких прописа из чл. 2. и 3. овог правилника, ако техничка документација из става 2. овог члана не подлеже ревизији у смислу закона којим се уређује планирање и изградња објеката;</p>
				<p>5) потврда о уплати депозита из члана 2. став 1. тачка 8) подтачка (1) и члана 3. став 1. тачка 7) подтачка (1) овог правилника или оверен документ којим се доказује улагање средстава у изградњу енергетског објекта из члана 2. став 1. тачка 8) подтачка (2) и члана 3. став 1. тачка 7) подтачка (2) овог правилника;</p>
				<p>6) мишљење оператора система о условима и могућностима прикључења енергетског објекта на енергетски систем;</p>
				<p>7) за објекте за производњу електричне енергије који као примарни енергетски ресурс користе воду – водне услове у смислу закона којима се уређују воде.</p>
				<p>Уз информацију о локацији или локацијске услове из става 1. тачка 3) овог члана, подноси се претходна студија оправданости са генералним пројектом или студија оправданости са идејним пројектом у складу са законом којим се уређује планирање и изградња објеката и извештај ревизионе комисије, ако генерални пројекат, односно идејни пројекат подлеже ревизији у смислу закона којим се уређује планирање и изградња објеката.</p>
				<p>Поред доказа из става 1. овог члана, на доказивање испуњености услова из чл. 2. и 3. овог правилника, примењују се одговарајуће одредбе закона којим се уређује општи управни поступак.</p>
				<p class="clan">Члан 6.</p>
				<p>По пријему захтева за издавање енергетске дозволе проверава се да ли је захтев уредан и поднет на одговарајућем обрасцу из члана 4. овог правилника, као и да ли су уз захтев поднети сви докази из члана 5. овог правилника.</p>
				<p>Уколико је поднет захтев за издавање нове енергетске дозволе, а претходно није искоришћена могућност продужења рока важења издате енергетске дозволе у смислу члана 35. став 10. Закона о енергетици, тај захтев се закључком одбацује. </p>
				<p>У случају да је захтев за издавање енергетске дозволе неразумљив или непотпун поступа се у складу са законом којим се уређује управни поступак.</p>
				<p class="clan">Члан 7.</p>
				<p>Енергетска дозвола издаје се решењем, у року од 30 дана од дана подношења захтева за издавање енергетске дозволе, које нарочито садржи:</p>
				<p>1) назив, односно име подносиоца захтева (пословно име, правна форма, седиште, порески идентификациони број, матични број);</p>
				<p>2) име и презиме физичког лица, адреса пребивалишта;</p>
				<p>3) техничке податке о енергетском објекту;</p>
				<p>4) податке о локацији, односно подручју на којем ће се градити енергетски објекат;</p>
				<p>5) обавештење да је подносилац захтева дужан да осам дана пре почетка грађења објекта обавести министарство надлежно за послове енергетике о почетку извођења радова.</p>
				<p class="clan">Члан 8.</p>
				<p>Регистар издатих енергетских дозвола и регистар енергетских дозвола које су престале да важе садржи нарочито:</p>
				<p>1) број и датум решења о издавању енергетске дозволе;</p>
				<p>2) податке о подносиоцу захтева коме је издата енергетска дозвола;</p>
				<p>3) податке о врсти енергетског објекта;</p>
				<p>4) основне техничке и друге податке о енергетском објекту;</p>
				<p>5) податке о локацији енергетског објекта;</p>
				<p>6) податке о инвестиционој вредности енергетског објекта;</p>
				<p>7) рок важења издате, односно продужене енергетске дозволе.</p>
				<p>Регистри из става 1. овог члана се објављују на интернет страници министарства надлежног за послове енергетике и ажурирају се на свака три месеца. </p>
				<p class="clan">Члан 9.</p>
				<p>Даном ступања на снагу овог правилника престаје да важи Правилник о ближим условима за издавање енергетске дозволе, садржини захтева и начину издавања енергетске дозволе, као и о условима за давање сагласности за енергетске објекте за које се не издаје енергетска дозвола („Службени гласник РС”, број 60/13).</p>
				<p class="clan">Члан 10.</p>
				<p>Овај правилник ступа на снагу осмог дана од дана објављивања у „Службеном гласнику Републике Србије”.</p>
				<p class="potpis">Број 119-01-00004/2015-04</p>
				<p class="potpis">У Београду, 2. фебруара 2015. године</p>
				<p class="potpis">Министар, </p>
				<p class="potpis"><span class="bold">Александар Антић, </span>с.р. </p>
				<p class="clan" style="text-align: right">Прилози</p>
		<p>&nbsp;</p>
		<p><em>НАПОМЕНА ИЗДАВАЧА: Престају да важе одредбе Правилника у 
		обрасцима, у делу у ком се установљава обавеза употребе печата у 
		пословању друштава и предузетника, даном почетка примене члана 160. 
		Закона о изменама и допунама Закона о привредним друштвима („Службени 
		гласник РС“, број 44/2018), односно 1. октобра 2018. године (види члан 
		160. Закона – 44/2018-27).</em></p>
		<p>&nbsp;</p>
				<p><a href="http://www.pravno-informacioni-sistem.rs/SlGlasnikPortal/prilozi/1.html&amp;doctype=reg&amp;abc=cba&amp;eli=true&amp;eliActId=426367&amp;regactid=426367" target="_blank" class="auto-style1">
				<span class="auto-style2">Образац: О-1 - Захтев за издавање – продужење рока важења енергетске дозволе за изградњу енергетског објекта за производњу електричне енергије снаге 1 МW и више, објекта за производњу електричне енергије снаге до 1 МW који као примарни енергетски ресурс користе воду и објекта за комбиновану производњу електричне и топлотне енергије у термоелектранама – топланама електричне снаге 1 МW и више и укупне топлотне снаге 1 МW и више</span></a></p>
				<p><a href="http://www.pravno-informacioni-sistem.rs/SlGlasnikPortal/prilozi/2.html&amp;doctype=reg&amp;abc=cba&amp;eli=true&amp;eliActId=426367&amp;regactid=426367" target="_blank" class="auto-style1">
				<span class="auto-style2">Образац: О-2 - Захтев за издавање – продужење рока важења енергетске дозволе за изградњу директног далековода и за изградњу директног гасовода</span></a></p>
				<p><a href="http://www.pravno-informacioni-sistem.rs/SlGlasnikPortal/prilozi/3.html&amp;doctype=reg&amp;abc=cba&amp;eli=true&amp;eliActId=426367&amp;regactid=426367" target="_blank" class="auto-style1">
				<span class="auto-style2">Образац: О-3 - Захтев за издавање – продужење рока важења енергетске дозволе за изградњу енергетског објекта за производњу деривата нафте</span></a></p>
				<p><a href="http://www.pravno-informacioni-sistem.rs/SlGlasnikPortal/prilozi/4.html&amp;doctype=reg&amp;abc=cba&amp;eli=true&amp;eliActId=426367&amp;regactid=426367" target="_blank" class="auto-style1">
				<span class="auto-style2">Образац: О-4 - Захтев за издавање – продужење рока важења енергетске дозволе за изградњу енергетског објекта за транспорт нафте (нафтовод) и деривата нафте (продуктовод)</span></a></p>
				<p><a href="http://www.pravno-informacioni-sistem.rs/SlGlasnikPortal/prilozi/5.html&amp;doctype=reg&amp;abc=cba&amp;eli=true&amp;eliActId=426367&amp;regactid=426367" target="_blank" class="auto-style1">
				<span class="auto-style2">Образац: О-5 - Захтев за издавање – продужење рока важења енергетске дозволе за изградњу објекта за складиштење нафте, деривата нафте, биогорива, компримованог природног гаса и утечњеног природног гаса укупног резервоарског простора већег од 10 m³</span></a></p>
				<p><a href="http://www.pravno-informacioni-sistem.rs/SlGlasnikPortal/prilozi/6.html&amp;doctype=reg&amp;abc=cba&amp;eli=true&amp;eliActId=426367&amp;regactid=426367" target="_blank" class="auto-style1">
				<span class="auto-style2">Образац: О-6 - Захтев за издавање – продужење рока важења енергетске дозволе за изградњу енергетског објекта за транспорт природног гаса и објекта за дистрибуцију природног гаса</span></a></p>
				<p><a href="http://www.pravno-informacioni-sistem.rs/SlGlasnikPortal/prilozi/7.html&amp;doctype=reg&amp;abc=cba&amp;eli=true&amp;eliActId=426367&amp;regactid=426367" target="_blank" class="auto-style1">
				<span class="auto-style2">Образац: О-7 - Захтев за издавање – продужење рока важења енергетске дозволе за изградњу енергетског објекта за складиштење природног гаса</span></a></p>
				<p><a href="http://www.pravno-informacioni-sistem.rs/SlGlasnikPortal/prilozi/8.html&amp;doctype=reg&amp;abc=cba&amp;eli=true&amp;eliActId=426367&amp;regactid=426367" target="_blank" class="auto-style1">
				<span class="auto-style2">Образац: О-8 - Захтев за издавање – продужење рока важења енергетске дозволе за изградњу енергетског објекта за производњу топлотне енергије снаге 1 МW и више</span></a></p>
				<p><a href="http://www.pravno-informacioni-sistem.rs/SlGlasnikPortal/prilozi/9.html&amp;doctype=reg&amp;abc=cba&amp;eli=true&amp;eliActId=426367&amp;regactid=426367" target="_blank" class="auto-style1">
				<span class="auto-style2">Образац: О-9 - Захтев за издавање – продужење рока важења енергетске дозволе за изградњу енергетског објекта за производњу биогорива капацитета преко 10 t годишње</span></a></p>


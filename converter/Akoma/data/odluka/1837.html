

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 17a став 1. Закона о употреби Војске Србије и других снага одбране у мултинационалним операцијама ван граница Републике Србије („Службени гласник РС”, бр. 88/09 и 36/18) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влада доноси</p>
			<p class="odluka-zakon">ОДЛУКУ</p>
			<p class="odluka-zakon">о оснивању Тела за координацију послова и усмеравање активности у вези са учешћем Војске Србије и других снага одбране у мултинационалним операцијама</p>
			<p class="centar">"Службени гласник РС", број 62 од 30. августа 
			2019.</p>
			<p class="Basic-Paragraph">1. Оснива се Тело за координацију послова и усмеравање активности у вези са учешћем Војске Србије и других снага одбране у мултинационалним операцијама (у даљем тексту: Тело за координацију послова).</p>
			<p class="Basic-Paragraph">2. Задаци Тела за координацију послова су: усмеравање активности надлежних органа у циљу ефикаснијег планирања, припреме, ангажовања, редовних ротација, повлачења и других активности припадника Војске Србије и других снага одбране, у складу са националним, безбедносним и одбрамбеним интересима Републике Србије.</p>
			<p class="Basic-Paragraph">3. Ради реализације задатака из тачке 2. ове одлуке, Тело за координацију послова може да доноси препоруке министарствима и другим надлежним органима и посебним организацијама.</p>
			<p class="Basic-Paragraph">4. У Тело за координацију послова одређују се:</p>
			<p class="Basic-Paragraph">– за председника:</p>
			<p class="Basic-Paragraph">мр Милан Ранковић, вршилац дужности помоћника министра одбране;</p>
			<p class="Basic-Paragraph">– за заменика председника: </p>
			<p class="Basic-Paragraph">пуковник Мирослав Глишић, начелник Одељења за мултилатералну сарадњу у Министарству одбране;</p>
			<p class="Basic-Paragraph">– за чланове:</p>
			<p class="Basic-Paragraph">1) Бранимир Филиповић, вршилац дужности помоћника министра спољних послова;</p>
			<p class="Basic-Paragraph">2) Зоран Лазаров, помоћник министра унутрашњих послова и начелник Сектора за међународну сарадњу, европске послове и планирање у Министарству унутрашњих послова;</p>
			<p class="Basic-Paragraph">3) др Вицко Ференц, државни секретар у Министарству здравља;</p>
			<p class="Basic-Paragraph">4) Владимир Атељевић, саветник министра за европске интеграције;</p>
			<p class="Basic-Paragraph">5) Ана Радевић, вршилац дужности секретара Министарства финансија;</p>
			<p class="Basic-Paragraph">6) пуковник Миливоје Пајовић, начелник Центра за мировне операције Здружене оперативне команде Генералштаба Војске Србије у Министарству одбране;</p>
			<p class="Basic-Paragraph">7) пуковник др Бранко Илић, шеф Одсека за лечење Управе за војно здравство у Министарству одбране;</p>
			<p class="Basic-Paragraph">8) потпуковник Дамњан Марковић, референт за мултинационалне операције у Одељењу за мултилатералну сарадњу у Министарству одбране (секретар);</p>
			<p class="Basic-Paragraph">– за заменике чланова:</p>
			<p class="Basic-Paragraph">1) Игор Кужелка, начелник Одељења за заједничку безбедносну и одбрамбену политику, безбедносне изазове и контролу наоружања у Министарству спољних послова;</p>
			<p class="Basic-Paragraph">2) потпуковник полиције Жељко Миленић, шеф Одсека за мировне операције и официре за везу Сектора за међународну сарадњу, европске послове и планирање у Министарству унутрашњих послова;</p>
			<p class="Basic-Paragraph">3) др Југослав Келечевић, самостални саветник у Министарству здравља;</p>
			<p class="Basic-Paragraph">4) Милош Самарџић, самостални саветник у Одељењу за политичке критеријуме, правду, слободу и безбедност у Министарству за европске интеграције;</p>
			<p class="Basic-Paragraph">5) Драган Ђурић, самостални саветник у Министарству финансија;</p>
			<p class="Basic-Paragraph">6) пуковник др Иван Лазаревић, заменик начелника Центра за мировне операције Здружене оперативне команде Генералштаба Војске Србије у Министарству одбране; </p>
			<p class="Basic-Paragraph">7) пуковник др Радивоје Анђелковић, начелник Одељења за ветеринарску заштиту Управе за војно здравство у Министарству одбране.</p>
			<p class="Basic-Paragraph">5. У раду Тела за координацију послова, по потреби и по позиву, могу учествовати и представници других надлежних органа, организација и институција Републике Србије.</p>
			<p class="Basic-Paragraph">6. Стручне и административно-техничке послове за потребе Тела за координацију послова обавља Министарство одбране.</p>
			<p class="Basic-Paragraph">7. У реализацији задатака Тела за координацију послова, обезбеђује се заштита тајности података у складу са важећим прописима.</p>
			<p class="Basic-Paragraph">8. Тело за координацију послова састаје се сваких шест месеци, а по потреби и чешће, и подноси Влади извештај о раду.</p>
			<p class="Basic-Paragraph">9. Тeло за координацију послова доноси пословник о раду.</p>
			<p class="Basic-Paragraph">10. Ова одлука ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 02-8610/2019</p>
			<p class="potpis">У Београду, 29. августа 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић,</span> с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 142. Закона о привредним друштвима („Службени гласник РС”, бр. 36/11, 99/11, 83/14 и 5/15) и члана 17. тачка 1. Одлуке о организовању Привредног друштва „Георад” д.о.о. Дрмно, заводни број 1405 од 13. марта 2013. године и члана 17. тачка 1. пречишћеног текста Одлуке о организовању Привредног друштва „Георад” д.о.о. Дрмно, заводни број 5617 од 17. новембра 2015. године,</p>
				<p>Скупштина Привредног друштва „Георад” д.о.о. Дрмно на седници одржаној 2. марта 2016. године, доноси</p>
				<p class="odluka-zakon">&nbsp;</p>
				<p class="odluka-zakon">ОДЛУКУ</p>
				<p class="naslov">о измени Оснивачког акта Привредног друштва за геолошка истраживања и пројектовање „Георад” д.о.о. Дрмно</p>
				<p class="auto-style1">"Службени гласник РС", број 28 од 15. марта 
				2016.</p>
				<p class="naslov">&nbsp;</p>
				<p class="clan">I. УВОДНЕ ОДРЕДБЕ</p>
				<p class="clan">Члан 1.</p>
				<p>Привредно друштво за геолошка истраживања и пројектовање „Георад” д.о.о. Дрмно (у даљем тексту: друштво) основано је за потребе Електропривреде Србије, Одлуком управног одбора Електропривреде Србије – Јавно предузеће Површински копови „Костолац”, Костолац, Одлуком о оснивању предузећа за геолошка истраживања, водопривредне радове и пројектовање „Георад” д.о.о. Дрмно број 8585 од 23. септембра 2003. године, са изменама и допунама Одлуке о оснивању број 4976 од 21. септембра 2005. године и Одлуком о изменама и допунама Одлуке о оснивању предузећа за геолошка истраживања, водопривредне радове и пројектовање „Георад” д.о.о. Дрмно од 29. децембра 2005. године 05 број 023-6063/2005-1. Друштво је уписано у судски регистар на основу Решења Трговинског суда у Пожаревцу Фи. број 193/2004 од 22. марта 2004. године и уписано у регистар привредних субјеката код Агенције за привредне регистре (у даљем тексту: Регистар) Решење БД 13505/2005 од 28. априла 2005. године са матичним бројем 17577719.</p>
				<p>Уговором о преносу удела у Предузеће за геолошка истраживања, водопривредне радове и пројектовање „Георад” д.о.о. Дрмно закљученим 11. октобра 2005. године, између „Електропривреде Србије” – Јавно предузеће Површински копови „Костолац”, Костолац (са једне стране) и Владе Републике Србије (са друге стране), целокупан удео и сва оснивачка права оснивач је пренео на Републику Србију, ради наставка обављања делатности за потребе Електропривреде Србије.</p>
				<p>Влада је у вршењу оснивачких права на основу законског овлашћења, донела Одлуку о изменама и допунама Оснивачког акта Предузећа за геолошка истраживања, водопривредне радове и пројектовање „Георад” д.о.о. Дрмно („Службени гласник РС”, број 117/05).</p>
				<p>Скупштина ПД „Георад” д.о.о. Дрмно је 12. марта 2013. године донела Одлуку о организовању привредног друштва „Георад” д.о.о. Дрмно, ради усклађивања са Законом о привредним друштвима, ОВ I бр. 5937/2013.</p>
				<p class="clan">Члан 2.</p>
				<p>Друштво је основано као једночлано друштво са 100% удела Републике Србије.</p>
				<p>Управљање друштвом је организовано као једнодомно.</p>
				<p>Органи друштва су Скупштина и директор.</p>
				<p>Друштво се оснива на неодређено време.</p>
				<p class="clan">Члан 3.</p>
				<p>Друштво има својство правног лица.</p>
				<p>Друштво у правном промету има сва овлашћења и иступа у своје име и за свој рачун.</p>
				<p>Друштво послује средствима у државној својини која су као улог унета у друштво.</p>
				<p class="clan">II. ПОСЛОВНО ИМЕ И СЕДИШТЕ</p>
				<p class="clan">Члан 4.</p>
				<p>Друштво послује под пословним именом: Привредно друштво за геолошка истраживања и пројектовање „Георад” д.о.о. Дрмно.</p>
				<p>Скраћено пословно име друштва је: „Георад” д.о.о. Дрмно.</p>
				<p>Седиште друштва је у Цара Лазара б.б., Дрмно, Пожаревац.</p>
				<p>О промени пословног имена и седишта друштва одлучује Скупштина друштва.</p>
				<p class="clan">III. ПЕЧАТ И ШТАМБИЉ ДРУШТВА</p>
				<p class="clan">Члан 5.</p>
				<p>Друштво има свој печат и штамбиљ.</p>
				<p>Печат је округлог облика пречника 3 cm, на коме је исписано пословно име и седиште друштва на српском језику.</p>
				<p>Штамбиљ друштва је правоугаоног облика и садржи пословно име и седиште друштва.</p>
				<p>Друштво има свој лого, чије графичко решење је детаљније одређено одлуком директора друштва.</p>
				<p>Директор друштва утврђује број печата и штамбиља, начин коришћења и чувања печата и штамбиља друштва.</p>
				<p class="clan">IV. ПОДАЦИ О ОСНИВАЧУ</p>
				<p class="clan">Члан 6.</p>
				<p>Оснивач друштва је Република Србија, у чије име оснивачка права врши Влада, Београд, Немањина 11 (у даљем тексту: оснивач).</p>
				<p class="clan">V. ДЕЛАТНОСТ ДРУШТВА</p>
				<p class="clan">Члан 7.</p>
				<p>Претежна делатност друштва је:</p>
				<p>4313 – Испитивање терена бушењем и сондирањем.</p>
				<p>Поред претежне делатности Привредно друштво ће на основу члана 4. став 1. Закона о привредним друштвима, обављати све законом дозвољене делатности, а делатности за које је одредбама члана 4. става 2. Закона о привредним друштвима, предвиђено да се могу обављати само на основу сагласности, дозволе или другог акта државног органа друштво ће обављати по добијања те дозволе, сагласности или другог управног акта државног органа.</p>
				<p>О промени делатности друштва одлуку доноси Скупштина друштва.</p>
				<p class="clan">Члан 8.</p>
				<p>Друштво обавља спољнотрговинске послове из оквира своје делатности у складу са законом и овом одлуком.</p>
				<p class="clan">VI. ОСНОВНИ КАПИТАЛ</p>
				<p class="clan">Члан 9.</p>
				<p>Основни капитал друштва састоји се из новчаног и неновчаног улога.</p>
				<p>Уписани новчани капитал:</p>
				<p>66.000.000,00 РСД</p>
				<p>Уплаћени новчани:</p>
				<p>13.200.000,22 РСД 11. марта 2004.</p>
				<p>13.200.000,25 РСД 10. маја 2005.</p>
				<p>13.200.000,35 РСД 19. јула 2005.</p>
				<p>26.400.000,50 РСД 7. октобра 2005.</p>
				<p>Уписани неновчани капитал:</p>
				<p>51.448.605,11 РСД у стварима</p>
				<p>138.289.559,21 РСД у стварима</p>
				<p>Унети неновчани капитал:</p>
				<p>138.289.559,21 РСД 31. децембра 2002. у стварима</p>
				<p>51.448.605,11 РСД 20. септембра 2005. у стварима.</p>
				<p class="clan">VII. ПРАВА И ОБАВЕЗЕ ОСНИВАЧА</p>
				<p class="clan">Члан 10.</p>
				<p>Оснивач у складу са законом и овом одлуком, даје сагласност на све важне одлуке друштва и врши одлучујући утицај на стратешке циљеве друштва.</p>
				<p>Основна права оснивача по основу удела су:</p>
				<p>1) управљање друштвом;</p>
				<p>2) одлучивање о расподели добити;</p>
				<p>3) учествовање у расподели ликвидационе или стечајне масе по престанку друштва, стечајем или ликвидацијом, а по подмирењу обавеза друштва;</p>
				<p>4) да буде информисан.</p>
				<p>Поред права из става 1. овог члана, оснивач има и друга права у складу са законом и овом одлуком.</p>
				<p class="clan">VIII. РАСПОДЕЛА ДОБИТИ</p>
				<p class="clan">Члан 11.</p>
				<p>Добит друштва утврђена у складу са законом, може се расподелити за повећање основног, капитала, резерве, друге намене у складу са законом и овом одлуком.</p>
				<p class="clan">IX. ЗАСТУПАЊЕ ДРУШТВА</p>
				<p class="clan">Члан 12.</p>
				<p>Друштво у пословима унутрашњег и спољнотрговинског промета заступа директор друштва без ограничења. У оквиру својих овлашћења директор може дати другом лицу писано пуномоћје за заступање друштва.</p>
				<p class="clan">X. СКУПШТИНА ДРУШТВА</p>
				<p class="clan">Члан 13.</p>
				<p>Овлашћења Скупштине друштва врши оснивач преко својих овлашћених представника.</p>
				<p>Одлуку о одређивању и разрешењу председника и чланова Скупштине друштва доноси оснивач.</p>
				<p class="clan">Члан 14.</p>
				<p>Скупштина друштва одлучује о:</p>
				<p>1) доноси измене оснивачког акта;</p>
				<p>2) усваја финансијске планове;</p>
				<p>3) усваја финансијске извештаје као и извештаје ревизора ако су финансијски извештаји били предмет ревизије и доставља их оснивачу;</p>
				<p>4) надзире рад директора и усваја извештаје директора;</p>
				<p>5) именује и разрешава директора и утврђује накнаду за његов рад;</p>
				<p>6) именује ревизора и утврђује накнаду за његов рад;</p>
				<p>7) одлучује о покретању поступка ликвидације, као и о подношењу предлога за покретање стечајног поступка од стране друштва;</p>
				<p>8) именује ликвидационог управника и усваја ликвидационе билансе и извештаје ликвидационог управника;</p>
				<p>9) одлучује о статусним променама и променама правне форме;</p>
				<p>10) врши друге послове и одлучује о другим питањима у складу са законом и оснивачким актом.</p>
				<p>На акте из става 1. тач. 1), 2), 7) и 9) овог члана сагласност даје оснивач.</p>
				<p class="clan">Члан 15.</p>
				<p>Седнице Скупштине друштва могу бити редовне и ванредне.</p>
				<p>Седница Скупштине сазива се по потреби, а обавезно у случајевима прописаним законом.</p>
				<p>Скупштину сазива:</p>
				<p>1) директор друштва;</p>
				<p>2) овлашћени представник оснивача.</p>
				<p>Скупштина се одржава у седишту друштва или на другој адреси уколико овлашћени представник оснивача тако одлучи.</p>
				<p>Скупштина друштва одржава се најмање једном годишње (годишња Скупштина) најкасније у року од шест месеци после завршетка пословне године ради усвајања финансијских извештаја.</p>
				<p>Између годишњих седница одржавају се ванредне седнице на захтев овлашћених предлагача.</p>
				<p>Седница Скупштине друштва сазива се писаним позивом упућеним овлашћеном представнику оснивача на адресу овлашћеног представника из евиденције података о оснивачу, а позив се сматра достављеним даном слања препоручене пошиљке поштом, осим ако се на другачији начин позивања овлашћени представника оснивача писаним путем сагласио.</p>
				<p>Позив за седницу доставља се овлашћеном представнику оснивача најкасније осам дана пре дана одржавања седнице Скупштине друштва.</p>
				<p>На седници Скупштине друштва може се расправљати и одлучивати о питањима на дневном реду, а о другим питањима само ако се овлашћени представник оснивача не противи.</p>
				<p>Седница Скупштине друштва може се одржати и без сазивања.</p>
				<p>Седница Скупштине друштва може се одржати и коришћењем конференцијске везе или друге аудио и визуелне комуникацијске опреме, тако да сва лица која учествују на седници могу да се чују и разговарају једни са другима, чиме се сматра да су лица која на овај начин учествују на седници Скупштине лично присутна.</p>
				<p>Члан Скупштине друштва може гласати и писаним путем под условом да је писмено стигло до момента одржавања седнице Скупштине друштва.</p>
				<p>Свака одлука Скупштине друштва може се донети и ван седнице Скупштине друштва уколико је потпише председник Скупштине друштва или други овлашћени представник оснивача.</p>
				<p>Скупштина друштва може донети пословник, којим ближе уређује начин рада и одлучивања.</p>
				<p>Седницом Скупштине друштва председава председник Скупштине.</p>
				<p>Свака одлука Скупштине друштва уноси се у записник који води записничар кога одређује председник Скупштине друштва.</p>
				<p>Председник Скупштине друштва је одговоран за уредно сачињавање записника.</p>
				<p class="clan">XI. ДИРЕКТОР ДРУШТВА</p>
				<p class="clan">Члан 16.</p>
				<p>Директора друштва именује Скупштина друштва.</p>
				<p>Надлежност директора друштва је:</p>
				<p>– заступање друштва и вођења послова друштва у складу са законом и овом одлуком;</p>
				<p>– организује, води пословање друштва у складу са законом и овом одлуком;</p>
				<p>– уредно вођење пословних књига;</p>
				<p>– тачност финансијских извештаја друштва;</p>
				<p>– обавеза извештавања Скупштине друштва;</p>
				<p>– спровођење одлука Скупштине друштва;</p>
				<p>– одлучивање о правима, обавезама и одговорностима запослених у друштву у складу са законом којим се уређују радни односи;</p>
				<p>– доношење акта о организацији и систематизацији послова и других општих аката друштва;</p>
				<p>– предлагање одлука из делокруга Скупштине друштва;</p>
				<p>– обављање других послова у складу са законом и овом одлуком;</p>
				<p>– директор заступа друштво према трећим лицима у складу са оснивачким актом и одлукама Скупштине друштва.</p>
				<p>Скупштина разрешава директора, при чему није дужна да наведе разлоге за разрешење.</p>
				<p class="clan">XII. АКТИ И ДОКУМЕНТИ ДРУШТВА</p>
				<p class="clan">Члан 17.</p>
				<p>Оснивачки акт је основни, највиши правни акт друштва.</p>
				<p>Поред оснивачког акта, друштво може имати и друга правна акта.</p>
				<p>Оснивачки акт мења се одлуком Скупштине уз сагласност оснивача.</p>
				<p>Оснивачки акт, све његове измене и допуне чувају се трајно.</p>
				<p class="clan">Члан 18.</p>
				<p>Општи акти друштва су правилник и одлуке којима се на општи начин уређују одређена питања.</p>
				<p>Измене и допуне правилника и одлука врше се на начин и по поступку који су одређени за њихово доношење.</p>
				<p>Друштво води пословне књиге и саставља и подноси рачуноводствене исправе и финансијске извештаје у складу са законом којим се уређује рачуноводство и ревизија.</p>
				<p class="clan">Члан 19.</p>
				<p>У друштву се води књига одлука.</p>
				<p>У књигу одлука уносе се одлуке које доноси Скупштина друштва у складу са законом.</p>
				<p class="clan">Члан 20.</p>
				<p>Друштво је дужно да држи и чува све акте и документе друштва у складу са законом којим се уређује правни положај привредних друштава.</p>
				<p class="clan">XIII. ЗАШТИТА ЖИВОТНЕ СРЕДИНЕ</p>
				<p class="clan">Члан 21.</p>
				<p>Друштво је при обављању делатности дужно да се стара о заштити животне средине у складу са законом и другим прописима.</p>
				<p class="clan">XVI. ПРЕСТАНАК ДРУШТВА</p>
				<p class="clan">Члан 22.</p>
				<p>Друштво престаје:</p>
				<p>1. Након спроведеног поступка ликвидације или принудне ликвидације у складу са законом о привредним друштвима.</p>
				<p>2. Након спроведеног поступка стечаја у складу са законом којим се уређује стечај.</p>
				<p>3. Након статусне промене која има за последицу престанак друштва.</p>
				<p class="clan">XV. ПРЕЛАЗНЕ И ЗАВРШНЕ ОДРЕДБЕ</p>
				<p class="clan">Члан 23.</p>
				<p>Директор друштва наставља да обавља послове у складу са Одлуком о избору директора друштва и у складу са овом одлуком. Запослени у друштву настављају да раде у друштву, а своја права и обавезе остварују у складу са законом и општим актима друштва.</p>
				<p class="clan">Члан 24.</p>
				<p>Ступањем на снагу ове одлуке престаје да важи Одлука о измени Оснивачког акта Привредног друштва за геолошка истраживања и пројектовање „Георад” д.о.о. Дрмно, број 857 од 19. фебруара 2016. године.</p>
				<p>Одлуку објавити у „Службеном гласнику Републике Србије” и регистровати у складу са Законом о регистрацији.</p>
				<p class="clan">Члан 25.</p>
				<p>Ова одлука сачињена је у шест истоветних примерака, од којих се један налази у суду овере, а остали примерци у друштву и за потребе регистрације.</p>
				<p>&nbsp;</p>
				<p class="auto-style2">Број 1016</p>
				<p class="auto-style2">У Дрмну, 2. марта 2016. године</p>
				<p class="auto-style2">Председник,</p>
				<p class="auto-style2"><span class="bold">Иван Ђорђевић, </span>с.р.</p>
	</div>


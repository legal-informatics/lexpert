


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p class="broj">&nbsp;</p>
				<p>На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), </p>
				<p>Влада доноси </p>
				<p>&nbsp;</p>
				<p class="odluka-zakon">ОДЛУКУ</p>
				<p class="naslov">о образовању Међуресорске радне групе за спровођење Анекса А Споразума о питањима сукцесије</p>
				<p class="naslov"><span style="font-weight: 400">"Службени 
				гласник РС", број 114 од 23. октобра 2014.</span></p>
				<p class="naslov">&nbsp;</p>
				<p>1. Образује се Међуресорска радна група за спровођење Анекса А Споразума о питањима сукцесије, који се односи на покретну и непокретну имовину. </p>
				<p>2. Задатак Међуресорске радне групе за спровођење Анекса А Споразума о питањима сукцесије (у даљем тексту: Међуресорска радна група) је да Координационом телу Владе и Стручној групи Координационог тела Владе припрема предлоге у вези са захтевима држава сукцесора у погледу покретне и непокретне имовине СФРЈ, формира и организује први заједнички састанак Мешовитог комитета за покретну и непокретну имовину у Београду, учествује у раду тимова држава сукцесора који су одговорни за покретну и непокретну имовину и обавља послове који се односе на правна и техничка питања везана за примену Анекса А Споразума о питањима сукцесије. </p>
				<p>3. У Међуресорску радну групу именују се: &nbsp;</p>
				<p>1) за председника:</p>
				<p>– Јован Воркапић, директор Републичке дирекције за имовину Републике Србије и овлашћени представник Републике Србије у Мешовитом комитету за сукцесију покретне и непокретне имовине из Анекса А Споразума о питањима сукцесије;</p>
				<p>2) за чланове:</p>
				<p>– Мира Јегдић, министар саветник у Министарству спољних послова;</p>
				<p>– мр Славко Ракић, потпуковник у Министарству одбране;</p>
				<p>– Брана Стојковић Павелка, шеф одсека у Републичком заводу за заштиту споменика културе – Београд.</p>
				<p>4. У раду Међуресорске радне групе могу учествовати стручњаци из различитих области, ради давања стручних мишљења у вези са појединим питањима из оквира Анекса А Споразума о питањима сукцесије. </p>
				<p>5. Стручне и административно-техничке послове за потребе Међуресорске радне групе обављаће Републичка дирекција за имовину Републике Србије. </p>
				<p>6. Ова одлука ступа на снагу осмог дана од дана објављивања у „Службеном гласнику Републике Србије”.</p>
				<p>&nbsp;</p>
				<p class="potpis" style="margin-top: 0">05 број 02-12949/2014-1 </p>
				<p class="potpis" style="margin-top: 0">У Београду, 22. октобра 2014. године</p>
				<p class="potpis" style="margin-top: 0"><span class="bold">Влада</span></p>
				<p class="potpis" style="margin-top: 0">Председник,</p>
				<p class="potpis" style="margin-top: 0"><span class="bold">Александар Вучић,</span> с.р.</p>
	</div>




<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: center;
}
</style>


	<div class="story">
			<p class="Basic-Paragraph">На основу члана 46. став 1. Закона о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС, 98/13 – УС, 132/14, 145/14 и 83/18) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),</p>
			<p class="Basic-Paragraph">Влада доноси</p>
			<p class="odluka-zakon">ОДЛУКУ</p>
			<p class="odluka-zakon">о изради Просторног плана подручја посебне намене Паркa природе „Шарган – Мокра Гора”</p>
			<p class="centar">"Службени гласник РС", број 13 од 28. фебруара 
			2019.</p>
			<p class="Basic-Paragraph">1. Приступа се изради Просторног плана подручја посебне намене Паркa природе „Шарган – Мокра Гора” (у даљем тексту: Просторни план).</p>
			<p class="Basic-Paragraph">2. Оквирна граница Просторног плана обухвата делове територија града Ужица и општине Чајетина, и то: </p>
			<p class="Basic-Paragraph">1) на територији града Ужицa целе катастарске општине Кремна и Мокра Гора;</p>
			<p class="Basic-Paragraph">2) на територији општине Чајетина целу катастарску општину Семегњево. </p>
			<p class="Basic-Paragraph">Оквирна граница обухвата Просторног плана дата је у Прилогу – Графички приказ оквирне границе обухвата Просторног плана, који је одштампан уз ову одлуку и чини њен саставни део. Коначна граница обухвата Просторног плана биће дефинисана Нацртом Просторног плана.</p>
			<p class="Basic-Paragraph">3. Услови и смернице планских документа вишег реда и развојних стратегија за израду Просторног плана, садржани су у: </p>
			<p class="Basic-Paragraph">1) Закону о Просторном плану Републике Србије од 2010. до 2020. године („Службени гласник РС”, број 88/10), којим је утврђено да је: „Шарган – Мокра Гора” једно од заштићених подручја у западној Србији; израда и доношење просторних планова подручја посебне намене за већа заштићена подручја, у која спада и „Шарган – Мокра Гора”, приоритетна активност у области заштите природног наслеђа;</p>
			<p class="Basic-Paragraph">2) Уредби о утврђивању Програма имплементације Просторног плана Републике Србије за период од 2016. до 2020. године („Службени гласник РС”, број 104/16), којом је утврђена припрема планских докумената до 2020. године, у које спада и Просторни план подручја посебне намене Паркa природе „Шарган – Мокра Гора”; </p>
			<p class="Basic-Paragraph">3) Уредби о утврђивању Регионалног просторног плана за подручје Златиборског и Моравичког управног округа („Службени гласник РС”, број 1/13), којом је утврђено да је Парк природе „Шарган – Мокра Гора”: једно од најзначајнијих заштићених подручја у обухвату Регионалног просторног плана за подручје Златиборског и Моравичког управног округа; део еколошке мреже Републике Србије; заједно са туристичком пругом Шарганска осмица, Дрвенградом и локалним скијалиштем Мокра Гора (1281 mнм) важан туристички ресурс овог подручја;</p>
			<p class="Basic-Paragraph">4) Националној стратегији одрживог коришћења природних ресурса и добара („Службени гласник РС”, број 33/12), којом је у делу који се односи на заштићена подручја, утврђена обавеза израде просторних планова подручја посебне намене за већа заштићена подручја, у која спада и Парк природе „Шарган – Мокра Гора”.</p>
			<p class="Basic-Paragraph">Израда Просторног плана заснива се на планској, студијској, техничкој и другој документацији, резултатима досадашњих истраживања и важећим документима у Републици Србији.</p>
			<p class="Basic-Paragraph">4. Планирање, коришћење, уређење и заштита простора заснива се на принципима уређења и коришћења простора утврђеним чланом 3. Закона о планирању и изградњи.</p>
			<p class="Basic-Paragraph">5. Визија и дугорочни циљ развоја доношења Просторног плана је обезбеђење просторних услова за остварење посебне намене подручја у условима одрживог развоја планског подручја. </p>
			<p class="Basic-Paragraph">6. Концептуални оквир планирања, уређења и одрживог коришћења подручја Просторног плана заснива се на обезбеђењу услова за: планско коришћење Паркa природе „Шарган – Мокра Гора”; очување природних ресурса; заштиту и унапређење животне средине; валоризацију комплементарних потенцијала подручја за развој; просторне, саобраћајне, привредне и друге облике интеграције подручја са окружењем.</p>
			<p class="Basic-Paragraph">Просторни план ће садржати детаљну разраду, као и правила уређења, грађења и коришћења према утврђеном режиму заштите појединих природних целина у обухвату Просторног плана. Поред наведеног, Просторни план ће по потреби садржати детаљну разраду и за друга подручја, као што су подручја која имају туристички потенцијал.</p>
			<p class="Basic-Paragraph">7. Рок за израду Нацрта Просторног плана је 12 месеци од дана ступања на снагу ове одлуке.</p>
			<p class="Basic-Paragraph">8. Средства за израду Просторног плана обезбеђује министарство надлежно за послове просторног планирања. </p>
			<p class="Basic-Paragraph">9. Носилац израде Просторног плана је министарство надлежно за послове просторног планирања, у складу са чланом 47. став 1. Закона о планирању и изградњи.</p>
			<p class="Basic-Paragraph">Носилац израде Просторног плана дужан је да обезбеди прибављање мишљења, услова и сагласности надлежних органа и организација прописаних законом, као и да обезбеди сарадњу и усаглашавање ставова са свим релевантним субјектима планирања.</p>
			<p class="Basic-Paragraph">10. Органи, посебне организације, имаоци јавних овлашћења и друге институције, дужни су да на захтев носиоца израдe Просторног плана, у року утврђеном Законом о планирању и изградњи, доставе све тражене податке без накнаде. </p>
			<p class="Basic-Paragraph">На захтев министарства надлежног за послове просторног планирања и урбанизма, надлежни орган, односно организација уступа постојеће копије топографског и катастарског плана, односно дигиталне записе, односно катастар подземних инсталација, односно ортофото снимке, без накнаде у року утврђеном Законом о планирању и изградњи.</p>
			<p class="Basic-Paragraph">11. Одлука о изради Стратешке процене утицаја Просторног плана подручја посебне намене Парка природе „Шарган – Мокра Гора” на животну средину („Службени гласник РС”, број 10/19), чини саставни део ове одлуке.</p>
			<p class="Basic-Paragraph">12. Нацрт Просторног плана биће изложен на јавни увид у трајању од 30 дана у седиштима јединица локалних самоуправа које су у обухвату Просторног плана.</p>
			<p class="Basic-Paragraph">13. Број примерака Просторног плана који је потребно израдити биће утврђен посебним актом Владе којим се утврђује Просторни план. </p>
			<p class="Basic-Paragraph">14. Одлука о изради Просторног плана подручја посебне намене Паркa природе „Шарган – Мокра Гора” се објављује у Централном регистру планских докумената. </p>
			<p class="Basic-Paragraph">15. Ова одлука ступа на снагу осмог дана од дана објављивања у „Службеном гласнику Републике Србије”.</p>
			<p class="potpis">05 број 350-1992/2019</p>
			<p class="potpis">У Београду, 27. фебруара 2019. године</p>
			<p class="potpis"><span class="bold">В</span><span class="bold">лада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
			<p class="auto-style1"><img src="http://www.pravno-informacioni-sistem.rs/SlGlasnikPortal/slike/PP-Sargan.png&amp;doctype=reg&amp;abc=cba&amp;eli=true&amp;eliActId=427924&amp;regactid=427924" alt=""></p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 9. Закона о стратешкој процени утицаја на животну средину („Службени гласник РС”, бр. 135/04 и 88/10) и члана 46. Закона о планирању и изградњи („Службени гласник РС”, бр. 72/09, 81/09 – пречишћен текст, 64/10, 24/11, 121/12, 42/13 – УС, 50/13 – УС и 98/13 – УС),</p>
	<p>Републичка агенција за просторно планирање доноси</p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ОДЛУКУ</p>
	<p class="naslov" style="margin-top: 0">о изради Стратешке процене утицаја Просторног плана подручја посебне намене уређења дела приобаља градa Београда – подручје приобаља реке Саве за пројекат „Београд на води” на животну средину</p>
	<p class="naslov" style="margin-top: 0"><span style="font-weight: 400">
	"Службени гласник РС", број 63 од 17. јуна 2014.</span></p>
	<p class="naslov" style="margin-top: 0">&nbsp;</p>
	<p>1. Приступа се изради Стратешке процене утицаја Просторног плана подручја посебне намене уређења дела приобаља града Београда – подручје приобаља реке Саве за пројекат „Београд на води” на животну средину (у даљем тексту: Стратешка процена).</p>
	<p>2. Разлози за израду Стратешке процене дефинисани су на основу територијалног обухвата и могућих утицаја Просторног плана подручја посебне намене уређења дела приобаља града Београда – подручје приобаља реке Саве за пројекат „Београд на води” (у даљем тексту: Просторни план) на животну средину, на следећи начин: 
	</p>
	<p>– значај Просторног плана на заштиту животне средине и одрживи развој произилази из потребе да се заштити животна средина, природне вредности и обезбеди одрживи развој на подручју Просторног плана; 
	</p>
	<p>– могућег утицаја на ваздух, воде, земљиште, биљни и животињски свет, инфраструктурне, индустријске и друге објекте, друге створене вредности, као и потребе да се приликом планирања просторног развоја сагледају питања могућег утицаја на околни простор, нарочито евентуални утицај на културно-историјску баштину и предеоно уклапање;</p>
	<p>– потребе да се у планирању просторног развоја подручја Просторног плана сагледају стратешка питања заштите животне средине и утврде мере за смањење негативних утицаја на животну средину услед имплементације плана;</p>
	<p>– чињенице да Просторни план представља основ за издавање локацијске дозволе, односно реализацију развојних пројеката, програма и инвестиционих одлука.</p>
	<p>3. Стратешка процена се ради за оквирно подручје Просторног плана које обухвата делове подручја града Београда површине од око 170 хектара, и то: 
	</p>
	<p>– у КО Савски венац: у зони Бранковог моста катастарске парцеле бр. 438/1 и 438/7; у зони уз Карађорђеву улицу катастарске парцеле бр. 423, 424, 425, 428, 430, 432/1, 421, 420, 441, 443, 445, 446, 472, 473/1, 473/6, 473/4 и 462/2; у зони Савског трга катастарске парцеле бр. 811, 812 и 813; у зони између Савског трга и Дринске улице катастарска парцела број 836; у зони Мостарске петље катастарске парцеле бр. 1508/1 и 10653/1, до обале реке Саве код Старог железничког моста; у зони Савског приобаља катастарску парцелу број 3292;</p>
	<p>– у КО Нови Београд катастарске парцеле бр. 6628/1, 6628/2, 5390, 6631/1, 2390 и 2387. 
	</p>
	<p>Граница Просторног плана може обухватити и подручја потребна за изградњу објеката и система комуналне и друге инфраструктуре на подручју града Београда изван наведених зона.</p>
	<p>У фази израде Нацрта просторног плана, биће утврђена коначна граница Просторног плана.</p>
	<p>4. Израда Стратешке процене је заснована на студијско-аналитичкој документацији из области просторног планирања, заштите животне средине, заштите природе и другој релевантној документацији.</p>
	<p>5. Стратешком проценом биће разматрана питања заштите ваздуха, вода, земљишта, живог света, станишта и биодиверзитета, становништва и здравља, културно-историјске баштине, инфраструктурних, индустријских и других објекти, као и друга питања за која се у току израде утврди да захтевају одговарајућу обраду. 
	</p>
	<p>Стратешком проценом неће бити разматрана питања везана за климу, јонизујуће зрачење и заштићена природна добра, јер на подручју Просторног плана нема загађивача који би имали утицаја на климу или емитовали негативан утицај јонизујућег зрачења, односно нема заштићених природних добара. 
	</p>
	<p>6. Извештај о стратешкој процени, као документ којим се приказује поступак израде Стратешке процене, резултати до којих се дошло и начин интегрисања у поступак припреме Просторног плана, садржи:</p>
	<p>– полазне основе Стратешке процене: обухват, предмет и циљеви Просторног плана, однос Просторног плана према релевантним планским и другим документима;</p>
	<p>– опште и посебне циљеве Стратешке процене и индикаторе;</p>
	<p>– процену могућих утицаја на животну средину: приказ стања животне средине на подручју Просторног плана; варијанте развоја планског подручја, укључујући сценарио нултог развоја и варијанте развоја и заштите планског подручја повољне са аспекта заштите животне средине; процену утицаја варијантних решења на животну средину, опис мера за спречавање и ограничавање негативних и увећање позитивних утицаја на животну средину, поређење варијантних решења и приказ разлога за избор најповољнијег; процену утицаја планских решења на животну средину, опис мера за спречавање и ограничавање негативних и увећање позитивних утицаја на животну средину; начин на који су при процени узети у обзир елементи животне средине и карактеристике утицаја;</p>
	<p>– програм праћења стања животне средине у току спровођења Просторног плана;</p>
	<p>– приказ коришћене методологије;</p>
	<p>– приказ начина одлучивања, опис разлога одлучујућих за избор Просторног плана са аспекта разматраних варијантних решења и приказ начина на који су питања животне средине укључена у Просторни план;</p>
	<p>– учешће заинтересованих страна у поступку израде и разматрања Извештаја о стратешкој процени;</p>
	<p>– извод из Стратешке процене (закључак – нетехнички резиме);</p>
	<p>– други подаци од значаја за стратешку процену;</p>
	<p>– Извештај о Стратешкој процени утицаја Просторног плана неће садржати смернице за израду стратешких процена на нижим хијерархијским нивоима, јер ће се Просторним планом директно спроводити локацијска дозвола, односно реализациjoм техничке документације. У складу са Законом о процени утицаја на животну средину („Службени гласник РС”, бр. 135/04 и 36/09), одлучиће се о потреби процене утицаја, односно обиму и смерницама процене утицаја за техничку документацију, која ће се радити на основу предметног Просторног плана, по етапама и и фазама спровођења.</p>
	<p>7. Носилац израде Стратешке процене је Републичка агенција за просторно планирање.</p>
	<p>8. Министарства, посебне организације, јавна предузећа и установе надлежне за послове пољопривреде, шумарства и водопривреде, саобраћаја, телекомуникација, енергетике, економије и регионалног развоја, туризма, заштите животне средине и просторног планирања, заштите споменика културе, заштите природе, као и други заинтересовани органи и организације, доставиће у року од 30 дана од дана ступања на снагу ове одлуке све расположиве податке, услове и документацију од значаја за израду Стратешке процене из делокруга свог рада носиоцу израде Стратешке процене. 
	</p>
	<p>9. Рок за израду Стратешке процене је шест месеци од дана ступања на снагу Одлуке о изради Просторног плана. 
	</p>
	<p>Стручни тим за израду Стратешке процене биће састављен од стручњака одговарајућег профила.</p>
	<p>Стратешка процена се обавља у складу са европским и међународним принципима теорије и добре праксе у изради стратешке процене утицаја на животну средину за исту врсту планских докумената.</p>
	<p>10. Средства за израду Стратешке процене обезбеђује Републичка агенција за просторно планирање из буџета Републике Србије.</p>
	<p>11. Учешће јавности у разматрању Извештаја о стратешкој процени обезбеђује се у оквиру јавног увида о Нацрту Просторног плана, у трајању од 30 дана, у просторијама Скупштине града Београда.</p>
	<p>12. Одлука о изради Стратешке процене је саставни део Одлуке о изради Просторног плана.</p>
	<p>13. Ова одлука ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">Број 350-244-2/2014-01</p>
	<p class="potpis" style="margin-top: 0">У Београду, 5. јуна 2014. године</p>
	<p class="potpis" style="margin-top: 0"><span class="bold">Републичка агенција за просторно планирање</span></p>
	<p class="potpis" style="margin-top: 0">Директор,</p>
	<p class="potpis" style="margin-top: 0">мр <span class="bold">Драган Дунчић,</span> с.р.</p>


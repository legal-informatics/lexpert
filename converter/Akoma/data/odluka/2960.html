


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p>На основу ст. 3. и 4. Закона о стратешкој процени утицаја на животну средину („Службени гласник РС”, бр. 135/04 и 88/10),</p>
				<p>Министарство грађевинарства, саобраћаја и инфраструктуре доноси</p>
				<p class="odluka-zakon">ОДЛУКУ</p>
				<p class="odluka-zakon">о неприступању изради Стратешке процене утицаја за Национални програм јавне железничке инфраструктуре за период од 2017. до 2021. године на животну средину</p>
				<p class="centar_MML">"Службени гласник РС", број 10 од 14. 
				фебруара 2017.</p>
				<p class="centar_MML">&nbsp;</p>
				<p>1. Доноси се Oдлука да се за Национални програм јавне железничке инфраструктуре за период од 2017. до 2021. године не израђује стратешка процена утицаја на животну средину.</p>
				<p>2. Стратешка процена утицаја на животну средину се не израђује у складу са чланом 5. став 2. и чланом 9. ст. 3. и 4. Закона о стратешкој процени утицаја на животну средину.</p>
				<p>Предвиђени развојни пројекти јавне железничке инфраструктуре из Одлуке о Националном програму јавне железничке инфраструктуре за период од 2017. до 2021. године у највећој могућој мери засновани су на Техничкој помоћи за Пројекат развоја железничке инфраструктуре – Мастер план за железнице (2012–2014. године) у оквиру које је израђен Извештај о обиму и садржају процене утицаја на животну средину. Такође, предвиђени развојни пројекти јавне железничке инфраструктуре засновани су и на Генералном мастер плану саобраћаја за Републику Србију (који је завршен децембра 2009. године) у оквиру когa је израђен Извештај о стратешкој процени утицаја на животну средину. Поред тога, предвиђени развојни пројекти јавне железничке инфраструктуре израђени су на основу Просторног плана Републике Србије за период 2010–2020. године за који је такође урађен Извештај о стратешкој процени утицаја на животну средину.</p>
				<p>У складу са чланом 6. и Прилогом 1. о критеријумима за одређивање могућих карактеристикама значајних утицаја Закона о стратешкој процени утицаја на животну средину, утврђено је да у Националном програму јавне железничке инфраструктуре за период од 2017. до 2021. године нема нових значајних утицаја на животну средину који нису процењени у раније донетим вишим планским документима. Сходно томе, а у циљу избегавања двоструког процењивања, утврђено је да не постоје разлози за приступање изради стратешке процене утицаја за Национални програм јавне железничке инфраструктуре за период од 2017. до 2021. године.</p>
				<p>3. За Oдлуку је добијено мишљење Министарства пољопривреде и заштите животне средине и других заинтересованих органа и организација.</p>
				<p>4. Ова одлука објављује се у „Службеном гласнику Републике Србије”.</p>
				<p>5. Ова одлука саставни је део Одлуке о Националном програму јавне железничке инфраструктуре за период од 2017. до 2021. године.</p>
				<p class="potpis">Број 340-01-34/2017-04</p>
				<p class="potpis">У Београду, 7. фебруара 2017. године</p>
				<p class="potpis"><span class="bold">Министарство грађевинарства, саобраћаја <br>и инфраструктуре</span></p>
				<p class="potpis">Потпредседница Владе и министарка,</p>
				<p class="potpis">проф. др <span class="bold">Зорана Михајловић, </span>с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
			<p class="Basic-Paragraph">На основу члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон) и члана 25. Уредбе о начелима за унутрашње уређење и систематизацију радних места у министарствима, посебним организацијама и службама владе („Службени гласник РС”, бр. 81/07 – пречишћен текст, 69/08, 98/12 и 87/13), а у вези са чланом 1. тачка б) Уредбе о одређивању граничних прелаза и контроли прелажења државне границе („Службени лист СРЈ”, број 2/92 и „Службени лист СЦГ”, број 1/03), </p>
			<p class="Basic-Paragraph">Влада доноси</p>
			<p class="odluka-zakon">ОДЛУКУ</p>
			<p class="odluka-zakon">о оснивању Координационог тела за успостављање заједничког граничног прелаза Прешево–Табановце</p>
			<p class="centar">"Службени гласник РС", број 68 од 7. септембра 
			2018.</p>
			<p class="Basic-Paragraph">1. Оснива се Координационо тело за успостављање заједничког граничног прелаза Прешево–Табановце (у даљем тексту: Координационо тело):</p>
			<p class="Basic-Paragraph">2. Именују се за чланове Координационог тела: </p>
			<p class="Basic-Paragraph">1) Милосав Миличковић, државни секретар, Министарство унутрашњих послова – председник Координационог тела;</p>
			<p class="Basic-Paragraph">2) Небојша Пурић, Управа граничне полиције, Министарство унутрашњих послова – заменик председника Координационог тела;</p>
			<p class="Basic-Paragraph">3) Радиша Ристовић, Управа граничне полиције, Министарство унутрашњих послова – члан Координационог тела;</p>
			<p class="Basic-Paragraph">4) Дарко Стевић, Сектор за аналитику, телекомуникационе и информационе технологије Министарство унутрашњих послова – члан Координационог тела;</p>
			<p class="Basic-Paragraph">5) Снежана Карановић, помоћник министра за царински систем и политику, Министарство финансија – члан Координационог тела;</p>
			<p class="Basic-Paragraph">6) Драгољуб Брајовић, Управа за заштиту биља, Министарство пољопривреде, шумарства и водопривреде – члан Координационог тела;</p>
			<p class="Basic-Paragraph">7) Слађана Панић Срдић, Управа за ветерину, Министарство пољопривреде, шумарства и водопривреде – члан Координационог тела;</p>
			<p class="Basic-Paragraph">8) Веселин Милошевић, заменик директора, Управа царина – члан Координационог тела;</p>
			<p class="Basic-Paragraph">9) Саша Миленковић, управник царинарнице Ниш, Управа царина – члан Координационог тела;</p>
			<p class="Basic-Paragraph">10) Гордана Стијовић, помоћник директора, Републичка дирекција за имовину Републике Србије – члан Координационог тела;</p>
			<p class="Basic-Paragraph">11) Љиљана Милутиновић, Републичка дирекција за имовину Републике Србије – члан Координационог тела.</p>
			<p class="Basic-Paragraph">3. Задатак Координационог тела је да предузме све мере и радње како би се испунили услови неопходни за успостављање заједничког граничног прелаза на друмском прелазу Прешево–Табановце.</p>
			<p class="Basic-Paragraph">4. Рок за извршавање задатка из тачке 3. ове одлуке је 1. децембар 2018. године.</p>
			<p class="Basic-Paragraph">5. О свом раду Координационо тело Влади доставља извештај уз који прилаже записник потписан од стране свих чланова. </p>
			<p class="Basic-Paragraph">6. Појединачни послови и начин рада Координационог тела уредиће се Пословником. </p>
			<p class="Basic-Paragraph">Пословник ће бити усвојен на првом састанку Координационог тела.</p>
			<p class="Basic-Paragraph">7. Ова одлука ступа на снагу осмог дана од дана објављивања у „Службеном гласнику Републике Србије”. </p>
			<p class="potpis">05 број 119-8348/2018</p>
			<p class="potpis">У Београду, 6. септембра 2018. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 91. став 3. Закона о заштити природе („Службени гласник РС”, бр. 36/09, 88/10 и 91/10 – исправка),</p>
	<p>Министар животне средине, рударства и просторног планирања сагласно са Министром пољопривреде, трговине, шумарства и водопривреде, доноси</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ПРАВИЛНИК</p>
	<p class="naslov" style="line-height: 150%; margin-top: 0">о условима које морају испуњавати прихватилишта за збрињавање заштићених дивљих животиња</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС", број 15 од 2. марта 
	2012.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">Члан 1.</p>
	<p>Овим правилником ближе се прописују услови које морају да испуњавају прихватилишта за привремено или трајно збрињавање заштићених дивљих животиња (у даљем тексту: прихватилиште). 
	</p>
	<p class="clan">Члан 2.</p>
	<p>Одредбе овог правилника односе се на прихватилиште у којем се збрињавају:</p>
	<p>1) заштићене дивље животиње (у даљем тексту: животиње) које нису у стању да самостално опстану, као и животиње које није могуће вратити у природу; 
	</p>
	<p>2) болесне и/или повређене животиње за које се претпоставља да ће после одговарајуће бриге и лечења моћи да се врате у природу; 
	</p>
	<p>3) животиње које су заплењене, односно одузете у складу са Законом о заштити природе, Законом о добробити животиња и ратификованим међународним уговорима. 
	</p>
	<p class="clan">Члан 3.</p>
	<p>Прихватилиште мора да поседује одговарајуће дозволе и сагласности у складу са посебним прописима из области просторног уређења и заштите животне средине, као и да испуњава услове који се односе на то да: 
	</p>
	<p>1) будe смештенo на простору који ће својом величином и другим обележјима одговарати потребама смештаја планираног броја и врсте животиња;</p>
	<p>2) буде довољно пространо да би се обезбедила функционална повезаност појединих делова и ограђено оградом на начин којим се онемогућава неконтролисан проток људи и животиња; 
	</p>
	<p>3) буде снабдевено довољним количинама воде за пиће и системом за прихватање и безбедно одвођење отпадних и атмосферских вода; 
	</p>
	<p>4) је простор за одлагање отпада удаљен од простора где се налазе животиње у прихвату и изграђен тако да је немогуће загађивање околине и разношење биолошких агенаса;</p>
	<p>5) је улаз у простор прихватилишта контролисан на начин којим се обезбеђује надзор над кретањем људи, животиња и роба;</p>
	<p>6) испуњава услове за добробит животиња у складу са Законом о добробити животиња („Службени гласник РС”, број 41/09) и Правилником о условима држања, начину обележавања и евидентирања дивљих животиња у заточеништву („Службени гласник РС”, број 86/10);</p>
	<p>7) поседује одговарајуће решење министра надлежног за послове ветеринарства о испуњености услова у погледу простора/просторија у којима се држе животиње у складу са Законом о добробити животиња;</p>
	<p>8) има одговарајуће капацитете и расхладне уређаје за безбедно држање тела угинулих животиња или животиња лишених живота у прихватилишту, до доласка надлежне инспекцијске службе;</p>
	<p>9) има на располагању одговарајућу опрему за транспорт, хватање и омамљивање живих животиња, као и посебно превозно средство за транспорт живих животиња;</p>
	<p>10) има на располагању одговарајућа средства за спречавање размножавања животиња збринутих у прихватилишту, које нису обухваћене одобрењем за размножавање издатим од стране Министарства надлежног за послове заштите природе (у даљем тексту: Министарство);</p>
	<p>11) прибави посебно одобрење од стране Министарства и сагласност јединице локалне самоуправе на чијој територији се прихватилиште налази у случају прихвата животиња које припадају врстама које су наведене у Прилогу II Правилника о условима држања, начину обележавања и евидентирања дивљих животиња у заточеништву;</p>
	<p>12) има најмање једно запослено лице или лице ангажовано по уговору са дозволом за држање и руковање ватреним оружјем у складу са Законом о оружју и муницији („Службени гласник РС”, бр. 9/92, 53/93, 67/93, 48/94, 44/98, 39/03, 85/05, 101/05 и 27/11) које ће бити на располагању у случају бекства животиње која припада врсти наведеној у Прилогу II Правилника о условима држања, начину обележавања и евидентирања дивљих животиња у заточеништву;</p>
	<p>13) има најмање једно запослено лице или лице ангажовано по уговору задужено за послове заштите добробити животиња које у погледу стручне спреме као и обучености испуњава услове прописане Законом о добробити животиња, које има радно искуство у струци од најмање две године и задовољавајући ниво познавања етолошких потреба дивљих животиња;</p>
	<p>14) правно или физичко лице које управља прихватилиштем пет година пре подношења захтева за дозволу за прихватилиште, није кажњавано по основу прописа из области заштите природе и/или добробити животиња;</p>
	<p>15) поседује одговарајућу опрему за вођење евиденције у писаној и електронској форми за достављање обавештења Министарству о приспећу нових јединки у прихватилиште, евентуалном угинућу или бекству постојећих јединки, планираном пуштању јединки назад у природу, као и о другим променама стања у прихватилишту. 
	</p>
	<p class="clan">Члан 4.</p>
	<p>Даном ступања на снагу овог правилника престаје да важи Правилник о условима које морају испуњавати прихватилишта за збрињавање заштићених дивљих животиња („Службени гласник РС”, број 76/10). 
	</p>
	<p class="clan">Члан 5.</p>
	<p>Овај правилник ступа на снагу осмог дана од дана објављивања у „Службеном гласнику Републике Србије”. 
	</p>
	<p>&nbsp;</p>
	<p class="potpis" style="line-height: 150%; margin-top: 0">Број 110-00-12/2012-05</p>
	<p class="potpis" style="line-height: 150%; margin-top: 0">У Београду, 29. фебруара 2012. године 
	</p>
	<p class="potpis" style="line-height: 150%; margin-top: 0">Министар,</p>
	<p class="potpis" style="line-height: 150%; margin-top: 0">др 
	<span class="bold">Оливер Дулић, </span>с.р.</p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 47. став 1. Закона о културним добрима („Службени гласник РС”, бр. 71/94, 52/11 и 99/11 – др. закон) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12),</p>
	<p>Влада доноси </p>
	<p>&nbsp;</p>
	<p class="odluka-zakon" style="margin-top: 0; margin-bottom: 0">ОДЛУКУ </p>
	<p class="naslov" style="margin-top: 0">о утврђивању виле „Бенкара” у Бањи Ковиљачи за споменик културе 
	</p>
	<p class="naslov" style="margin-top: 0">
	<span style="font-weight: 400" lang="sr-cyrl">"Службени гласник РС", број 
	108 од 6. децембра 2013.</span></p>
	<p class="naslov" style="margin-top: 0">&nbsp;</p>
	<p>1. Вила „Бенкара” у Бањи Ковиљачи утврђује се за споменик културе.</p>
	<p>2. Вила „Бенкара” у Бањи Ковиљачи (у даљем тексту: споменик културе) налази се на територији општине Лозница, у Бањи Ковиљачи, Иве Лоле Рибара 55, у државној својини, на катастарској парцели број 1717/1, КО Бања Ковиљача. 
	</p>
	<p>Споменик културе подигнут је почетком треће деценије XX века са истористичко-романтичарским елементима у примени архитектонског концепта заснованог на традиционалној архитектури. Вилу је подигла и у њој живела до 1939. године непозната Енглескиња, која је у Првом светском рату као добровољац приступила медицинском особљу у српској војсци. Претпоставља се да су мештани назвали кућу, као и брдо на коме се кућа налази, по њеном презимену. Изузетан положај на платоу изнад Бање омогућио је изванредне визуре због којих је изграђен велики полигонални трем, са терасом на спрату, изведеном у дрвету. У решавању трема приземља препознају се елементи и начин израде камених стубова као на главним бањским здањима, хотелима „Далмација” и „Херцеговина”. Вешт, до данас непознати пројектант полигоналном решењу основе подредио је намену простора смештањем кухиње, остава и собе за домаћицу у приземље, док су на спрату биле собе за дневни боравак и спавање власнице. Фасаде приземља изведене су у камену рустичне обраде, а спрат је малтерисан и кречен, са разбацаним комадима камена неправилног облика истурених на зидном платну као декоративни елементи. Плато на коме је подигнута кућа озидан је каменим потпорним зидом. 
	</p>
	<p>Споменик културе од посебног је значаја због јединствености облика и архитектонског израза у српској бањској архитектури. 
	</p>
	<p>3. Заштићена околина споменика културе обухвата катастарске парцеле број: 1717/1, 1717/3, 1718/2 и 1718/3, КО Бања Ковиљача, у државној својини и број: 1717/4, 1717/5, 1717/6 и 1717/7, КО Бања Ковиљача, у приватној својини. 
	</p>
	<p>4. Утврђују се следеће мере заштите споменика културе:</p>
	<p>1) очување изворног изгледа спољашње архитектуре и ентеријера, хоризонталног и вертикалног габарита, облика и нагиба крова, свих конструктивних и декоративних елемената, стилских карактеристика, оригиналних материјала и функционалних карактеристика;</p>
	<p>2) ажурно праћење стања и одржавање конструктивно-статичког система, кровног покривача, свих фасада, ентеријера и исправности инсталација у споменику културе;</p>
	<p>3) забрана радова који могу угрозити статичку стабилност споменика културе; 
	</p>
	<p>4) забрана преправки, доградње, преградње, надградње и затварања трема; 
	</p>
	<p>5) вођење електро и ТТ водова подземним путем;</p>
	<p>6) забрана постављања прикључних кутија, ормара и расхладних уређаја на фасадама споменика културе;</p>
	<p>7) неговање и редовно одржавање декоративне флоре. </p>
	<p>5. Утврђују се следеће мере заштите заштићене околине споменика културе:</p>
	<p>1) забрана градње и постављања трајних или привремених објеката који својом наменом, волуменом габарита по висини или облику могу угрозити или деградирати споменик културе или његову заштићену околину;</p>
	<p>2) забрана постављања покретних тезги, киоска и других привремених објеката унутар заштићене околине;</p>
	<p>3) забрана радова који могу угрозити статичку безбедност споменика културе;</p>
	<p>4) забрана извођења радова којима се врши промена облика и намене терена; 
	</p>
	<p>5) забрана постављања далековода, ваздушних електро и ТТ водова преко заштићених парцела, њихово вођење извршити подземним каналима, уз враћање терена у првобитно стање; 
	</p>
	<p>6) урбанистичко и комунално уређење, хортикултурно опремање, неговање декоративне флоре и редовно одржавање простора заштићене околине споменика културе у функцији споменика културе; 
	</p>
	<p>7) дозвољен максималан висински габарит објеката је П+2С.</p>
	<p>6. Ова одлука ступа на снагу осмог дана од дана објављивања у „Службеном гласнику Републике Србије”.</p>
	<p>&nbsp;</p>
	<p class="potpis" style="margin-top: 0">05 број 633-10356/2013</p>
	<p class="potpis" style="margin-top: 0">У Београду, 4. децембра 2013. године</p>
	<p class="potpis" style="margin-top: 0"><span class="bold">Влада</span></p>
	<p class="potpis" style="margin-top: 0">Председник,</p>
	<p class="potpis" style="margin-top: 0"><span class="bold">Ивица Дачић, 
	</span>с. р.</p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	</style>


	<p class="redakcijskipreciscentekst">Редакцијски пречишћен текст</p>
	<p>&nbsp;</p>
	<p>&nbsp;</p>
	<p>На основу члана 15. став 1. Закона о Народној банци Србије („Службени гласник РС”, бр. 72/2003, 55/2004 и 44/2010) и члана 51. ст. 2. и 6. Закона о добровољним пензијским фондовима и пензијским плановима („Службени гласник РС”, бр. 85/2005 и 31/2011),</p>
	<p>Извршни oдбор Народне банке Србије доноси</p>
	<p class="odluka-zakon" style="line-height: 150%; margin-top: 0; margin-bottom: 0">ОДЛУКУ</p>
	<p class="odluka-zakon">о посредницима друштва за управљање добровољним пензијским фондом и издавању дозволе за обављање послова информисања о добровољном пензијском фонду</p>
	<p class="auto-style1">
	"Службени гласник РС", бр. 60 од 16. августа 2011, 92 од 22. октобра 2013, 
	77 од 11. августа 2017.</p>
	<p>1. Овом одлуком утврђују се врсте финансијских институција које могу бити посредници друштва за управљање добровољним пензијским фондом (у даљем тексту: посредници), услови за издавање физичким лицима дозволе Народне банке Србије за обављање послова информисања о чланству у добровољном пензијском фонду и о пословању тог фонда, као и за поделу проспекта (у даљем тексту: дозвола), те начин на који Народна банка Србије води евиденције посредника и физичких лица<span class="v2-clan-left-1"> (агената продаје)</span> која имају дозволу.</p>
	<p class="hide-change">*Службени гласник РС, број 92/2013</p>
	<p class="v2-clan-left-1">2. Посредници могу бити банке и друштва за 
	осигурање који имају дозволу за рад Народне банке Србије и који с друштвом 
	за управљање добровољним пензијским фондом (у даљем тексту: друштво) имају 
	закључен уговор о посредовању.</p>
	<p class="hide-change">*Службени гласник РС, број 77/2017</p>
	<p>3. Друштво је дужно да, пре закључења уговора о посредовању, провери да ли посредник може да обезбеди: 
	</p>
	<p>– да запослени који раде на пословима посредовања поседују дозволу и да су запослени с пуним радним временом;</p>
	<p>– да је у пословним просторијама видно означено место на коме се обављају послови посредовања и истакнут назив друштва;</p>
	<p>– да утврди адекватне интерне процедуре којима се уређују активности посредовања, поступак пријема и обраде приговора, као и поступак контроле рада запослених који обављају послове посредовања;</p>
	<p>– да запосленима који обављају послове посредовања обезбеди континуирану обуку из области добровољних пензијских фондова (у даљем тексту: фонд).</p>
	<p>Уговор о посредовању закључен с посредницима друштво доставља Народној банци Србије.</p>
	<p>4. Физичко лице које има пребивалиште, односно боравиште на територији Републике Србије и најмање средњу стручну спрему, коме правноснажном судском одлуком није изречена мера безбедности или заштитна мера забране обављања делатности и које је положило стручни испит за послове из тачке 1. ове одлуке – може Народној банци Србије поднети захтев за издавање дозволе. 
	</p>
	<p>Стручни испит из става 1. ове тачке (у даљем тексту: стручни испит) организује Народна банка Србије и њиме проверава познавање прописа којима се уређује пословање друштва и функционисање система фондова.</p>
	<p>5. Садржину програма стручног испита и термине за његово полагање утврђује комисија за полагање стручног испита и објављује их на Интернет страници Народне банке Србије. 
	</p>
	<p>Стручни испит организује се два пута годишње, а, по потреби, и чешће.</p>
	<p>6. <span class="v2-clan-left-1">Пријава за полагање стручног испита подноси се Народној банци 
	Србије у року који одреди комисија из тачке 7. ове одлуке и који се 
	објављује на Интернет страници Народне банке Србије.</span></p>
	<p>У пријави за полагање стручног испита кандидат наводи: име и презиме, јединствени матични број грађана (ЈМБГ), односно број путне исправе за стране држављане, адресу и место становања, и-мејл и телефон. Кандидат је дужан да за полагање стручног испита уплати накнаду прописану одлуком којом се утврђује јединствена тарифа по којој Народна банка Србије наплаћује накнаду за извршене услуге (у даљем тексту: накнада за полагање), и то пре него што приступи полагању стручног испита. 
	</p>
	<p>Лице које је пријавило стручни испит и уплатило накнаду за полагање али није приступило полагању стручног испита – може полагање стручног испита пријавити и у наредном термину, без уплате накнаде за полагање.</p>
	<p class="hide-change">*Службени гласник РС, број 92/2013</p>
	<p>7. Стручни испит се полаже писмено – тестирањем, пред комисијом за полагање стручног испита (у даљем тексту: Комисија), коју образује гувернер или лице које он овласти. 
	</p>
	<p>Комисију чине три члана, од којих је један председник.</p>
	<p><span class="v2-clan-left-1">Комисија утврђује садржину теста за полагање стручног испита у складу 
	с програмом за полагање стручног испита, одређује рок за подношење пријава 
	за полагање стручног испита, одлучује о неблаговремено поднетим пријавама и 
	одређује трајање полагања.</span></p>
	<p class="hide-change">*Службени гласник РС, број 92/2013</p>
	<p>8. Комисија прегледа и оцењује урађени тест за полагање стручног испита и, на основу резултата теста, оцењује успех кандидата с „положио” и „није положио”.</p>
	<p>Резултати теста, односно утврђени успех кандидата објављују се на Интернет страници Народне банке Србије.</p>
	<p>9. Комисија саставља записник о обављеном стручном испиту.</p>
	<p>Записник из става 1. ове тачке садржи: име и презиме сваког кандидата и јединствени матични број грађана/број пасоша, успех кандидата постигнут на стручном испиту, имена и презимена чланова Комисије и записничара, те датум и потписе чланова Комисије и записничара. Саставни део овог записника су тестови кандидата који су полагали стручни испит.</p>
	<p>10. Кандидат који није задовољан резултатом теста може извршити увид у свој тест у присуству најмање два члана Комисије.</p>
	<p>Кандидат може уложити писмени приговор на свој успех утврђен на стручном испиту, који подноси Народној банци Србије у року од седам дана од дана објављивања резултата стручног испита, а Народна банка Србије ће о овом приговору одлучити у року од 15 дана од дана пријема приговора.</p>
	<p>11. Ако се оцени да је приговор из тачке 10. ове одлуке основан, односно да се усвајањем тог приговора остварују услови за оцену „положио” – Комисија преиначује оцену о успеху кандидата.</p>
	<p>12. Лице које је положило стручни испит, у року од 60 дана од дана објављивања резултата стручног испита, подноси Народној банци Србије захтев за издавање дозволе, уз који прилаже:</p>
	<p>– биографију са изјавом о пословима које је обављало;</p>
	<p>– уверење о пребивалишту, односно боравишту за страна физичка лица, које није старије од шест месеци;</p>
	<p>– оверену копију дипломе; </p>
	<p>– уверење надлежног суда, које није старије од шест месеци, којим се доказује да му правоснажном судском одлуком није изречена мера безбедности или заштитна мера забране обављања делатности.</p>
	<p>Физичко лице је дужно да накнаду за издавање дозволе уплати у складу са одлуком из тачке 6. став 2. ове одлуке, као и републичку административну таксу у складу са законом којим се уређују републичке административне таксе. 
	</p>
	<p class="v2-clan-left-1">Дозвола се издаје решењем Народне банке Србије.</p>
	<p class="hide-change">*Службени гласник РС, број 92/2013</p>
	<p>13. Народна банка Србије води евиденције посредника и физичких лица која имају дозволу<span lang="sr">
	</span><span class="v2-clan-left-1">(агената продаје)</span> и изводе из те евиденције објављује на својој Интернет страници.</p>
	<p>Евиденција о посредницима садржи следеће податке: пословно име, матични број, датум закључења/раскида уговора о посредовању, име и презиме запослених који обављају послове посредовања, као и назив друштва за које посредник обавља послове посредовања.</p>
	<p>Евиденција о физичким лицима која имају дозволу 
	<span class="v2-clan-left-1">(агентима продаје)</span> садржи следеће податке: име и презиме, јединствени матични број, односно број путне исправе за стране држављане, адресу пребивалишта/боравишта, телефон, датум и број решења Народне банке Србије, период активности/неактивности физичког лица, као и назив друштва за које ово лице обавља послове информисања.</p>
	<p>Извод из евиденције о посредницима садржи следеће податке: редни број, пословно име посредника, матични број, датум закључења уговора о посредовању, име и презиме запослених који обављају послове посредовања и назив друштва за које посредник обавља послове посредовања.</p>
	<p>Извод из евиденције о физичким лицима која имају дозволу<span class="v2-clan-left-1"> (агентима 
	продаје)</span> садржи следеће податке: редни број, име и презиме, место пребивалишта/боравишта, датум и број решења Народне банке Србије, назив друштва за које физичко лице обавља послове информисања и активности тог лица у смислу ове одлуке.</p>
	<p>Друштво месечно електронски доставља Народној банци Србије податке потребне за вођење евиденција о посредницима и физичким лицима која имају дозволу
	<span class="v2-clan-left-1">(агентима продаје)</span> у складу са упутством којим се уређује електронско достављање података Народној банци Србије.</p>
	<p>Евиденције из ове тачке воде се у складу с прописом којим се уређује заштита личних података. 
	</p>
	<p class="hide-change">*Службени гласник РС, број 92/2013</p>
	<p>14. Ако друштво утврди да, за време трајања уговора закљученог с посредником, посредник не обезбеђује неки од услова из тачке 3. ове одлуке – дужно је да раскине тај уговор и да о томе обавести Народну банку Србије.</p>
	<p>15. Народна банка Србије одузеће дозволу кад утврди да је физичко лице дозволу добило на основу неистинитих података, да више нису испуњени услови у смислу тачке 4. ове одлуке или да је то лице при обављању послова поступало супротно прописима, начелима савесности, поштења и добрим пословним обичајима, односно да је на други начин знатно нарушило своју пословну репутацију. 
	</p>
	<p>16. Друштво је дужно да уговоре закључене с посредницима до дана ступања на снагу ове одлуке усклади са одредбама те одлуке до 1. јуна 2012. године.</p>
	<p>17. Поступци издавања дозвола који нису окончани у складу са Одлуком о врстама финансијских институција које могу бити посредници друштва за управљање добровољним пензијским фондом и условима за издавање физичким лицима дозволе за обављање послова информисања о том фонду („Службени гласник РС”, број 26/2006) – окончаће се по одредбама ове одлуке.</p>
	<p>18. Даном ступања на снагу ове одлуке престаје да важи Одлука о врстама финансијских институција које могу бити посредници друштва за управљање добровољним пензијским фондом и условима за издавање физичким лицима дозволе за обављање послова информисања о том фонду („Службени гласник РС“, број 26/2006).</p>
	<p>19. Ова одлука објављује се у „Службеном гласнику РС” и ступа на снагу 1. септембра 2011. године.</p>
	<p class="potpis">ИО НБС број 65</p>
	<p class="potpis">У Београду, 11. августа 2011. године</p>
	<p class="potpis">Председавајући<br>Извршног одбора Народне банке Србије</p>
	<p class="potpis">гувернер</p>
	<p class="potpis">Народне банке Србије,</p>
	<p class="potpis">др 
	<span class="bold">Дејан Шошкић,</span> с.р.</p>


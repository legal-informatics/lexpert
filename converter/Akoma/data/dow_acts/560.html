


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	color: #1C9500;
}
</style>


	<div class="story">
				<div class="redakcijskipreciscentekst">
					Редакцијски пречишћен текст</div>
				<p class="p">&nbsp;</p>
				<p class="p">&nbsp;</p>
				<p class="odluka-zakon">ЗАКОН</p>
				<p class="naslov">о стицању права својине на земљишту, објектима и водовима Привредног друштва за производњу и прераду челика Железара Смедерево д.о.о. Смедерево</p>
				<p class="auto-style1">"Службени гласник РС", бр. 15 од 25. 
				фебруара 2016, 85 од 14. октобра 2016 - Аутентично тумачење</p>
				<p class="p">&nbsp;</p>
				<p class="clan">Члан 1.</p>
				<p>Овим законом уређују се услови и начин под којима Привредно друштво за производњу и прераду челика Железара Смедерево д.о.о. Смедерево (у даљем тексту: Железара) стиче право својине на објектима дефинисаним у смислу закона којим се уређује планирaње и изградња и земљишту на коме су ти објекти изграђени, као и на неизграђеном земљишту.</p>
				<p>Овим законом уређују се услови и начин под којима Железара стиче право својине на водовима.</p>
				<p>Овим законом уређује се и начин и услови употребе троске настале у процесу производње у Железари. </p>
				<p class="clan">Члан 2.</p>
				<p>Успоставља се право својине у корист Железаре на катастарским парцелама у својини Републике Србије, на којима је Железара уписана као ималац права коришћења или као корисник, на дан ступања на снагу овог закона, у целости, односно са уписаним уделом. </p>
				<p>Даном ступања на снагу овог закона јавним предузећима чији је оснивач Република Србија престају уписана права на катастарским парцелама на којима се налазе искључиво објекти Железаре. </p>
				<p>На катастарским парцелама из става 2. овог члана Железара стиче право својине у целости, даном ступања на снагу овог закона.</p>
				<p>Поступак у вези са утврђивањем постојања обавезе плаћања накнаде за претварање права коришћења у право својине, висине накнаде у случају да таква обавеза постоји, умањење тржишне вредности накнаде, коначан износ накнаде, рокови измирења, корисници накнаде, орган и поступак у коме исти одлучује, спроводиће се уз сходну примену одредаба закона којим се уређује претварање права коришћења у право својине на грађевинском земљишту уз накнаду и закона којим се уређује поступак изградње објеката. </p>
				<p>Железара је у обавези да поднесе захтев за утврђивање постојања обавезе плаћања накнаде из става 4. овог члана, надлежном органу јединице локалне самоуправе, у року од 15 дана од дана ступања на снагу овог закона. </p>
				<p>Поступак из става 5. овог члана не задржава упис права из ст. 1. и 3. овог члана.</p>
				<p>Орган надлежан за послове државног премера и катастра дужан је да у року од седам дана од дана ступања на снагу овог закона донесе решење о упису права из ст. 1. и 3. овог члана.</p>
				<p>Решење из става 7. овог члана доставља се имаоцу права и државном правобраниоцу.</p>
				<p>Против решења из става 7. овог члана може се изјавити жалба у року од осам дана од дана пријема решења.</p>
				<p>Другостепени орган је дужан да по жалби изјављеној против решења из става 9. овог члана одлучи у року од 15 дана од дана пријема жалбе.</p>
				<p class="clan">Члан 3.</p>
				<p>Обавезује се надлежна јединица локалне самоуправе да у року од три дана од дана ступања на снагу овог закона, достави органу надлежном за послове државног премера и катастра акт који садржи попис катастарских парцела, на којима је уписана Железара, којима је планским документима промењена намена из пољопривредног и шумског земљишта у грађевинско земљиште.</p>
				<p class="clan">Члан 4.</p>
				<p>Упис промене врсте земљишта из члана 3. овог закона врши се на основу решења, које има декларативан карактер.</p>
				<p>Орган надлежан за послове државног премера и катастра доноси решење из става 1. овог члана у року од седам дана од дана пријема акта из члана 3. овог закона.</p>
				<p>Решење из става 1. овог члана уручује се имаоцу права и државном правобраниоцу.</p>
				<p>Против решења из става 1. овог члана може се изјавити жалба у року од осам дана од дана пријема решења.</p>
				<p>Другостепени орган је дужан да по жалби изјављеној против решења из става 2. овог члана одлучи у року из члана 2. став 10. овог закона.</p>
				<p class="clan">Члан 5.</p>
				<p>Првостепени и другостепени поступци који се односе на промену уписа у катастру непокретности на непокретностима из члана 1. овог закона, а по којима није донета коначна одлука до дана ступања на снагу овог закона, обустављају се закључком, а стање уписа у катастру непокретности враћа се на стање пре подношења захтева.</p>
				<p>Против закључка из става 1. овог члана којим се обуставља првостепени поступак може се изјавити жалба у року од осам дана од дана пријема закључка.</p>
				<p>Другостепени орган је дужан да по жалби из става 2. овог члана одлучи у року из члана 2. став 10. овог закона.</p>
				<p>Против закључка из става 1. овог члана којим се обуставља другостепени поступак, није допуштена посебна жалба, али се може покренути управни спор.</p>
				<p>Орган надлежан за послове државног премера и катастра дужан је да истовремено са доношењем закључка из става 1. овог члана изврши брисање забележби поднетих захтева, односно забележби да постоји решење које није коначно. </p>
				<p class="clan">Члан 6.</p>
				<p>На земљишту изнад подземних водова, чији је инвеститор Железара, Железара има право пролаза и/или приступа, уз обавезу сопственика, односно држаоца тог земљишта да не омета употребу и одржавање тог објекта, односно вода.<strong class="hide-change">*</strong></p>
				<p>Железара је дужна да власницима или држаоцима суседног или околног земљишта надокнади штету која буде причињена пролазом и/или приступом, чију висину утврђују споразумом.</p>
				<p>У случају да власник непокретности и Железара не постигну споразум у смислу става 2. овог члана, одлуку о томе доноси надлежни суд.</p>
				<p><span class="hide-change">*Службени гласник РС, број 85/2016</span> 
				(<a class="auto-style2" href="http://www.pravno-informacioni-sistem.rs/SlGlasnikPortal/prilozi/Autenticno_tumacenje.html&amp;doctype=reg&amp;abc=cba&amp;eli=true&amp;eliActId=416755&amp;regactid=416755" target="_blank">види 
				Аутентично тумачење</a>)</p>
				<p class="clan">Члан 7.</p>
				<p>Право својине, у складу са овим законом, стиче се на објектима који су изграђени без грађевинске дозволе, објектима који су изграђени на основу издате грађевинске дозволе од које је одступљено током изградње, објекте за које је издата грађевинска дозвола, али није издата употребна дозвола, на водовима, изграђеним без грађевинске дозволе, као и на водовима изграђеним на основу грађевинске дозволе од које је одступљено у току изградње.</p>
				<p>Упис права својине из става 1. овог члана врши се на основу налаза и закључка којим се потврђује подобност објекта, односно вода, за употребу, а који представљају исправу подобну за упис у смислу одредаба закона којим се уређује државни премер и катастар.</p>
				<p>Налаз и закључак којим се потврђује подобност објекта, односно вода, за употребy представља подобну исправу у поступку обезбеђења документације која се прилаже уз захтев за добијање ИППЦ дозволе у складу са законом којим се уређује интегрисано спречавање и контрола загађивања животне средине, као и у било ком другом поступку у коме се издаје одобрење или дозвола, а у вези са употребом објекта. </p>
				<p class="clan">Члан 8.</p>
				<p>Налаз о подобности објекта, односно водова за употребу сачињава комисија коју, за сваку врсту објекта, односно за све водове, образује Железара, састављена од лица са лиценцама одговарајуће струке, када утврди да изграђени објекти, односно водови, испуњавају услове прописане овим законом.</p>
				<p>Комисија има председника и потребан број чланова, зависно од врсте објекта.</p>
				<p>Налаз садржи извештај чланова комисије – лица са лиценцама одговарајуће струке и закључак којим се утврђује подобност једног или више објеката исте врсте, односно водова за употребу.</p>
				<p>Закључак из става 3. овог члана садржи податке из члана 86. став 2. тач. 2) и 3) Закона о државном премеру и катастру („Службени гласник РС”, бр. 72/09, 18/10, 65/13, 15/15 – УС и 96/15), односно назив општине, катастарске општине, број катастарске парцеле, површину, редни број објекта, површину објекта, назив, седиште и матични број лица у чију корист се врши упис.</p>
				<p>Налаз из става 3. овог члана, којим се потврђује подобност објекта, односно водова за употребу, потписују сви чланови комисије, а закључак из става 3. овог члана, потписује председник комисије.</p>
				<p class="clan">Члан 9.</p>
				<p>Садржина налаза из члана 7. овог закона зависи од врсте објекта.</p>
				<p>За инжењерске објекте налаз нарочито садржи:</p>
				<p>1) елаборат геодетских радова или копију плана;</p>
				<p>2) извештаје лица са лиценцама одговарајуће струке;</p>
				<p>3) закључак.</p>
				<p>За водове налаз нарочито садржи:</p>
				<p>1) елаборат геодетских радова;</p>
				<p>2) извештаје лица са лиценцама одговарајуће струке; </p>
				<p>3) закључак.</p>
				<p>Извештај о подобности објекaта, односно водова за употребу садржи општу документацију, текстуалну, нумеричку и графичку документацију.</p>
				<p>Општа документација садржи:</p>
				<p>1) насловну страну са следећим подацима:</p>
				<p>(1) назив објекта са локацијом, бројем катастарске парцеле и катастарском општином, односно за водове назив водова са локацијом, дужином, бројевима катастарских парцела и катастарском општином;</p>
				<p>(2) назив власника објекта, односно водова;</p>
				<p>(3) врсту документа (извештај о подобности објекта за употребу);</p>
				<p>(4) име, презиме и број лиценце чланова комисије;</p>
				<p>(5) место и датум израде извештаја;</p>
				<p>2) садржај извештаја.</p>
				<p>Текстуална документација садржи:</p>
				<p>(1) опис објекта односно водова;</p>
				<p>(2) опис инсталација (хидротехничке, електроенергетске, телекомуникационе и сигналне, машинске, са начином прикључења на спољну мрежу, као и опис технологија);</p>
				<p>(3) начин коришћења;</p>
				<p>(4) време изградње;</p>
				<p>(5) податке о материјалима од којих је изграђен објекат, односно водови са констатацијом да се ради о материјалу који обезбеђује трајност и сигурност објекта односно водова;</p>
				<p>(6) податке о степену завршености и употребљивости објекта, односно водова са констатацијом о визуелној детекцији стабилности објекта односно водова;</p>
				<p>(7) предрачунску вредност објекта, односно водова.</p>
				<p>Нумеричка документација за објекат садржи:</p>
				<p>1) табеларни приказ површина објекта;</p>
				<p>2) БРГП и корисну површину;</p>
				<p>3) спратност и висину објекта. </p>
				<p>Нумеричка документација за водове садржи основне карактеристичне податке водова.</p>
				<p>Графичка документација садржи:</p>
				<p>1) графички приказ основе објекта односно трасе водова, у одговарајућој размери;</p>
				<p>2) најмање четири фотографије у боји или црно беле које приказују све видне фасаде објекта.</p>
				<p>Саставни део извештаја је и изјава лица са лиценцама одговарајуће струке да објекат испуњава основне захтеве за објекат у погледу носивости и стабилности, заштите од пожара и безбедности и приступачности приликом употребе, према прописима који су важили у време изградње тог објекта.</p>
				<p>Саставни део извештаја је и изјава власника објекта да прихвата евентуални ризик коришћења објекта, с обзиром на минималну техничку документацију која је прописана овим законом.</p>
				<p class="clan">Члан 10.</p>
				<p>За објекте, односно водове, који су изграђени без грађевинске дозволе и објекте, односно водове, који су изграђени на основу издате грађевинске дозволе од које је одступљено током изградње, а за које је сачињен налаз о подобности за употребу, плаћа се такса, на основу овог закона, у висини износа који би био обрачунат за овакву врсту и величину објеката на основу закона којим се уређује озакоњење објеката. </p>
				<p>За објекте, односно водове, за које је издата грађевинска дозвола, али није издата употребна дозвола, а за које је сачињен налаз о подобности за употребу, плаћа се такса на основу овог закона, у износу од 0,2% од предрачунске вредности објекта, која се уплаћује у корист органа који би на основу закона којим се уређује изградња објеката био надлежан за издавање употребне дозволе. </p>
				<p>Такса из става 1. овог члана уплаћује се у износу од 70% у корист јединице локалне самоуправе на чијој територији се налази објекат из става 1. овог члана и у износу од 30% у корист буџета Републике Србије.</p>
				<p>Новчана средства добијена од таксе из става 1. овог члана, јединица локалне самоуправе користи за уређивање (припремање и опремање) грађевинског земљишта, прибављање грађевинског земљишта у јавну својину и изградњу и одржавање објеката јавне намене и комуналне инфраструктуре. </p>
				<p>Доказ о уплати таксе прописане овим чланом није услов за упис права својине на објекту, односно воду, на основу налаза и закључка из члана 7. став 2. овог закона.</p>
				<p class="clan">Члан 11.</p>
				<p>Све врсте троске настале као производ у процесу производње гвожђа и челика Железаре, могу да се користе као грађевински материјали ако испуњавају захтеве српских стандарда за намену за коју ће се користити:</p>
				<table class="tabela-sa-borderom">
					<tbody>
						<tr>
							<td>
								<p>Ознака стандарда</p>
							</td>
							<td>
								<p>Наслов</p>
							</td>
						</tr>
						<tr>
							<td>
								<p>SRPS.U.E1.010</p>
							</td>
							<td>
								<p>Пројектовање и грађење путева; земљани радови на изградњи путева; технички услови за извођење</p>
							</td>
						</tr>
						<tr>
							<td>
								<p>SRPS EN 197–1:2013</p>
							</td>
							<td>
								<p>Цемент – Део 1: Састав, спецификације и критеријуми усаглашености за обичне цементе </p>
							</td>
						</tr>
						<tr>
							<td>
								<p>SRPS EN 206–1:2011</p>
							</td>
							<td>
								<p>Бетон – Део 1: Спецификација, перформансе, производња и усаглашеност</p>
							</td>
						</tr>
						<tr>
							<td>
								<p>SRPS EN 1744–1:2014</p>
							</td>
							<td>
								<p>Испитивање хемијских својстава агрегата – Део 1: Хемијска анализа</p>
							</td>
						</tr>
						<tr>
							<td>
								<p>SRPS EN 1744-3:2007</p>
							</td>
							<td>
								<p>Испитивања хемијских својстава агрегата – Део 3: Припрема елуата лужењем агрегата</p>
							</td>
						</tr>
						<tr>
							<td>
								<p>SRPS EN 12945:2014</p>
							</td>
							<td>
								<p>Материје за калцификацију – Одређивање вредности неутрализације – Титриметријске методе</p>
							</td>
						</tr>
						<tr>
							<td>
								<p>SRPS EN 12620:2010</p>
							</td>
							<td>
								<p>Агрегати за бетон</p>
							</td>
						</tr>
						<tr>
							<td>
								<p>SRPS EN 13139:2007</p>
							</td>
							<td>
								<p>Агрегати за малтер</p>
							</td>
						</tr>
						<tr>
							<td>
								<p>SRPS EN 13043:2007</p>
							</td>
							<td>
								<p>Агрегати за битуменске мешавине и површинску обраду коловоза, аеродрома и других саобраћајних површина</p>
							</td>
						</tr>
						<tr>
							<td>
								<p>SRPS EN 13242:2010</p>
							</td>
							<td>
								<p>Агрегати за невезане и хидраулички везане материјале за употребу у грађевинским радовима и изградњи путева</p>
							</td>
						</tr>
						<tr>
							<td>
								<p>SRPS EN 13383-1:2007</p>
							</td>
							<td>
								<p>Хидротехнички камен – Део 1: Спецификација</p>
							</td>
						</tr>
						<tr>
							<td>
								<p>SRPS EN 13383-2:2007</p>
							</td>
							<td>
								<p>Хидротехнички камен – Део 2: Методе испитивања</p>
							</td>
						</tr>
						<tr>
							<td>
								<p>SRPS EN 13285:2012</p>
							</td>
							<td>
								<p>Невезане мешавине – Спецификације</p>
							</td>
						</tr>
						<tr>
							<td>
								<p>SRPS EN 14227-2:2014</p>
							</td>
							<td>
								<p>Мешавине везане хидрауличким везивом – Спецификације – Део 2: Минералне мешавине везане згуром</p>
							</td>
						</tr>
						<tr>
							<td>
								<p>SRPS EN 14227-12:2013</p>
							</td>
							<td>
								<p>Мешавине везане хидрауличким везивом – Спецификације – Део 12: Тло третирано згуром</p>
							</td>
						</tr>
						<tr>
							<td>
								<p>SRPS EN 15167-1:2010</p>
							</td>
							<td>
								<p>Млевена гранулисана згура из високих пећи за употребу у бетону, малтеру и ињекционој маси – Део 1: Дефиниције, спецификације и критеријуми усаглашености</p>
							</td>
						</tr>
						<tr>
							<td>
								<p>SRPS EN 13282-1:2013</p>
							</td>
							<td>
								<p>Хидраулична везива за путеве – Део 1: Хидраулична везива са брзим очвршћавањем за путеве – Састав, спецификације и критеријуми усаглашености</p>
							</td>
						</tr>
						<tr>
							<td>
								<p>SRPS EN 13282-3:2013</p>
							</td>
							<td>
								<p>Хидраулична везива за путеве – Део 3: Вредновање усаглашености</p>
							</td>
						</tr>
						<tr>
							<td>
								<p>SRPS EN 13450:2007</p>
							</td>
							<td>
								<p>Агрегати за застор железничких пруга</p>
							</td>
						</tr>
						<tr>
							<td>
								<p>SRPS EN 13450:2007/AC:2011</p>
							</td>
							<td>
								<p>Агрегати за застор железничких пруга – Исправка</p>
							</td>
						</tr>
					</tbody>
				</table>
				<p>Држалац троске настале као саставни део производног процеса производње гвожђа и челика, при чему примарни циљ није био производња исте, може са њом поступати као са грађевинским материјалом, ако поседује: </p>
				<p>1) уговор закључен између држаоца и будућег корисника троске;</p>
				<p>2) извештај о испитивању тела акредитованог за оцењивање усаглашености, које испуњава услове утврђене стандардом SRPS ISO/IEC 17025, којим се потврђује да испитана троска одговара свим захтевима стандарда за намену за коју ће се користити.</p>
				<p>На све врсте троске из става 1. овог члана неће се примењивати закон којим се уређује управљање отпадом.</p>
				<p class="clan">Члан 12.</p>
				<p>Надзор над применом овог закона врши министарство надлежно за послове привреде.</p>
				<p class="clan">Члан 13.</p>
				<p>Одредбе других закона којима се на другачији начин уређују питања која су предмет уређивања овог закона неће се примењивати.</p>
				<p>Сагласно ставу 1. овог члана, за објекте и водове за које је, у складу са овим законом, сачињен налаз и закључак о подобности за употребу, не спроводи се поступак озакоњења, нити поступак прибављања грађевинске, односно употребне дозволе, предвиђен законом којим се уређује озакоњење објеката, односно планирање и изградња.</p>
				<p class="clan">Члан 14.</p>
				<p>Овај закон ступа на снагу наредног дана од дана објављивања у „Службеном гласнику Републике Србије”.</p>
	</div>


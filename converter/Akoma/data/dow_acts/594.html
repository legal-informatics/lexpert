<meta http-equiv="content-type" content="text/html;charset=utf-8"><link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
<style type="text/css">
 p.MsoNormal
	{margin-top:0cm;
	margin-right:0cm;
	margin-bottom:0.667rem;
	margin-left:0cm;
	line-height:107%;
	font-size:0.917rem;
	font-family:"Calibri",sans-serif;
	}
.auto-style1 {
	text-align: center;
}
</style>

<p class="odluka-zakon">ЗАКОН</p>
<p class="odluka-zakon">о обављању саветодавних и стручних послова у области 
пољопривреде</p>
<p class="auto-style1">„Службени гласник РС“, број 30 од 7. маја 2010.</p>
<p class="clan">I. ОСНОВНЕ ОДРЕДБЕ</p>
<p class="clan">Члан 1.</p>
<p>Овим законом уређују се услови и начин обављања 
саветодавних и стручних послова у области пољопривреде, Регистар пољопривредних 
саветодаваца, обука и усавршавање пољопривредних саветодаваца и пољопривредних 
произвођача, планирање развоја саветодавних послова у пољопривреди, као и друга 
питања од значаја за саветодавне послове у пољопривреди.</p>
<p class="clan">Члан 2.</p>
<p>Поједини изрази употребљени у овом закону имају следеће 
значење:</p>
<p>1)<em> саветодавни послови у пољопривреди</em> јесу послови којима 
се пољопривредним произвођачима пружају савети и информације од значаја за живот 
и рад на селу, а које врше пољопривредни саветодавци;</p>
<p>2) <em>стручни послови у пољопривреди</em> јесу послови који се 
односе на извештајно-прогнозне послове, утврђивање квалитета и анализу плодности 
земљишта, стручне прегледе у производњи семена и садног материјала, 
лабораторијске анализе и тестирање биља, биљних производа и прописаних објеката 
ради утврђивања присуства штетних организама, мере селекције у сточарству и 
друге послове из свих области пољопривреде;</p>
<p>3) <em>пољопривредни саветодавац</em> је физичко лице које обавља 
саветодавне послове у пољопривреди, које има лиценцу за обављање тих послова и 
које је уписано у Регистар пољопривредних саветодаваца;</p>
<p>4) <em>Регистар пољопривредних саветодаваца </em>јесте база података 
у коју се уписују пољопривредни саветодавци, као и други подаци у складу са овим 
законом;</p>
<p>5) лиценца је акт којим се утврђује да одређено физичко 
лице испуњава услове прописане овим законом за вршење саветодавних послова у 
пољопривреди;</p>
<p>6)<em> примењена истраживања у пољопривреди</em> јесу истраживања 
која се изводе на основу утврђених потреба пољопривредних произвођача, 
прерађивача и других група и појединаца руралне средине, а имају за циљ стицање 
нових знања у процесу пољопривредне производње, промету и пласману 
пољопривредних производа, као и стварање предуслова за побољшање стандарда 
живота на селу.</p>
<p class="clan">II. САВЕТОДАВНИ И СТРУЧНИ ПОСЛОВИ У ПОЉОПРИВРЕДИ</p>
<p class="bold">1. Саветодавни послови у пољопривреди</p>
<p class="clan">Члан 3.</p>
<p>Саветодавни послови у пољопривреди обављају се ради 
подизања општег нивоа знања пољопривредних произвођача и њихове информисаности, 
повећања конкурентности и модернизације пољопривредне производње, повећања 
профитабилности производње и квалитета производа, увођења производње здравствено 
безбедне хране, подстицања интересног удруживања пољопривредних произвођача, 
очувања природних ресурса, заштите животне средине и побољшања услова живота и 
културе живљења на селу, а самим тим и руралног развоја.</p>
<p class="clan">Члан 4.</p>
<p>Саветодавни послови у пољопривреди јесу:</p>
<p>1) пружање стручне помоћи у примени научних достигнућа и 
нових технологија;</p>
<p>2) пружање стручних савета и услуга, пренос практичних 
знања и вештина ради технолошко-техничког унапређења производње;</p>
<p>3) упознавање пољопривредних произвођача са добром 
пољопривредном праксом;</p>
<p>4) извођење демонстрационих огледа у различитим областима 
пољопривреде;</p>
<p>5) оспособљавање пољопривредних произвођача за управљање 
пољопривредним газдинствима и вођење књиговодствене евиденције газдинства;</p>
<p>6) помоћ у афирмацији руралног развоја;</p>
<p>7) пружање савета о заштити биља на основу података 
прогнозно-извештајне службе;</p>
<p>8) подстицање интересног удруживања и предузетништва у 
пољопривреди;</p>
<p>9) пружање савета и давање предлога за проширење 
привредних активности као допунских делатности на газдинству;</p>
<p>10) давање препорука у области сточарства;</p>
<p>11) давање савета и препорука о рационалном коришћењу 
земљишта;</p>
<p>12) пружање саветодавне помоћи у другим областима за које 
пољопривредни произвођачи искажу интерес.</p>
<p>Министар надлежан за послове пољопривреде (у даљем тексту: 
министар) прописује начин обављања саветодавних послова у пољопривреди.</p>
<p>Руководилац надлежног органа аутономне покрајине прописује 
начин обављања саветодавних послова у пољопривреди на територији аутономне 
покрајине.</p>
<p>Послове из става 3. овог члана аутономна покрајина обавља 
као поверене.</p>
<p class="clan">Члан 5.</p>
<p>Саветодавне послове у пољопривреди могу да обављају 
привредна друштва чији је оснивач Република Србија, која су регистрована у 
Регистру привредних субјеката за обављање осталих услуга у пољопривреди, 
техничка испитивања и анализе или консалтинг и менаџмент послове и која имају 
запосленог пољопривредног саветодавца.</p>
<p>Саветодавне послове у пољопривреди могу да обављају и 
друга правна лица и предузетници ако су у Регистру привредних субјеката 
регистровани за обављање осталих услуга у пољопривреди, техничка испитивања и 
анализе или консалтинг и менаџмент послове и ако имају запосленог пољопривредног 
саветодавца.</p>
<p class="clan">Члан 6.</p>
<p>Правно лице и предузетник који обављају саветодавне 
послове у пољопривреди не могу да:</p>
<p>1) обављају производњу инпута и механизације за 
пољопривреду;</p>
<p>2) рекламирају и промовишу произвођаче инпута и 
механизације и њихове производе, осим када су производи ових произвођача 
изложени на сајму или изложби или се користе у демонстрационом огледу које 
огранизује то правно лице и предузетник, уз обавезно присуство најмање још два 
произвођача.</p>
<p class="bold">2. Стручни послови у пољопривреди</p>
<p class="clan">Члан 7.</p>
<p>Правна лица и предузетници који обављају саветодавне 
послове у пољопривреди могу да обављају и стручне послове у пољопривреди у 
складу са овим законом и другим прописима.</p>
<p>Стручни послови у пољопривреди су послови који су као 
такви одређени законом и другим прописима у области ратарства, здравља биља, 
сточарства и другим областима пољопривреде.</p>
<p>Обављање стручних послова у пољопривреди од интереса за 
Републику Србију врши се у складу са годишњим програмима које доноси Влада.</p>
<p>Средства за обављање стручних послова у пољопривреди из 
става 3. овог члана обезбеђују се законом којим се уређује годишњи буџет 
Републике Србије.</p>
<p>Обављање стручних послова у пољопривреди од интереса за 
аутономну покрајину, на територији аутономне покрајине врши се у складу са 
програмима које доноси аутономна покрајина.</p>
<p>Средства за обављање стручних послова у пољопривреди из 
става 5. овог члана обезбеђују се у буџету аутономне покрајине.</p>
<p>Обављање стручних послова у пољопривреди од интереса за 
јединицу локалне самоуправе, врши се у складу са програмима које за територију 
јединице локалне самоуправе доноси јединица локалне самоуправе.</p>
<p>Средства за обављање стручних послова у пољопривреди из 
става 7. овог члана обезбеђују се у буџету јединице локалне самоуправе.</p>
<p class="clan">III. ПОЉОПРИВРЕДНИ САВЕТОДАВАЦ</p>
<p class="clan">Члан 8.</p>
<p>Пољопривредни саветодавац може да врши саветодавне послове 
у пољопривреди ако:</p>
<p>1) има лиценцу за обављање саветодавних послова у 
пољопривреди;</p>
<p>2) је уписан у Регистар пољопривредних саветодаваца (у 
даљем тексту: Регистар);</p>
<p>3) је запослен у привредном друштву односно правном лицу 
или код предузетника из члана 5. овог закона.</p>
<p class="clan">Члан 9.</p>
<p>Лиценца може да се изда физичком лицу које има стечено 
високо образовање на студијама другог степена (дипломске академске студије – 
мастер, специјалистичке академске студије, специјалистичке струковне студије), 
односно на основним студијама у трајању од најмање четири године, најмање једну 
годину искуства на пословима из области пољопривреде и које има сертификат о 
завршеној едукацији/тренингу из области саветодавних послова у пољопривреди.</p>
<p>Министарпрописује ближе услове из става 1. овог члана.</p>
<p class="clan">Члан 10.</p>
<p>Лиценцу издаје министар на захтев физичког лица.</p>
<p>Лиценцу издаје руководилац надлежног органа аутономне 
покрајине на захтев физичког лица које има пребивалиште на територији аутономне 
покрајине.</p>
<p>Лиценца се издаје решењем на период од пет година.</p>
<p>Решење министра којим се одлучује по захтеву за издавање 
лиценце физичком лицу је коначно и против њега се може покренути управни спор.</p>
<p>Против решења руководиоца надлежног органа аутономне 
покрајине којим одлучује по захтеву за издавање лиценце физичком лицу из става 
2. овог члана може се изјавити жалба министру.</p>
<p>Послове из става 2. овог члана аутономна покрајина обавља 
као поверене.</p>
<p class="clan">Члан 11.</p>
<p>Лиценца може да се обнови ако је ималац лиценце после 
уписа у Регистар стекао нови сертификат о завршеној едукацији/тренингу.</p>
<p>Ималац лиценце подноси захтев за обнављање лиценце 
најкасније 60 дана пре истека периода на који је лиценца издата.</p>
<p>Обнављање лиценце врши се на начин и под условима 
прописаним за њено издавање.</p>
<p>Ако орган надлежан за издавање лиценце не одлучи по 
поднетом захтеву у року од 30 дана од дана подношења захтева за обнављање 
лиценце, а најкасније до дана истека периода за који је лиценца издата, 
пољопривредни саветодавац може да настави да врши саветодавне послове у 
пољопривреди на основу постојеће лиценце.</p>
<p>Послове обнављања лиценце аутономна покрајина обавља као 
поверене.</p>
<p class="clan">Члан 12.</p>
<p>Лиценца може бити привремено или трајно одузета.</p>
<p>Лице коме је лиценца одузета привремено или трајно не може 
да врши саветодавне послове у пољопривреди.</p>
<p>Лиценца се одузима привремено на шест месеци ако корисници 
услуга доставе најмање три притужбе/пријаве на рад пољопривредног саветодавца у 
једној календарској години, а орган надлежан за издавање лиценце утврди да су 
оне оправдане.</p>
<p>Лиценца се одузима трајно пољопривредном саветодавцу:</p>
<p>1) који несавесним или нестручним радом проузрокује штету 
пољопривредном произвођачу, а орган надлежан за издавање лиценце утврди ту 
штету;</p>
<p>2) коме је правноснажном одлуком изречена прекршајна казна 
због тога што је при вршењу саветодавних послова у пољопривреди рекламирао и 
промовисао произвођаче инпута и механизације и њихове производе.</p>
<p>Решење о одузимању лиценце доноси министар.</p>
<p>Решење о одузимању лиценце доноси руководилац надлежног 
органа аутономне покрајине на територији аутономне покрајине.</p>
<p>Решење из става 5. овог члана је коначно и против њега се 
може покренути управни спор.</p>
<p>Против решења из става 6. овог члана може се изјавити 
жалба министру.</p>
<p>Послове одузимања лиценце аутономна покрајина обавља као 
поверене.</p>
<p class="clan">Члан 13.</p>
<p>Лиценца престаје да важи:</p>
<p>1) истеком периода на који је издата, ако није поднет 
захтев за обнову лиценце;</p>
<p>2) одузимањем лиценце.</p>
<p class="clan">Члан 14.</p>
<p>На питања која овим законом нису посебно уређена а односе 
се на поступак за издавање, обнављање, одузимање и престанак важења лиценце 
примењују се одредбе закона којим се уређује општи управни поступак.</p>
<p class="clan">Члан 15.</p>
<p>Пољопривредни саветодавац у вршењу саветодавних послова у 
пољопривреди носи идентификациону картицу.</p>
<p>Издавање идентификационе картице из става 1. овог члана 
као и њено поништавање врши министар.</p>
<p>Издавање идентификационе картице из става 1. овог члана 
као и њено поништавање врши руководилац надлежног органа аутономне покрајине на 
територији аутономне покрајине.</p>
<p>Министар прописује образац и садржину идентификационе 
картице, као и начин њеног коришћења, издавања и поништавања.</p>
<p>Руководилац надлежног органа аутономне покрајине на 
територији аутономне покрајине прописује образац и садржину идентификационе 
картице, као и начин њеног коришћења, издавања и поништавања.</p>
<p>Послове из ст. 3. и 5. аутономна покрајина обавља као 
поверене.</p>
<p class="clan">Члан 16.</p>
<p>Пољопривредни саветодавац запослен код правног лица и 
предузетника из члана 5. овог закона не може да:</p>
<p>1) врши стручне послове у пољопривреди код тог правног 
лица односно предузетника;</p>
<p>2) рекламира и промовише произвођаче инпута и механизације 
и њихове производе, осим када су производи ових произвођача изложени на сајму 
или изложби или се користе у демонстрационом огледу које огранизује то правно 
лице и предузетник, уз обавезно присуство најмање још два произвођача.</p>
<p class="clan">IV. РЕГИСТАРПОЉОПРИВРЕДНИХ САВЕТОДАВАЦА</p>
<p class="clan">Члан 17.</p>
<p>Ималац лиценце уписује се у Регистар који води 
министарство надлежно за послове пољопривреде (у даљем тексту: Министарство).</p>
<p>Упис у Регистар врши се на писмени захтев имаоца лиценце.</p>
<p>Уз захтев из става 2. овог члана подноси се фотокопија 
лиценце и радне књижице, односно потврда да се незапослено лице налази у 
евиденцији Националне службе за запошљавање.</p>
<p>Министар доноси решење о дозволи уписа у Регистар које је 
коначно у управном поступку.</p>
<p>Пољопривредни саветодавац дужан је да сваку промену 
података који се уписују у Регистар пријави Министарству у року од 30 дана од 
дана настале промене.</p>
<p class="clan">Члан 18.</p>
<p>Регистар нарочито садржи:</p>
<p>1) име лица које поседује лиценцу, његову адресу 
пребивалишта, број телефона и електронску адресу;</p>
<p>2) број лиценце;</p>
<p>3) податке о завршеном образовању имаоца лиценце (дипломе 
и сертификати);</p>
<p>4) податке о послодавцу код кога је ималац лиценце 
запослен односно податак да лице није запослено;</p>
<p>5) податке о оправданим притужбама на рад пољопривредног 
саветодаваца;</p>
<p>6) решење о привременом и трајном одузимању лиценце.</p>
<p>Подаци из Регистра су јавни.</p>
<p>Министар ближе прописује садржину и начин вођења Регистра.</p>
<p class="clan">Члан 19.</p>
<p>Пољопривредни саветодавац се брише из Регистра:</p>
<p>1) на лични захтев;</p>
<p>2) ако престане да испуњава услове у складу са овим 
законом;</p>
<p>3) престанком важења лиценце.</p>
<p>Министар доноси решење о брисању пољопривредног 
саветодавца из Регистра.</p>
<p>Решење из става 2. овог члана је коначно у управном 
поступку.</p>
<p class="clan">V. СТРУЧНИ САВЕТ ЗА САВЕТОДАВНЕ ПОСЛОВЕ И ПРИМЕЊЕНА 
ИСТРАЖИВАЊА У ПОЉОПРИВРЕДИ</p>
<p class="clan">Члан 20.</p>
<p>Ради разматрања стручних питања и давања стручних мишљења 
која се односе на саветодавне послове и примењена истраживања у пољопривреди 
министар, у складу са прописима којима се уређује државна управа, решењем оснива 
посебну радну групу - Стручни савет за саветодавне послове и примењена 
истраживања у пољопривреди (у даљем тексту: Стручни савет).</p>
<p class="clan">Члан 21.</p>
<p>Стручни савет:</p>
<p>1) предлаже смернице за израду Средњорочног програма 
развоја саветодавних послова у пољопривреди (у даљем тексту: Средњорочни 
програм) и даје оцену његовог спровођења;</p>
<p>2) предлаже политику развоја и начин финансирања 
саветодавних послова и примењених истраживања у пољопривреди;</p>
<p>3) даје мишљење о врсти и начину едукације пољопривредних 
саветодаваца и пољопривредних произвођача и предлоге за њихово побољшање;</p>
<p>4) даје мишљење на годишњи план усавршавања пољопривредних 
саветодаваца и пољопривредних произвођача (у даљем тексту: План);</p>
<p>5) даје мишљење о прописима и међународним споразумима 
који се односе на саветодавне послове и примењена истраживања у пољопривреди;</p>
<p>6) обавља друге послове у вези са саветодавним пословима и 
примењеним истраживањима у пољопривреди.</p>
<p class="clan">VI. ОБУКА И УСАВРШАВАЊЕ ПОЉОПРИВРЕДНИХ САВЕТОДАВАЦА И 
ПОЉОПРИВРЕДНИХ ПРОИЗВОЂАЧА</p>
<p class="clan">Члан 22.</p>
<p>Обука и усавршавање пољопривредних саветодаваца и 
пољопривредних произвођача обухвата:</p>
<p>1) организовање едукације – тренинга пољопривредних 
саветодаваца у сарадњи са домаћим и страним образовним и истраживачким 
институцијама и стручњацима;</p>
<p>2) организовање едукације удружења произвођача, локалне 
самоуправе и центара за рурални развој;</p>
<p>3) организовање и учествовање у спровођењу примењених 
истраживања у пољопривреди;</p>
<p>4) развијање саветодавних модула (методе рада саветодавних 
послова у пољопривреди);</p>
<p>5) израду, обраду и издавање саветодавних материјала 
(приручници, брошуре итд.) за пољопривредне саветодавце и остале заинтересоване 
кориснике;</p>
<p>6) израду анализа за ефикасно економско пословање 
пољопривредног газдинстава у циљу повећања профитабилности и конкурентности на 
тржишту;</p>
<p>7) издавање сертификата о завршеној едукацији/тренингу;</p>
<p>8) прикупљање и анализу цена пољопривредних производа у 
систему тржишних информација у пољопривреди;</p>
<p>9) пренос пољопривредним саветодавцима савремених 
достигнућа из области саветодавних послова и примењених истраживања у 
пољопривреди;</p>
<p>10) праћење и оцењивање ефеката рада пољопривредних 
саветодаваца.</p>
<p>Обука и усавршавање пољопривредних саветодаваца и 
пољопривредних произвођача врше се путем предавања, тренинга, радионица, 
курсева, семинара и на други начин у складу са Средњорочним програмом и Годишњим 
програмом развоја саветодавних послова у пољопривреди (у даљем тексту: Годишњи 
програм).</p>
<p class="clan">Члан 23.</p>
<p>Послове из члана 22. став 1. овог закона може да обавља 
овлашћена организација која је регистрована у Регистру привредних субјеката за 
истраживање и експериментални развој у биотехничким наукама и у Регистру 
научноистраживачких организација, која има стручњаке из свих области 
пољопривреде са искуством у вршењу саветодавних послова у пољопривреди, најмање 
пет година искуства у обављању послова едукације у области пољопривреде, као и 
одговарајуће просторије (објекат), рачунарску и софтверску опрему.</p>
<p>Овлашћену организацију из става 1. овог члана решењем 
одређује министар за период од најмање пет година.</p>
<p>Овлашћену организацију из става 1. овог члана решењем 
одређује руководилац надлежног органа аутономне покрајине на територији 
аутономне покрајине, за период од најмање пет година.</p>
<p>Решење министра из става 2. овог члана је коначно и против 
њега се може покренути управни спор.</p>
<p>Против решења руководиоца надлежног органа аутономне 
покрајине из става 3. овог члана може се изјавити жалба министру.</p>
<p>Послове одређивања овлашћене организације из става 3. овог 
члана аутономна покрајина обавља као поверене.</p>
<p class="clan">Члан 24.</p>
<p>Овлашћена организација из члана 23. ст. 2. и 3. овог 
закона доноси План којим се нарочито утврђују начин обављања едукације – 
тренинга, субјекти који врше едукацију и субјекти којима је едукација намењена, 
рокови, место одржавања и средства за спровођење сваке појединачне едукације.</p>
<p>План који доноси овлашћена организација из члана 23. став 
2. овог закона доноси се уз сагласност министра.</p>
<p>План који доноси овлашћена организација из члана 23. став 
3. овог закона доноси се уз сагласност руководиоца надлежног органа аутономне 
покрајине.</p>
<p class="clan">VII. ПЛАНИРАЊЕ РАЗВОЈА САВЕТОДАВНИХ ПОСЛОВА У ПОЉОПРИВРЕДИ</p>
<p class="clan">Члан 25.</p>
<p>Ради унапређења саветодавних послова у пољопривреди 
односно остваривања циљева из члана 3. овог закона доносе се плански документи.</p>
<p>Плански документи из става 1. овог члана су Средњорочни 
програм и Годишњи програм.</p>
<p class="clan">Члан 26.</p>
<p>Средњорочним програмому складу са стратегијом којом се 
уређује област пољопривреде, утврђују се средњорочни циљеви развоја саветодавних 
послова у пољопривреди, начин и рокови за остваривање наведених циљева, 
очекивани резултати и начин финансирања саветодавних послова у пољопривреди.</p>
<p>Влада доноси Средњорочни програм за период од пет година.</p>
<p>Надлежни орган аутономне покрајине доноси за територију 
аутономне покрајине Средњорочни програм за период од пет година.</p>
<p class="clan">Члан 27.</p>
<p>Годишњим програмом утврђују се конкретне активности које 
се односе на обављање саветодавних послова у пољопривреди и подручја на којима 
се обављају ти послови, обим, рокови и начин спровођења активности, извори, 
распоред и начин коришћења средстава, као и начин контроле спровођења овог 
програма.</p>
<p>Спровођење Годишњег програма обављају привредна друштва из 
члана 5. став 1. овог закона.</p>
<p>Ако за одређено подручје нису основана привредна друштва 
из става 2. овог члана саветодавне послове у пољопривреди из Годишњег програма 
обављаће правна лица и предузетници која испуњавају услове прописане овим 
законом по спроведеном конкурсу.</p>
<p>Влада доноси Годишњи програм на основу Средњорочног 
програма.</p>
<p>Надлежни орган аутономне покрајине на основу Средњорочног 
програма из члана 26. став 3. овог закона доноси Годишњи програм за територију 
аутономне покрајине.</p>
<p>Јединица локалне самоуправе може, када постоји потреба, да 
донесе програм развоја саветодавних послова у пољопривреди на свом подручју, ако 
има обезбеђена средства.</p>
<p class="clan">VIII. СРЕДСТВА ЗА ОБАВЉАЊЕ САВЕТОДАВНИХ ПОСЛОВА У 
ПОЉОПРИВРЕДИ</p>
<p class="clan">Члан 28.</p>
<p>Средства за спровођење Годишњег програма из члана 27. ст. 
4. и 5. овог закона обезбеђују се у буџету Републике Србије и буџету аутономне 
покрајине.</p>
<p>Саветодавни послови у пољопривреди за чије спровођење су 
обезбеђена средства у буџету једног нивоа власти, не могу се финансирати и из 
буџета другог нивоа власти.</p>
<p class="clan">Члан 29.</p>
<p>Трошкове управног поступка за упис у Регистар, као и 
трошкове за издавање и обнављање лиценце и израду идентификационе картице сноси 
подносилац захтева.</p>
<p>Средства за упис у Регистар, за издавање и обнављање 
лиценце, као и за израду идентификационе картице подносилац захтева уплаћује на 
одговарајући рачун за уплату јавних прихода буџета Републике Србије.</p>
<p>Висина трошкова утврђује се у складу са прописима којима 
се уређују административне таксе.</p>
<p class="clan">IX. НАДЗОР</p>
<p class="clan">Члан 30.</p>
<p>Надзор над извршавањем одредаба овог закона и прописа 
донетих на основу овог закона врши Министарство.</p>
<p>Аутономна покрајина врши инспекцијски надзор над 
извршавањем послова поверених овим законом.</p>
<p>Инспекцијски надзор врши се преко пољопривредних 
инспектора у складу са законом.</p>
<p class="clan">Члан 31.</p>
<p>У вршењу послова инспекцијског надзора, пољопривредни 
инспектор има право и дужност да:</p>
<p>1) проверава да ли правно лице и предузетник који обавља 
саветодавне послове у пољопривреди испуњава прописане услове у складу са овим 
законом;</p>
<p>2) проверава да ли правно лице и предузетник поштује 
забране у складу са овим законом;</p>
<p>3) проверава да ли пољопривредни саветодавац поштује 
забране у складу са овим законом;</p>
<p>4) проверава да ли пољопривредни саветодавац поседује 
лиценцу и да ли она важи, да ли је уписан у Регистар и да ли је запослен у 
привредном друштву односно правном лицу или код предузетника;</p>
<p>5) контролише да ли се наменски користе средства за 
спровођење годишњег програма;</p>
<p>6) предузме друге мере и радње, у складу са овим законом.</p>
<p class="clan">Члан 32.</p>
<p>У вршењу послова из члана 31. овог закона пољопривредни 
инспектор може да:</p>
<p>1) наложи решењем извршење мера и радњи у одређеним 
роковима;</p>
<p>2) привремено забрани обављање делатности правном лицу и 
предузетнику који не испуњава услове за обављање саветодавних послова у 
пољопривреди;</p>
<p>3) обавести други орган ако постоје разлози за предузимање 
мера за које је тај орган надлежан;</p>
<p>4) поднесе пријаву надлежном органу за учињено кривично 
дело или привредни преступ и поднесе захтев за покретање прекршајног поступка;</p>
<p>5) привремено забрани правном лицу и предузетнику обављање 
саветодавних послова у пољопривреди ако обавља производњу инпута и механизације 
за пољопривреду;</p>
<p>6) привремено забрани правном лицу и предузетнику обављање 
саветодавних послова у пољопривреди ако рекламира и промовише произвођаче инпута 
и механизације и њихове производе супротно члану 6. став 1. тачка 2;</p>
<p>7) привремено забрани вршење послова пољопривредном 
саветодавцу који нема лиценцу и није уписан у Регистар;</p>
<p>8) предузима друге мере и радње, у складу са овим законом.</p>
<p>На решење пољопривредног инспектора може да се изјави 
жалба министру у року од осам дана од дана достављања решења.</p>
<p>Жалба не одлаже његово извршење.</p>
<p class="clan">Члан 33.</p>
<p>Правна лица, предузетници и физичка лица над чијим радом 
се врши инспекцијски надзор дужни су да омогуће инспектору вршење надзора и 
пруже потребне податке и информације.</p>
<p>Правна лица, предузетници и физичка лица из става 1. овог 
члана дужна су да пољопривредном инспектору, као и другим овлашћеним лицима у 
складу са законом, на његов захтев у одређеном року доставе или припреме податке 
и материјале који су му потребни за вршење послова инспекцијског надзора.</p>
<p class="clan">Члан 34.</p>
<p>Ако у вршењу инспекцијског надзора пољопривредни инспектор 
утврди да пропис није примењен или је неправилно примењен дужан је да донесе 
решење којим налаже отклањање утврђених неправилности и одреди рок за њихово 
отклањање.</p>
<p class="clan">X. КАЗНЕНЕ ОДРЕДБЕ</p>
<p class="clan">Члан 35.</p>
<p>Новчаном казном од 80.000 до 800.000 динара казниће се за 
привредни преступ правно лице ако:</p>
<p>1) не испуњава услове за обављање саветодавних послова у 
пољопривреди (члан 5);</p>
<p>2) обавља производњу инпута и механизације за пољопривреду 
и ако рекламира и промовише произвођаче инпута и механизације и њихове производе 
(члан 6);</p>
<p>3) пољопривредни саветодавац не испуњава услове из члана 
8. овог закона;</p>
<p>4) запошљава на саветодавним пословима у пољопривреди лице 
коме је лиценца привремено или трајно одузета (члан 12. став 2);</p>
<p>5) пољопривредни саветодавац врши и стручне послове у 
пољопривреди (члан 16. тачка 1).</p>
<p>За привредни преступ из става 1. овог члана казниће се 
новчаном казном од 10.000 до 100.000 динара одговорно лице у правном лицу.</p>
<p class="clan">Члан 36.</p>
<p>Новчаном казном од 20.000 до 200.000 динара казниће се за 
прекршај предузетник ако учини радње из члана 35. став 1. овог закона.</p>
<p class="clan">Члан 37.</p>
<p>Новчаном казном од 5.000 до 30.000 динара казниће се за 
прекршај физичко лице ако:</p>
<p>1) врши саветодавне послове у пољопривреди иако му је 
лиценца привремено или трајно одузета (члан 12. став 2);</p>
<p>2) рекламира и промовише произвођаче инпута и механизације 
и њихове производе (члан 16. тачка 2).</p>
<p class="clan">XI. ПРЕЛАЗНЕ И ЗАВРШНЕ ОДРЕДБЕ</p>
<p class="clan">Члан 38.</p>
<p>Привредна друштва, правна лица и предузетници дужни су да 
своје пословање ускладе са одредбама овог закона у року од шест месеци од дана 
ступања на снагу овог закона.</p>
<p>Лица запослена у привредним друштвима из члана 5. став 1. 
овог закона која су обављала саветодавне послове у пољопривреди до дана ступања 
на снагу овог закона могу да наставе да обављају те послове најдуже пет година 
од дана ступања на снагу овог закона и уписују се у Регистар на период од пет 
година.</p>
<p>Лица која су до дана ступања на снагу овог закона стекла 
сертификате о завршеним тренинзима и обукама у области саветодавних послова у 
пољопривреди код факултета и института у Републици Србији, као и владиних и 
невладиних организација страних земаља и ако од дана издавања сертификата до 
дана ступања на снагу овог закона није протекло више од две године, уписују се у 
Регистар на период од пет година.</p>
<p>По истеку периода од пет година од дана уписа у Регистар, 
лица из ст. 2. и 3. овог члана бришу се из Регистра ако не прибаве лиценцу.</p>
<p class="clan">Члан 39.</p>
<p>Подзаконски акти прописани овим законом биће донети у року 
од шест месеци од дана ступања на снагу овог закона.</p>
<p>До доношења подзаконских аката из става 1. овог члана 
примењиваће се подзаконски акти донети на основу Закона о пољопривредној служби 
(„Службени гласник РС”, број 61/91), ако нису у супротности са овим законом.</p>
<p class="clan">Члан 40.</p>
<p>Даном ступања на снагу овог закона, престаје да важи Закон 
о пољопривредној служби („Службени гласник РС”, број 61/91).</p>
<p class="clan">Члан 41.</p>
<p>Овај закон ступа на снагу осмог дана од дана објављивања у 
„Службеном гласнику Републике Србије”.</p>

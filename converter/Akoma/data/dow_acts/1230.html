


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
}
</style>


	<div class="story">
			<p class="Basic-Paragraph">На основу члана 112. став 1. тачка 2. Устава Републике Србије, доносим</p>
			<p class="ukaz">УКАЗ</p>
			<p class="ukaz">о проглашењу Закона о потврђивању Меморандума између Владе Републике Србије и Владе Републике Српске о сарадњи у области ваздухопловства</p>
			<p class="Basic-Paragraph">Проглашава се Закон о потврђивању Меморандума између Владе Републике Србије и Владе Републике Српске о сарадњи у области ваздухопловства, који је донела Народна скупштина Републике Србије, на Четвртој седници Првог редовног заседања у 2018. години, 27. априла 2018. године.</p>
			<p class="potpis">ПР број 42</p>
			<p class="potpis">У Београду, 3. маја 2018. године</p>
			<p class="potpis">Председник Републике,</p>
			<p class="potpis"><span class="bold">Александар Вучић, </span>с.р.</p>
			<p class="odluka-zakon">ЗАКОН</p>
			<p class="odluka-zakon">о потврђивању Меморандума између Владе Републике Србије и Владе Републике Српске о сарадњи у области ваздухопловства</p>
			<p class="centar">"Службени гласник РС - Међународни уговори", број 
			4 од 3. маја 2018.</p>
			<p class="clan">Члан 1.</p>
			<p class="Basic-Paragraph">Потврђује се Меморандум између Владе Републике Србије и Владе Републике Српске о сарадњи у области ваздухопловства, који је потписан у Београду, 10. новембра 2017. године, у оригиналу на српском језику.</p>
			<p class="clan">Члан 2.</p>
			<p class="Basic-Paragraph">Текст Меморандума у оригиналу на српском језику гласи:</p>
			<p class="clan">МЕМОРАНДУМ<br>ИЗМЕЂУ ВЛАДЕ РЕПУБЛИКЕ СРБИЈЕ И<br>ВЛАДЕ РЕПУБЛИКЕ СРПСКЕ О САРАДЊИ У ОБЛАСТИ ВАЗДУХОПЛОВСТВА</p>
			<p class="Basic-Paragraph">Влада Републике Србије и Влада Републике Српске (у даљем тексту: „Стране”),</p>
			<p class="Basic-Paragraph">Узимајући у обзир Споразум о успостављању специјалних паралелних односа између Републике Србије и Републике Српске, који је потписан 26. септембра 2006. године у Бања Луци,</p>
			<p class="Basic-Paragraph">Увиђајући потребу да сарадња у области ваздухопловства, а посебно стручно-летачких, ваздухопловно-техничких и сродних послова, буде унапређена у обостраном интересу и подигнута на виши нивo,</p>
			<p class="Basic-Paragraph">Свесни одговорности и сложености стручно-летачких и ваздухопловно-техничких задатака које обављају, а ради оптималног коришћења људских и техничких ресурса сваке од Страна, </p>
			<p class="Basic-Paragraph">Договориле су се о следећем:</p>
			<p class="clan">Члан 1.</p>
			<p class="Basic-Paragraph">Стране су сагласне да, на основу заједничких и међусобно уважавајући појединачне интересе сваке од Страна, у складу са прописима држава Страна, а у циљу унапређења стручно-летачких, ваздухопловно-техничких, стручно-образовних и сродних оперативних послова, овим меморандумом уреде сарадњу у обављању тих послова.</p>
			<p class="clan">Члан 2.</p>
			<p class="Basic-Paragraph">Сарадња из члана 1. овог меморандума обухвата:</p>
			<p class="Basic-Paragraph">– уступање и/или међусобну размену техничке документације за одржавање ваздухоплова и мотора, као и друге стручне ваздухопловне документације,</p>
			<p class="Basic-Paragraph">– уступање и/или давање на привремено коришћење специјалних алата, испитне и друге опреме и потрошног материјала,</p>
			<p class="Basic-Paragraph">– ангажовање стручно-летачког и ваздухопловно-техничког особља као испомоћ током обављања летачких послова, као и послова везаних за одржавање ваздухоплова,</p>
			<p class="Basic-Paragraph">– обуке летачког особља и обуке ваздухопловно-техничког особља,</p>
			<p class="Basic-Paragraph">– обавештавање о спровођењу провера, контрола и инспекција за стицање, односно продужавање овлашћења ваздухопловног особља, ваздухопловних организација, а у складу са прописима који уређују област ваздухопловства у државама Страна,</p>
			<p class="Basic-Paragraph">– помоћ у прихвату, смештају и опслуживању ваздухоплова на матичним аеродромима,</p>
			<p class="Basic-Paragraph">– припреме заједничких наступа и посета стручним скуповима, презентацијама и едукацијама,</p>
			<p class="Basic-Paragraph">– пружање услуга ремонта и одржавања хеликоптера и хеликоптерских мотора за потребе Владе Републике Српске (Хеликоптерског сервиса) у капацитетима Ваздухопловног завода „Мома Станојловић” Министарства одбране Републике Србије,</p>
			<p class="Basic-Paragraph">– школовање пилота за потребе Владе Републике Српске (Хеликоптерског сервиса), на Војној академији Министарства одбране Републике Србије,</p>
			<p class="Basic-Paragraph">– непосредну сарадњу надлежних органа Страна при обављању оперативних послова за спровођење овог меморандума.</p>
			<p class="clan">Члан 3.</p>
			<p class="Basic-Paragraph">Надлежни органи за спровођење овог меморандума су Министарство одбране Републике Србије и Хеликоптерски сервис Владе Републике Српске.</p>
			<p class="Basic-Paragraph">Ради реализације овог меморандума, надлежни органи могу закључивати посебне уговоре.</p>
			<p class="clan">Члан 4.</p>
			<p class="Basic-Paragraph">О размени, привременом или трајном уступању на коришћење документације, алата, опреме и других материјалних добара наведених у члану 2. овог меморандума, надлежни органи израђују записник о примопредаји или посебан уговор којим се ближе уређују права и обавезе уговорних страна.</p>
			<p class="clan">Члан 5.</p>
			<p class="Basic-Paragraph">Школовање пилота за потребе Владе Републике Српске на Војној академији Министарства одбране Републике Србије, реализује се у складу са расположивим капацитетима и планом/програмом школовања и уређује посебним уговором на нивоу надлежних органа.</p>
			<p class="clan">Члан 6.</p>
			<p class="Basic-Paragraph">Пружање услуга ремонта и одржавања хеликоптера и хеликоптерских мотора за потребе Владе Републике Српске у капацитетима Ваздухопловног завода „Мома Станојловић” Министарства одбране Републике Србије, реализује се у складу са потребама, капацитетима и могућностима Страна, односно надлежних органа и уређује се посебним уговором на нивоу Страна, односно надлежних органа.</p>
			<p class="clan">Члан 7.</p>
			<p class="Basic-Paragraph">Спорови између Страна који се односе на тумачење и примену овог меморандума решавају се преговорима између Страна и/или надлежних органа.</p>
			<p class="clan">Члан 8.</p>
			<p class="Basic-Paragraph">Овај меморандум се закључује на неодређено време. </p>
			<p class="Basic-Paragraph">Свака од Страна може да раскине овај меморандум у сваком тренутку. У том случају, Меморандум престаје да важи истеком шест месеци од дана када једна Страна прими од друге Стране писано обавештење о његовом раскиду.</p>
			<p class="Basic-Paragraph">Уколико се Стране и/или надлежни органи не договоре другачије, раскид овог меморандума не утиче на активности/сарадњу која се обавља у складу са уговорима из члана 3. став 2. овог меморандума, односно која је започета, а није завршена до престанка важења Меморандума.</p>
			<p class="Basic-Paragraph">Меморандум ступа на снагу даном пријема друге ноте којом се Стране међусобно обавештавају да су спровеле интерну процедуру неопходну за његово ступање на снагу.</p>
			<p class="Basic-Paragraph">Потписано у Београду, 10.11.2017. године, у по два оригинална примерка, на службеним језицима Републике Србије и Републике Српске.</p>
			<table class="tabela-bez-bordera">
				<colgroup>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph">ЗА ВЛАДУ</p>
							<p class="Basic-Paragraph">РЕПУБЛИКЕ СРБИЈЕ</p>
							<p class="Basic-Paragraph">Александар Вулин, с.р.</p>
						</td>
						<td class="No-Table-Style">
							<p class="auto-style1">ЗА ВЛАДУ</p>
							<p class="auto-style1">РЕПУБЛИКЕ СРПСКЕ</p>
							<p class="auto-style1">Жељка Цвијановић, с.р.</p>
						</td>
					</tr>
				</tbody>
			</table>
			<p class="clan">Члан 3.</p>
			<p class="Basic-Paragraph">Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.</p>
	</div>


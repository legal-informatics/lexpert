


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style20 {
	text-align: center;
	border: 0.0750000187500047rem solid #808080;
	background-image: url('slike/taster.jpg');
}
.auto-style21 {
	color: #008000;
	font-size: 0.75rem;
	font-family: Verdana;
}
</style>


				<p class="odluka-zakon" style="margin-top: 0; margin-bottom: 0">
				</p><p class="odluka-zakon" style="margin-top: 0; margin-bottom: 0">ЗАКОН</p>
				<p class="naslov" style="margin-top: 0">о давању гаранције Републике Србије немачкој финансијској институцији KfW по задужењу Јавног предузећа „Електропривреда Србије” (Пројекат рехабилитације ХЕ Зворник)</p>
	<p class="clan" style="margin-top: 0">"Службени гласник РС", број 24
	<span lang="sr">од 4. априла 2011.</span></p>
	<p class="naslov" style="margin-top: 0">&nbsp;</p>
				<p class="clan" style="margin-top: 0">&nbsp;</p>
	<p class="clan" style="margin-top: 0">Члан 1.</p>
				<p style="margin-top: 0">Република Србија преузима обавезу да као гарант измири обавезе Јавног предузећа „Електропривреда Србије”, Београд по задужењу код немачке финансијске институције KfW, Франкфурт на Мајни, у износу до 70 милиона евра. </p>
				<p class="clan" style="margin-top: 0">&nbsp;</p>
	<p class="clan" style="margin-top: 0">Члан 2.</p>
				<p style="margin-top: 0">Гаранцију из члана 1. овог закона Република Србија (у даљем тексту: Гарант) даје у корист немачке финансијске институције KfW, Франкфурт на Мајни, на име обавеза из Споразума о зајму за финансирањe Пројекта рехабилитације ХЕ Зворник, закљученог између Јавног предузећа „Електропривреда Србије”, Београд и немачке финансијске институције KfW, Франкфурт на Мајни (у даљем тексту: KfW), дана 29. октобра 2010. године у Београду. </p>
				<p class="clan" style="margin-top: 0">&nbsp;</p>
	<p class="clan" style="margin-top: 0">Члан 3.</p>
				<p style="margin-top: 0">Отплату зајма врши Јавно предузеће „Електропривреда Србије”, Београд (у даљем тексту: Зајмопримац), на рачун KfW, у еврима. </p>
				<p style="margin-top: 0">Средства за отплату зајма обезбедиће Зајмопримац, из сопствених прихода.</p>
				<p style="margin-top: 0">Зајмопримац је дужан да средства за отплату зајма обезбеђује према плану отплате за сваку повучену траншу, у износу који укључује главницу, обрачунату камату, провизију на неповучена средства и пратеће трошкове задуживања.</p>
				<p class="clan" style="margin-top: 0">&nbsp;</p>
	<p class="clan" style="margin-top: 0">Члан 4.</p>
				<p style="margin-top: 0">Ако по основу издате гаранције Гарант изврши обавезу уместо Зајмопримца, има право на повраћај главнице, камате, провизије на неповучена средства, пратећих трошкова задуживања и пратећих трошкова који настану због неизвршења, односно неблаговременог извршења обавезе, до висине износа измирене обавезе, као и право да од Зајмопримца наплати обрачунату законску затезну камату. </p>
				<p style="margin-top: 0">Право на повраћај средстава из става 1. овог члана, Гарант ће остварити тако што ће иницирати наплату са рачуна Зајмопримца на основу овлашћења добијеног од Зајмопримца или других инструмената обезбеђења, у складу са прописима којима се уређује платни промет. </p>
				<p class="clan" style="margin-top: 0">&nbsp;</p>
	<p class="clan" style="margin-top: 0">Члан 5.</p>
				<p style="margin-top: 0">Овај закон ступа на снагу осмог дана од дана објављивања у „Службеном гласнику Републике Србије”.</p>
	

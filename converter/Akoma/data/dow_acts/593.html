<meta http-equiv="content-type" content="text/html;charset=utf-8"><link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
<style type="text/css">
.auto-style1 {
	text-align: center;
}
.auto-style2 {
	color: #008000;
}
</style>

<p class="redakcijskipreciscentekst">Редакцијски пречишћен текст</p>
<p>&nbsp;</p>
<p>&nbsp;</p>
<p class="odluka-zakon">ЗАКОН</p>
<p class="odluka-zakon">о органској производњи</p>
<p class="auto-style1">„Службени гласник РС“, бр. 30 од 7. маја 2010, <span title="Закон о изменама и допунама Закона о безбедности хране ('Службени гласник РС', број 17/2019)">17 од 14. 
марта 2019 - <span class="auto-style2">др. закон</span></span></p>
<p class="clan">I. ОСНОВНЕ ОДРЕДБЕ</p>
<p class="bold">Предмет уређивања</p>
<p class="clan">Члан 1.</p>
<p><span>Овим законом уређује се производња 
пољопривредних и других производа методама органске производње (у даљем тексту: 
органска производња), циљеви и начела органске производње, методе органске 
производње, контрола и сертификација у органској производњи, прерада, 
обележавање, складиштење, превоз, промет, увоз и извоз органских производа, као 
и друга питања од значаја за органску производњу. </span></p>
<p class="bold">Примена закона</p>
<p class="clan">Члан 2.</p>
<p>Одредбе овог закона примењују се на производе 
који потичу из свих фаза органске биљне и сточарске производње, укључујући 
животињску аквакултуру, када су ти производи намењени промету (у даљем тексту: 
производи органске производње), и то:</p>
<p>1) примарне пољопривредне производе; </p>
<p>2) прерађене пољопривредне производе који се 
користе као храна;</p>
<p>3) храну за животиње;</p>
<p>4) семе, расад и садни материјал;</p>
<p>5) квасце који се користе као храна и храна за 
животиње.</p>
<p>Производи добијени ловом дивљих животиња и 
риболовом не сматрају се производима органске производње. </p>
<p class="bold">Значење израза</p>
<p class="clan">Члан 3.</p>
<p>Поједини изрази употребљени у овом закону 
имају следеће значење:</p>
<p>1) биљна производња јесте производња биљних 
производа који потичу са производних јединица, укључујући сакупљање дивљих 
биљних врста из природних станишта у комерцијалне сврхе;</p>
<p>2) издавање потврде јесте поступак на основу 
кога овлашћена контролна организација издаје потврду да је увежени органски 
производ произведен у складу са овим законом и прописима донетим на основу њега;</p>
<p>3) контрола јесте спровођење низа активности у 
циљу утврђивања усклађености са овим законом и прописима донетим на основу њега;</p>
<p>4) контролна организација јесте независно 
правно лице које врши контролу и сертификацију у органској производњи;</p>
<p>5) конвенционална производња јесте свака 
производња пољопривредних и других производа која није органска производња;</p>
<p>6) обележавање јесте стављање сваког израза, 
речи, ознаке, заштитног знака, имена бренда, жига и симбола у вези са 
производом, а који се ставља на свако паковање, документ, извештај, етикету, 
картон, прстен или огрлицу, који прате тај производ;</p>
<p>7) ознака „ОРГАНСКИ ПРОИЗВОД” јесте знак или 
обележје на производу којим се означава да је тај производ произведен у складу 
са овим законом и прописима донетим на основу њега;</p>
<p>8) органска производња јесте производња 
пољопривредних и других производа која се заснива на примени метода органске 
производње у свим фазама производње, а која искључује употребу генетички 
модификованих организама и производа који се састоје или су добијени од 
генетички модификованих организама, као и употребу јонизујућег зрачења, у складу 
са овим законом и прописима донетим на основу њега;</p>
<p>9) органски производ јесте сваки производ који 
је произведен и означен у складу са овим законом и прописима донетим на основу 
њега;</p>
<p>10) период конверзије јесте временски период 
потребан за прелазак са конвенционалне производње на органску производњу у току 
којег се на производној јединици примењују одредбе овог закона;</p>
<p>11) план контроле јесте план који сачињава 
овлашћена контролна организација, а који садржи опис активности које ће 
контролна организација предузети у области органске производње, као и опште 
информације о структури, распореду рада и организацији контролних мера у области 
органске производње;</p>
<p>12) прерада органских производа јесте поступак 
припреме, чувања и обраде органских производа, укључујући клање и 
конфекционирање животиња, као и паковање и/или обележавање органских производа;</p>
<p>13) производна јединица јесте земљиште, 
објекат, просторија или простор који се користе за производњу (производне 
парцеле, пашњаци, отворени простор, сточарски објекти, рибњаци, системи за 
аквакултуру и производњу морских трава, приобаље чије је коришћење дозвољено, 
простори за складиштење биљака, биљних производа, производа морских трава, 
производа од животиња, сировина и свих других инпута значајних за органску 
производњу); </p>
<p>14) произвођач јесте правно или физичко лице, 
односно предузетник које производи, прерађује, ставља у унутрашњи, односно 
спољнотрговински промет органске производе у складу са законом;</p>
<p>15) сертификација јесте поступак на основу 
кога овлашћена контролна организација издаје писмено уверење (сертификат) којим 
потврђује да је органски производ произведен у складу са овим законом и 
прописима донетим на основу њега;</p>
<p>16) сточарска производња јесте узгој домаћих 
копнених и водених животиња на производним јединицама, укључујући пчеларство, 
као и сакупљање животињских врста и з природних станишта у комерцијалне сврхе;</p>
<p>17) увозник јесте правно лице, односно 
предузетник које увози органске производе, ради њиховог стављања у промет;</p>
<p>18) фазе у органској производњи јесу све фазе 
у примарној производњи, преради, складиштењу, превозу и промету, укључујући 
дистрибуцију, увоз и извоз органских производа.</p>
<p class="bold">Подстицајне мере у органској производњи</p>
<p class="clan">Члан 4.</p>
<p>Средства за подстицајне мере за развој и 
унапређење органске производње обезбеђују се из:</p>
<p>1) буџета Републике Србије;</p>
<p>2) донација;</p>
<p>3) других извора у складу са законом. 
</p>
<p class="bold">Циљ закона</p>
<p class="clan">Члан 5.</p>
<p>Циљ овог закона јесте:</p>
<p>1) успостављање органске производње као 
целовитог система управљања и производње хране који се базира на еколошкој 
пракси, високом степену биолошке разноврсности (биодиверзитет), очувању 
природних ресурса и примени високих стандарда о добробити животиња и начина 
производње коришћењем природних супстанци и поступака;</p>
<p>2) уравнотежена биљна и сточарска производња 
која уважава природне системе и циклусе, одржава и побољшава плодност и квалитет 
земљишта, квалитет воде и ваздуха;</p>
<p>3) рационално коришћење енергије и природних 
ресурса, као што су земљиште, вода, органске материје и сл.;</p>
<p>4) производња различитих органских 
пољопривредних производа у складу са захтевима протрошача за органском храном, 
уз примену поступака који нису штетни за здравље људи, биљака, животиња и 
животну средину у целини.</p>
<p class="bold">Основна начела</p>
<p class="clan">Члан 6.</p>
<p>Основна начела у органској производњи јесу:</p>
<p>1) начело управљања природним и биолошким 
процесима, које се односи на управљање природним и биолошким процесима 
заснованим на еколошким системима коришћења природних ресурса, уз примену метода 
које обухватају: </p>
<p>(1) живе организме и механичке производне 
методе,</p>
<p>(2) производњу биљака у земљишту, сточарску 
производњу или аквакултуру која уважава принципе одрживе експлоатације рибњака, 
</p>
<p>(3) забрану употребе генетички модификованих 
организама и производа који се састоје или су добијени од генетички 
модификованих организама, са изузетком ветеринарских медицинских производа,</p>
<p>(4) производне процесе који се базирају на 
процени ризика и одговарајућих превентивних мера, када је то потребно;</p>
<p>2) начело ограничене употребе улазног 
репроматеријала (спољашњи инпути), које се односи на ограничење употребе улазног 
репроматеријала у органској производњи, при чему се могу користити: 
</p>
<p>(1) инпути из органске производње,</p>
<p>(2) природне или природно произведене 
супстанце,</p>
<p>(3) спорорастворљива минерална ђубрива;</p>
<p>3) начело строгог ограничења употребе 
хемијских синтетизованих инпута, које се односи на строго ограничење употребе 
синтетизованих инпута у органској пољопривреди, изузев:</p>
<p>(1) ако одговарајући системи управљања не дају 
задовољавајуће резултате, </p>
<p>(2) ако спољашњи инпути из тачке 2) овог члана 
нису доступни на тржишту,</p>
<p>(3) ако употреба спољашњих инпута из тачке 2) 
овог члана има неприхватљив утицај на животну средину; </p>
<p>4) начело прилагођавања, које се односи на 
прилагођавање метода органске производње регионалним и локалним климатским и 
агроеколошким условима, санитарном стању, степену развоја и специфичностима 
традиционалног начина узгоја;</p>
<p>5) начело одржавања и побољшања живота у 
земљишту и природне плодности тла, стабилности тла и биолошке разноврсности која 
спречава и онемогућава сабијање и ерозију земљишта, као и храњење биљака 
првенствено кроз екосистем тла.</p>
<p class="clan">II. СУБЈЕКТИ КОЈИ ОБАВЉАЈУ ПОСЛОВЕ У ВЕЗИ СА ОРГАНСКОМ 
ПРОИЗВОДЊОМ </p>
<p class="bold">Стручни савет за органску производњу </p>
<p class="clan">Члан 7.</p>
<p>Ради разматрања стручних питања, давања 
стручних мишљења и учешћа у реализацији пројектних задатака у области органске 
производње, министар надлежан за послове пољопривреде (у даљем тексту: 
министар), у складу са прописима којима се уређује државна управа, решењем 
оснива посебну радну групу – Стручни савет за органску производњу (у даљем 
тексту: Стручни савет).</p>
<p>Стручни савет разматра стручна питања, даје 
стручна мишљења и учествује у реализацији пројектних задатака у вези са:</p>
<p>1) плановима и посебним програмима у области 
органске производње;</p>
<p>2) давањем препорука за стручно оспособљавање 
кадрова;</p>
<p>3) давањем препорука за израду прописа у 
области органске производње;</p>
<p>4) давањем препорука у циљу унапређења 
органске производње, и </p>
<p>5) обављањем других неопходних задатака у вези 
са органском производњом.</p>
<p class="bold">Дирекција за националне референтне лабораторије</p>
<p class="hide-change" style="text-align: center"><em>Члан 8.</em></p>
<p class="hide-change" style="text-align: center"><em>Престао је да важи (види 
члан 43. Закона - 17/2019-10)</em></p>
<p class="clan">III. КОНТРОЛНЕ ОРГАНИЗАЦИЈЕ</p>
<p class="bold">Услови за обављање послова контроле и сертификације 
</p>
<p class="clan">Члан 9.</p>
<p>За обављање послова контроле и сертификације у 
органској производњи Министарство може овластити контролну организацију која је 
регистрована у Регистар привредних субјеката у складу са законом којим се 
уређује регистрација привредних субјеката, која има акт о акредитацији издат од 
стране надлежног акредитационог тела Републике Србије у складу са одговарајућим 
српским, европским и међународним стандардима и која испуњава услове у погледу 
техничке опремљености и кадровске оспособљености (у даљем тексту: овлашћена 
контролна организација). </p>
<p>Министар решењем утврђује испуњеност услова за 
обављање послова контроле и сертификације у органској производњи из става 1. 
овог члана, као и број кода овлашћене контролне организације.</p>
<p>Решење министра из става 2. овог члана издаје 
се на период од годину дана и може се продужити у складу са условима који су 
предвиђени овим законом. </p>
<p>Решење министра из става 2. овог члана је 
коначно и против њега се може покренути управни спор. </p>
<p>Министар ближе прописује услове које треба да 
испуни контролна организација из става 1. овог члана за обављање послова 
контроле и сертификације у органској производњи. </p>
<p class="bold">Захтев за утврђивање испуњености услова </p>
<p class="clan">Члан 10.</p>
<p>Контролна организација подноси Министарству 
захтев за утврђивање испуњености услова за обављање послова контроле и 
сертификације у органској производњи до 30. јуна текуће године за наредну 
годину. </p>
<p>Овлашћена контролна организација може у року 
из става 1. овог члана поднети захтев за обнављање овлашћења за обављање послова 
контроле и сертификације у органској производњи.</p>
<p>У случају из става 2. овог члана Министарство 
утврђује да ли овлашћена контролна организација и даље испуњава услове из члана 
9. овог закона за обављање послова контроле и сертификације у органској 
производњи. </p>
<p class="bold">Списак овлашћених контролних организација</p>
<p class="clan">Члан 11.</p>
<p>Министарство утврђује списак овлашћених 
контролних организација и објављује га у „Службеном гласнику Републике Србије” 
једном годишње.</p>
<p class="bold">Евиденција о овлашћеним контролним организацијама</p>
<p class="clan">Члан 12.</p>
<p>Министарство води евиденцију о овлашћеним 
контролним организацијама која садржи податке о: називу и адреси овлашћене 
контролне организације; датуму поношења захтева за давање, односно обнављање 
овлашћења; датуму доношења решења о овлашћењу, односно обнављању овлашћења; 
броју кода овлашћене контролне организације; насталим променама у вези са 
испуњеношћу услова за обављање послова контроле и сертификације у области 
контроле и сертификације у органској производњи.</p>
<p>Евиденција из става 1. овог члана води се у 
електронској форми. </p>
<p class="bold">Обавеза достављања података и одузимање овлашћења</p>
<p class="clan">Члан 13.</p>
<p>Овлашћена контролна организација дужна је да 
без одлагања о свакој промени услова за обављање послова контроле и 
сертификације у органској производњи из члана 9. овог закона писаним путем 
обавести Министарство и достави доказе о насталој промени.</p>
<p>Ако овлашћена контролна организација престане 
да испуњава услове за обављање послова контроле и сертификације у органској 
производњи из члана 9. овог закона, као и на захтев овлашћене контролне 
организације министар решењем одузима овлашћење контролној организацији за 
обављање послова контроле и сертификације у органској производњи.</p>
<p>Решење министра из става 2. овог члана је 
коначно и против њега се може покренути управни спор. </p>
<p class="clan">IV. МЕТОДЕ ОРГАНСКЕ ПРОИЗВОДЊЕ</p>
<p class="bold">Методе органске биљне производње</p>
<p class="clan">Члан 14.</p>
<p>Методе органске биљне производње обухватају 
избор врста и сорти биља; плодоред; системе обраде земљишта; средства и начин 
ђубрења; систем одржавања плодности земљишта; начин сузбијања биљних болести, 
штеточина и корова; начин сакупљања дивљих биљних врста из природних станишта. 
</p>
<p>Министар ближе прописује методе органске биљне 
производње из става 1. овог члана.</p>
<p class="bold">Методе органске сточарске производње</p>
<p class="clan">Члан 15.</p>
<p>Методе органске сточарске производње 
обухватају избор врста и раса животиња; начин узгоја животиња и објекте за узгој 
животиња; исхрану и здравствену заштиту животиња; превоз и клање животиња; 
поступање са животињама које су набављене са других фарми; начин сакупљања 
животињских врста из природних станишта.</p>
<p>Министар ближе прописује методе органске 
сточарске производње из става 1. овог члана.</p>
<p class="bold">Репродуктивни материјал који се користи у органској 
производњи</p>
<p class="clan">Члан 16.</p>
<p>Репродуктивни материјал за биљну и сточарску 
производњу који се користи у органској производњи мора да буде произведен 
методама органске производње.</p>
<p>Производња семена методама органске производње 
врши се у складу са прописима којима се уређује производња семена, расада и 
садног материјала, уз примену метода органске производње.</p>
<p>Изузетно од става 1. овог члана произвођачу се 
може одобрити коришћење репродуктивног материјала из конвенционалне производње, 
под условом да тај материјал није третиран средствима за заштиту биља која нису 
дозвољена у органској производњи, ако:</p>
<p>1) на тржишту нема материјала који је 
произведен методама органске производње;</p>
<p>2) је коришћење тог материјала оправдано за 
спровођење научноистраживачких испитивања;</p>
<p>3) се ради о аутохтоној сорти.</p>
<p>У случају из става 3. овог члана коришћење 
репродуктивног материјала из конвенционалне производње у периоду конверзије 
произвођачу одобрава овлашћена контролна организација, а после истека периода 
конверзије Министарство. </p>
<p class="clan">V. КОНТРОЛА И СЕРТИФИКАЦИЈА У ОРГАНСКОЈ ПРОИЗВОДЊИ</p>
<p class="bold">1. Укључивање произвођача у органску производњу</p>
<p class="italik">Уговор о контроли и сертификацији и период конверзије</p>
<p class="clan">Члан 17.</p>
<p>Поступак укључивања произвођача у органску 
производњу покреће се пријавом коју произвођач подноси овлашћеној контролној 
организацији.</p>
<p>На основу пријаве из става 1. овог члана 
произвођач и овлашћена контролна организација закључују уговор о вршењу контроле 
и сертификације у органској производњи, којим се одређује евиденциони број који 
добија произвођач.</p>
<p>Од дана закључења уговора из става 2. овог 
члана почиње период конверзије.</p>
<p>Министар ближе прописује дужину трајања 
периода конверзије у биљној и сточарској производњи.</p>
<p class="italik">Обавезе произвођача у органској производњи</p>
<p class="clan">Члан 18.</p>
<p>Произвођач који је закључио 
уговор из члана 17. став 2. овог закона дужан је да од дана закључења тог 
уговора органску производњу обавља у складу са овим законом и прописима донетим 
на основу њега.</p>
<p>Произвођач из става 1. овог члана дужан је да 
о својој производњи води евиденцију у складу са упутством овлашћене контролне 
организације, као и да овлашћену контролну организацију сваке године, у року 
који одреди овлашћена контролна организација, писмено обавести о динамици 
производње усева, уз достављање прегледа по парцелама. </p>
<p>Произвођач из става 1. овог члана дужан је да 
омогући овлашћеној контролној организацији вршење контроле. </p>
<p>Ако произвођач из става 1. овог члана у оквиру 
пољопривредног газдинства има и производну јединицу која се користи за 
конвенционалну производњу дужан је да овлашћеној контролној организацији омогући 
вршење контроле и те производне јединице. </p>
<p class="bold">2. Контрола у органској производњи</p>
<p class="italik">Услови за обављање послова контроле </p>
<p class="clan">Члан 19.</p>
<p>У овлашћеној контролној организацији послове 
контроле може да обавља лице које је стручно оспособљено за обављање контроле у 
органској производњи (у даљем тексту: контролор).</p>
<p>Послове контроле из става 1. овог члана не 
може да обавља контролор ако:</p>
<p>1) је истовремено и произвођач који је укључен 
у органску производњу или се бави прометом органских производа; </p>
<p>2) обавља послове контроле у више од једне 
контролне организације.</p>
<p>Овлашћена контролна организација дужна је да 
предузме потребне мере како би осигурала поверљивост информација које се 
добијају током спровођења контроле и сертификације. </p>
<p class="italik">Начин вршења контроле</p>
<p class="clan">Члан 20.</p>
<p>Контрола у органској производњи врши се на 
начин којим се обезбеђује објективност, непристрасност, одсуство сукоба 
интереса, ефикасност, професионалност, доследност и квалитет, и то:</p>
<p>1) у свим фазама органске производње;</p>
<p>2) за све производе из члана 2. овог закона;</p>
<p>3) применом одговарајућег начина контроле; 
</p>
<p>4) на основу документоване процедуре.</p>
<p>Ако се приликом контроле из става 1. овог 
члана уочи да постоје одређене неправилности у начину обављања производње 
органских производа, овлашћена контролна организација може произвођачу да одреди 
корективне мере у циљу усклађивања производње са одредбама овог закона и прописа 
донетих на основу њега.</p>
<p>Министар ближе прописује начин вршења контроле 
у органској производњи, као и мере које овлашћена контролна организација 
одређује у случају утврђених неправилности у начину обављања производње 
органских производа.</p>
<p class="italik">Вршење контроле</p>
<p class="clan">Члан 21.</p>
<p>Овлашћена контролна организација дужна је да 
најмање једном годишње изврши пуну физичку контролу и контролу документације 
произвођача и да о извршеној контроли сачини писани извештај који потписује и 
произвођач. </p>
<p class="italik">Сертификат и потврда</p>
<p class="clan">Члан 22.</p>
<p>На основу извештаја о извршеним контролама, 
овлашћена контролна организација издаје сертификат да је производ или процес 
производње у складу са овим законом и прописима донетим на основу њега (у даљем 
тексту: сертификат).</p>
<p>За сертификоване органске производе који се 
увозе, овлашћена контролна организација на основу извршене контроле 
документације и сертификата који је издат од надлежног органа земље порекла 
сертификованог органског производа издаје потврду да је тај производ произведен 
у складу са овим законом и прописима донетим на основу њега (у даљем тексту: 
потврда). </p>
<p>У поступку издавања потврде из става 2. овог 
члана увозник је дужан да овлашћеној контролној организацији достави потребну 
документацију на основу које се може утврдити да је тај производ произведен у 
складу са овим законом и прописима донетим на основу њега и да је за њега издат 
сертификат од стране надлежног органа земље порекла.</p>
<p>Послове из ст. 1. и 2. овог члана овлашћена 
контролна организација врши као поверене послове. </p>
<p>На питања која овим законом нису 
посебно уређена, а односе се на поступак издавања сертификата и потврде, 
примењују се одредбе закона којим се уређује општи управни поступак.</p>
<p>Министар ближе прописује документацију која се 
доставља ради издавања потврде из става 2. овог члана. </p>
<p class="italik">Евиденција коју води овлашћена контролна организација</p>
<p class="clan">Члан 23.</p>
<p>Овлашћена контролна организација дужна је да 
води евиденцију која нарочито садржи податке о:</p>
<p>1) имену и адреси, односно пословном имену и 
седишту произвођача, као и податке о лицу одговорном за органску производњу (име 
и контакт телефон); </p>
<p>2) адреси јединице за органску производњу;</p>
<p>3) датуму почетка периода конверзије;</p>
<p>4) броју кода свих контролних организација код 
којих је органски произвођач био регистрован после укључивања у органску 
производњу;</p>
<p>5) обрадивим површинама под органском 
производњом;</p>
<p>6) подручју са којег су сакупљене дивље биљне 
и животињске врсте из природних станишта, у складу са прописом којим се уређује 
сакупљање и коришћење дивљих биљака и животиња;</p>
<p>7) врсти и броју животиња на пољопривредном 
газдинству;</p>
<p>8) издатим сертификатима и потврдама;</p>
<p>9) производњи репродуктивног материјала.</p>
<p>Овлашћена контролна организација дужна је да 
евиденцију из става 1. овог члана чува најмање три године.</p>
<p>Овлашћена контролна организација дужна је да 
на захтев Министарства достави податке из евиденције из става 1. овог члана.</p>
<p>Министар ближе прописује садржину и образац 
евиденције из става 1. овог члана, као и начин вођења те евиденције.</p>
<p class="italik">Годишњи извештај о органској производњи</p>
<p class="clan">Члан 24.</p>
<p>Овлашћена контролна организација дужна је да 
Министарству сваке године најкасније до 31. јануара текуће године за претходну 
годину достави годишњи извештај о органској производњи, који садржи податке из 
евиденције из члана 23. овог закона. </p>
<p class="italik">Збирна евиденција</p>
<p class="clan">Члан 25.</p>
<p>На основу података из годишњих извештаја из 
члана 24. овог закона Министарство води збирну евиденцију о органској 
производњи. </p>
<p>Евиденција из става 1. овог члана води се у 
електронском облику.</p>
<p>Министар ближе прописује садржину и образац 
евиденције из става 1. овог члана.</p>
<p class="clan">VI. ПРЕРАДА, ОБЕЛЕЖАВАЊЕ, СКЛАДИШТЕЊЕ, ПРЕВОЗ, ПРОМЕТ, УВОЗ 
И ИЗВОЗ ОРГАНСКИХ ПРОИЗВОДА</p>
<p class="bold">Прерада органских производа</p>
<p class="clan">Члан 26.</p>
<p>Технолошки поступак прераде у органској 
производњи одвија се у континуитету без мешања производа из органске производње 
са састојцима, супстанцама и производима из периода конверзије, односно 
производима из конвенционалне производње, као и без употребе јонизујућег 
зрачења, генетички модификованих организама и њихових деривата.</p>
<p>Ако се у технолошком поступку 
прераде из става 1. овог члана користе технолошке линије које се користе и за 
прераду производа из конвенционалне производње, те технолошке линије се пре 
употребе у органској производњи морају темељно очистити и опрати.</p>
<p>Министар ближе прописује 
технолошке поступке прераде у органској производњи, састојке, адитиве и помоћне 
супстанце које се користе у преради производа из става 1. овог члана, као и 
начин чишћења и средства за чишћење технолошких линија из става 2. овог члана. 
</p>
<p class="bold">Обележавање органских производа</p>
<p class="clan">Члан 27. </p>
<p>Домаћи непрерађени сертификовани органски 
производ обележава се ознаком „ОРГАНСКИ ПРОИЗВОД”, националним знаком и 
кодом/логом овлашћене контролне организације која је извршила сертификацију тог 
производа.</p>
<p>Производи биљног порекла из периода конверзије 
који садрже искључиво један састојак пољопривредног порекла могу се обележити 
ознаком „ПРОИЗВОД ИЗ ПЕРИОДА КОНВЕРЗИЈЕ” и кодом/логом овлашћене контролне 
организације, по истеку рока од годину дана од дана закључења уговора из члана 
17. став 2. овог закона.</p>
<p>Домаћи прерађени сертификовани органски 
производ може се обележити ознаком из става 1. овог члана, националним знаком и 
кодом/логом овлашћене контролне организације која је у последњој фази производње 
извршила сертификацију тог производа, ако садржи најмање 95% састојака 
пољопривредног порекла који су произведени у складу са одредбама овог закона и 
прописа донетих на основу њега.</p>
<p>На начин из ст. 1. и 2. овог члана могу се 
обележити и рекламни материјал, пратећа документација и етикете.</p>
<p>На начин из ст. 1. и 2. овог члана не могу се 
обележити производи на којима је назначено да садрже генетички модификоване 
организме, састоје се или су произведени од генетички модификованих организама.</p>
<p>Сертификовани производи из ст. 1. и 3. овог 
члана, као и њихов рекламни материјал, пратећа документација и етикете могу се 
обележити терминима, односно скраћеницама које означавају порекло органског 
производа (еколошки, биолошки, органик, односно еко, био, орг. и сл.), као и 
приватном ознаком произвођача, односно удружења произвођача.</p>
<p>Министар прописује изглед ознаке и националног 
знака из става 1. овог члана. </p>
<p class="bold">Складиштење органских производа</p>
<p class="clan">Члан 28.</p>
<p>Сертификовани органски производи складиште се 
у посебним просторијама складишта.</p>
<p>Ако су сертификовани органски производи 
упаковани и обележени могу се чувати у истим просторијама складишта са 
производима из конвенционалне производње, у посебном делу који је обележен.</p>
<p>Министар ближе прописује начин складиштења 
органских производа из става 1. овог члана. </p>
<p class="bold">Превоз органских производа</p>
<p class="clan">Члан 29.</p>
<p>Сертификовани органски производи превозе се 
одвојено од производа из конвенционалне производње.</p>
<p>Ако су сертификовани органски производи 
упаковани и обележени могу се превозити заједно са производима из конвенционалне 
производње.</p>
<p>Министар ближе прописује начин превоза 
органских производа. </p>
<p class="bold">Продаја органских производа</p>
<p class="clan">Члан 30.</p>
<p>Органски производи могу се продавати заједно 
са производима из конвенционалне производње само ако су упаковани.</p>
<p>Ако органски производи нису упаковани морају 
се продавати одвојено од производа из конвенционалне производње на јасно 
обележеном месту, како би се спречило мешање са производима из конвенционалне 
производње.</p>
<p>Произвођач је дужан да приликом стављања у 
промет органских производа поседује важећи сертификат издат од стране овлашћене 
контролне организације.</p>
<p>Министар ближе прописује услове и начин 
продаје органских производа из става 1. овог члана. </p>
<p class="bold">Увоз органских производа</p>
<p class="clan">Члан 31.</p>
<p>Сертификовани органски производи из увоза 
морају бити упаковани и затворени на начин који спречава замену њихове садржине.</p>
<p>Сертификовани органски производи из увоза могу 
се стављати у промет ако је за те производе овлашћена контролна организација 
издала потврду из члана 22. став 2. овог закона.</p>
<p>Министар ближе прописује услове у погледу 
увоза органских производа. </p>
<p class="bold">Извоз органских производа</p>
<p class="clan">Члан 32.</p>
<p>Сертификовани органски производи могу се 
извозити само са важећим сертификатом овлашћене контролне организације.</p>
<p>Извозник у одговарајућу рубрику царинске 
декларације уписује да се ради о органском производу и број сертификата који 
прилаже уз ту царинску декларацију. </p>
<p class="clan">VII. НАДЗОР</p>
<p class="bold">Инспекцијски надзор</p>
<p class="clan">Члан 33.</p>
<p>Инспекцијски надзор над применом одредаба овог 
закона и прописа донетих на основу њега врши Министарство преко инспектора за 
органску производњу.</p>
<p class="bold">Надзор над вршењем поверених послова</p>
<p class="clan">Члан 34.</p>
<p>Надзор над радом овлашћених контролних 
организација у вршењу поверених послова врши Министарство у складу са прописима 
којима се уређује државна управа.</p>
<p class="bold">Легитимација</p>
<p class="clan">Члан 35.</p>
<p>У обављању послова инспекцијског надзора 
инспектор за органску производњу мора да има службену легитимацију. 
</p>
<p>Министар ближе прописује образац и садржину 
службене легитимације из става 1. овог члана, као и начин вођења евиденције о 
издатим легитимацијама.</p>
<p class="bold">Права и дужности инспектора за органску производњу</p>
<p class="clan">Члан 36.</p>
<p>У вршењу послова инспекцијског надзора, 
инспектор за органску производњу има право и дужност да проверава: 
</p>
<p>1) да ли контролна организација испуњава 
услове за обављање послова контроле и сертификације у органској производњи;</p>
<p>2) да ли овлашћена контролна организација врши 
укључивање произвођача у органску производњу у складу са овим законом;</p>
<p>3) да ли овлашћена контролна организација води 
евиденцију прописану овим законом;</p>
<p>4) да ли овлашћена контролна организација врши 
контролу и сертификацију у складу са одредбама овог закона;</p>
<p>5) да ли произвођач обавља органску производњу 
у складу са одредбама овог закона;</p>
<p>6) да ли произвођач обавља прераду у складу са 
одредбама овог закона;</p>
<p>7) да ли се складиштење, превоз, обележавање, 
промет, увоз и извоз органских производа врши у складу са овим законом;</p>
<p>8) да ли је производ добијен методама органске 
производње;</p>
<p>9) пословне књиге овлашћене контролне 
организације у вези са пословима контроле и сертификације органских производа;</p>
<p>10) пословне књиге и исправе произвођача у 
вези са спровођењем овог закона;</p>
<p>11) извршавање мера по овом закону.</p>
<p class="bold">Мере које налаже инспектор за органску производњу</p>
<p class="clan">Члан 37.</p>
<p>У вршењу послова из члана 36. овог закона 
инспектор за органску производњу може да:</p>
<p>1) привремено забрани произвођачу обележавање 
и оглашавање производне серије производа за које је утврђено да нису произведени 
у складу са овим законом; </p>
<p>2) привремено забрани произвођачу стављање у 
промет производа који нису обележени у складу са овим законом;</p>
<p>3) привремено забрани овлашћеној контролној 
организацији да обавља послове контроле и сертификације, ако утврди да она не 
испуњава услове за контролу и сертификацију утврђене овим законом, као и ако 
послове контроле и сертификације не обавља у складу са овим законом;</p>
<p>4) поднесе захтев за покретање прекршајног 
поступка, пријаву за привредни преступ и кривичну пријаву због повреде одредаба 
овог закона и прописа донетих на основу њега;</p>
<p>5) нареди друге мере и предузме друге радње у 
складу са овим законом.</p>
<p class="bold">Надлежност за решавање о жалби</p>
<p class="clan">Члан 38.</p>
<p>На решење инспектора за органску производњу 
може се изјавити жалба министру у року од осам дана од дана достављања решења.</p>
<p>О жалби министар одлучује у року од 30 дана од 
дана достављања жалбе.</p>
<p>Жалба не одлаже извршење решења. 
</p>
<p>Решење министра по жалби из става 1. овог 
члана је коначно и против њега се може покренути управни спор. </p>
<p class="bold">Обавезе лица над којима се обавља инспекцијски надзор</p>
<p class="clan">Члан 39.</p>
<p>Произвођач и контролна организација дужни су 
да инспектору за органску производњу омогуће обављање инспекцијског надзора.</p>
<p>Лица из става 1. овог члана дужна су да на 
захтев инспектора за органску производњу у одређеном року ставе на увид потребна 
документа и предмете, односно материјале и пруже другу потребну помоћ за 
обављање послова инспекцијског надзора.</p>
<p class="clan">VIII. КАЗНЕНЕ ОДРЕДБЕ</p>
<p class="bold">Привредни преступ</p>
<p class="clan">Члан 40.</p>
<p>Новчаном казном од 700.000 до 3.000.000 динара 
казниће се за привредни преступ правно лице – контролна организација, ако:</p>
<p>1) обавља послове контроле и сертификације, а 
нема овлашћење Министарства за обављање тих послова (члан 9); </p>
<p>2) не обавести Министарство о свакој промени 
услова за обављање послова контроле и сертификације у органској производњи (члан 
13. став 1);</p>
<p>3) послове контроле и сертификације не обавља 
у складу са овим законом (члан 20);</p>
<p>4) не изврши пуну физичку контролу и контролу 
документације произвођача најмање једном годишње, као и ако о извршеној контроли 
не сачини писмени извештај (члан 21);</p>
<p>5) изда сертификат супротно извештају о 
извршеним контролама (члан 22. став 1); </p>
<p>6) за органске производе из увоза изда потврду 
на основу непотпуне или документације која не потврђује да је производ 
произведен методама органске производње (члан 22. став 2); </p>
<p>7) не достави годишњи извештај Министарству у 
прописаном року, као и ако у том извештају наведе нетачне податке (члан 24).</p>
<p>За привредни преступ из става 1. овог члана 
новчаном казном од 70.000 до 200.000 динара казниће се и одговорно лице у 
правном лицу – контролној организацији. </p>
<p>За радње из става 1. овог члана поред новчане 
казне може се изрећи и заштитна мера забране правном лицу да се бави одређеном 
привредном делатношћу, односно заштитна мера забране одговорном лицу да врши 
одређене дужности, у трајању од шест месеци до седам година.</p>
<p class="clan">Члан 41.</p>
<p>Новчаном казном од 700.000 до 3.000.000 динара 
казниће се за привредни преступ правно лице – произвођач, ако:</p>
<p>1) ставља у промет органски производ који није 
обележен у складу са овим законом, као и ако конвенционални производ обележава 
супротно овом закону (члан 27);</p>
<p>2) ставља у промет органски производ, а не 
поседује важећи сертификат издат од стране овлашћене контролне организације 
(члан 30. став 3);</p>
<p>3) ставља у промет органски производ из увоза 
за који није добијена потврда из члана 22. став 2. овог закона (члан 31. став 
2).</p>
<p>За привредни преступ из става 1. овог члана 
новчаном казном од 70.000 до 200.000 динара казниће се и одговорно лице у 
правном лицу. </p>
<p>За радње из става 1. овог члана поред новчане 
казне може се изрећи и заштитна мера забране правном лицу да се бави одређеном 
привредном делатношћу, односно заштитна мера забране одговорном лицу да врши 
одређене дужности, у трајању од шест месеци до седам година.</p>
<p class="bold">Прекршај правног лица</p>
<p class="clan">Члан 42.</p>
<p>Новчаном казном од 300.000 до 1.000.000 динара 
казниће се за прекршај правно лице – контролна организација, ако не води 
евиденцију на начин прописан овим законом, као и ако на захтев Министарства не 
достави податке из те евиденције (члан 23).</p>
<p>За прекршај из става 1. овог члана казниће се 
новчаном казном од 20.000 до 50.000 динара и одговорно лице у правном лицу – 
контролној организацији. </p>
<p class="clan">Члан 43.</p>
<p>Новчаном казном од 300.000 до 1.000.000 динара 
казниће се за прекршај правно лице – произвођач, ако:</p>
<p>1) органску производњу не обавља у складу са 
прописаним методама органске производње (чл. 14. и 15);</p>
<p>2) у органској производњи користи 
репродуктивни материјал из конвенционалне производње без одобрења овлашћене 
контролне организације, односно Министарства (члан 16. ст. 3. и 4);</p>
<p>3) о својој производњи не води евиденцију у 
складу са упутством овлашћене контролне организације, као и ако писмено не 
обавести контролну организацију о динамици производње усева (члан 18. став 2);</p>
<p>4) не омогући овлашћеној контролној 
организацији вршење контроле (члан 18. став 3); </p>
<p>5) прераду, складиштење, превоз 
и продају органских производа не обавља у складу са одредбама овог закона (чл. 
26, 28, 29. и члан 30. став 2).</p>
<p>За прекршај из става 1. овог члана казниће се 
новчаном казном од 20.000 до 50.000 динара и одговорно лице у правном лицу. 
</p>
<p class="bold">Прекршај предузетника</p>
<p class="clan">Члан 44.</p>
<p>Новчаном казном од 100.000 до 500.000 динара 
казниће се за прекршај предузетник ако учини радње из члана 41. став 1. овог 
закона. </p>
<p class="clan">Члан 45.</p>
<p>Новчаном казном од 70.000 до 400.000 динара 
казниће се за прекршај предузетник ако учини радње из члана 43. став 1. овог 
закона. </p>
<p class="bold">Прекршај физичког лица</p>
<p class="clan">Члан 46.</p>
<p>Новчаном казном од 10.000 до 50.000 динара 
казниће се за прекршај физичко лице ако учини радње из члана 41. став 1. тач. 1) 
и 2) овог закона.</p>
<p class="clan">Члан 47.</p>
<p>Новчаном казном од 5.000 до 40.000 динара 
казниће се за прекршај физичко лице ако учини радње из члана 43. став 1. овог 
закона. </p>
<p class="clan">IX. ПРЕЛАЗНЕ И ЗАВРШНЕ ОДРЕДБЕ</p>
<p>Обављање послова контроле и сертификације у органској 
производњи до усклађивања са овим законом</p>
<p class="clan">Члан 48.</p>
<p>Привредно друштво или друго правно лице које 
је до дана почетка примене овог закона, а на основу Закона о органској 
производњи и органским производима („Службени гласник РС”, број 62/06) овлашћено 
за издавање сертификата, односно ресертификата, наставиће да обавља послове за 
које је овлашћено до истека рока у коме важи то овлашћење.</p>
<p>За обављање послова контроле и сертификације у 
2012. години могу се овластити контролне организације које су код надлежног 
акредитационог тела Републике Србије поднеле захтев за акредитацију у складу са 
одговарајућим српским, европским и међународним стандардима, без обзира на то да 
ли им је издат акт о акредитацији, ако испуњавају остале услове за обављање 
послова контроле и сертификације у складу са овим законом. </p>
<p class="bold">Примена подзаконских прописа</p>
<p class="clan">Члан 49.</p>
<p>Прописи за спровођење овог закона биће донети 
у року од годину дана од дана почетка примене овог закона.</p>
<p>До доношења прописа из става 1. овог члана 
примењиваће се прописи који су донети на основу Закона о органској производњи и 
органским производима („Службени гласник РС”, број 62/06), осим одредби тих 
прописа које нису у складу са овим законом. </p>
<p class="bold">Престанак важења ранијих прописа</p>
<p class="clan">Члан 50.</p>
<p>Даном почетка примене овог закона престају да 
важе одредбе Закона о органској производњи и органским производима („Службени 
гласник РС”, број 62/06). </p>
<p class="bold">Ступање на снагу закона</p>
<p class="clan">Члан 51.</p>
<p>Овај закон ступа на снагу осмог дана од дана 
објављивања у „Службеном гласнику Републике Србије”, а примењује се од 1. 
јануара 2011. године.</p>

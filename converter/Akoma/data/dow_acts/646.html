


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p class="odluka-zakon">&nbsp;</p>
				<p class="odluka-zakon"><span class="redakcijskipreciscentekst">
				Редакцијски пречишћен текст</span></p>
				<p class="odluka-zakon">ЗАКОН</p>
				<p class="odluka-zakon">о дуалном образовању</p>
				<p class="centar">"Службени гласник РС", бр. 101 од 10. новембра 
				2017, 6 од 24. јануара 2020.</p>
				<p class="bold">I. ОСНОВНЕ ОДРЕДБЕ</p>
				<p class="bold">Предмет закона</p>
				<p class="clan">Члан 1.</p>
				<p>Овим законом уређују се садржај и начин остваривања дуалног образовања, узајамна права и обавезе ученика, родитеља, односно других законских заступника ученика, школе и послодавца, материјално и финансијско обезбеђење ученика, као и друга питања од значаја за дуално образовање.</p>
				<p>Одредбе овог закона примењују се на део средњег стручног образовања и васпитања за образовне профиле у трајању од три, односно четири године и 
				<span class="v2-clan-left-1">мајсторско и специјалистичко 
				образовање, као и образовање за рад у трајању од две године</span>, у складу са законом.</p>
				<p class="v2-clan-left-1">Сви појмови употребљени у мушком 
				граматичком роду обухватају мушки и женски род лица на које се 
				односе.</p>
				<p><span class="hide-change">*Службени гласник РС, број 6/2020</span></p>
				<p class="bold">Значење појмова</p>
				<p class="clan">Члан 2.</p>
				<p>У смислу овог закона утврђују се следећи појмови:</p>
				<p>1) „дуално образовање” је модел реализације наставе у систему средњег стручног образовања и васпитања у коме се кроз теоријску наставу и вежбе у школи и учење кроз рад код послодавца, стичу, усавршавају, односно изграђују знања, вештине, способности и ставови (у даљем тексту: компетенције) у складу са стандардом квалификације и планом и програмом наставе и учења;</p>
				<p>2) „послодавац” је правно лице или предузетник који испуњава прописане услове за учење кроз рад ученика у дуалном образовању и чија делатност омогућава остваривање садржаја прописаних одговарајућим планом и програмом наставе и учења у дуалном образовању (у даљем тексту: план и програм наставе и учења);</p>
				<p class="v2-clan-left-1">2а) послодавац у смислу овог закона 
				јесу и орган унутрашњих послова и одбране, код којих се учење 
				кроз рад реализује у складу са прописима који уређују рад тих 
				органа и овим законом, осим одредаба овог закона које се односе 
				на финансијско обезбеђење ученика;</p>
				<p>3) „учење кроз рад” је организован процес током кога ученици, под вођством и надзором инструктора и координатора учења кроз рад, у реалној радној околини код послодавца стичу компетенције за рад у одређеном занимању или групи занимања;</p>
				<p>4) „инструктор” је лице запослено код послодавца, које непосредно обезбеђује да се током учења кроз рад реализују садржаји прописани планом и програмом наставе и учења и одговорно је да ученици стекну компетенције прописане стандардом квалификације;</p>
				<p>5) „координатор учења кроз рад” је лице запослено у средњој стручној школи, односно наставник практичне наставе, који у сарадњи са инструктором планира, прати, реализује и вреднује остваривање учења кроз рад код послодавца;</p>
				<p>6) „план реализације учења кроз рад” садржи опис активности, место и динамику остваривања учења кроз рад и доноси се у сарадњи школе и послодавца.
				<span class="v2-clan-left-1">План реализације учења кроз рад 
				саставни је део годишњег плана рада школе.</span></p>
				<p><span class="hide-change">*Службени гласник РС, број 6/2020</span></p>
				<p class="bold">Принципи дуалног образовања</p>
				<p class="clan">Члан 3.</p>
				<p>Дуално образовање заснива се на обавези свих учесника да се руководе најбољим интересом ученика, у складу са следећим принципима: </p>
				<p>1) партнерство школе и послодавца – сарадња и јасна подела обавеза и одговорности у обезбеђивању квалитетног процеса учења кроз рад;</p>
				<p>2) успостављање социјалног партнерства на локалном нивоу – укљученост свих заинтересованих страна у процес планирања, реализације и праћења ефеката дуалног образовања кроз утврђени институционални оквир;</p>
				<p>3) професионалност – успостављање формално-правног односа између ученика, послодавца и школе у процесу образовања;</p>
				<p>4) етичност – поштовање личности и достојанства ученика и остваривање циљева образовања;</p>
				<p>5) осигурање квалитета – координација и успостављање стандарда на свим нивоима и праћење ефикасности дуалног образовања;</p>
				<p>6) каријерно вођење и запошљивост – развој вештина управљања каријером и обезбеђивање већих шанси за запошљавање;</p>
				<p>7) доступност – једнаки услови за све за квалитетан приступ дуалном образовању;</p>
				<p>8) релевантност – усклађеност с потребама послодаваца и тржишта рада; </p>
				<p>9) проходност – приступ различитим подручјима рада у оквиру истог нивоа образовања и ка вишим нивоима образовања;</p>
				<p>10) целоживотно учење – омогућавање образовања и развоја током целог живота у свим областима живота и рада;</p>
				<p>11) право избора – слобода избора занимања и образовног профила у оквиру утврђених критеријума;</p>
				<p>12) једнаке могућности – обезбеђивање једнаких услова за стицање образовања, без икакве дискриминације с обзиром на пол, расну, националну, културну, етничку и верску припадност, језик, сексуалну оријентацију, место боравка, материјално стање, инвалидитет и друга лична својства.</p>
				<p>Институционално партнерство и сарадња између министарства надлежног за послове образовања (у даљем тексту: Министарство), Привредне коморе Србије и Завода за унапређивање образовања и васпитања успоставља се ради спровођења дуалног образовања на националном нивоу.</p>
				<p class="bold">Циљеви дуалног образовања</p>
				<p class="clan">Члан 4.</p>
				<p>Циљеви дуалног образовања су:</p>
				<p>1) обезбеђивање услова за стицање, усавршавање и развој компетенција у складу с потребама тржишта рада; </p>
				<p>2) допринос јачању конкурентности привреде Републике Србије;</p>
				<p>3) обезбеђивање услова за запошљавање по завршеном образовању;</p>
				<p>4) обезбеђивање услова за даље образовање и целоживотно учење;</p>
				<p>5) развијање предузимљивости, иновативности и креативности сваког појединца ради његовог професионалног и каријерног развоја;</p>
				<p>6) обезбеђивање услова за лични, економски и општи друштвени развој;</p>
				<p>7) развијање спoсобности за тимски рад и осећај личне одговорности у раду;</p>
				<p>8) развијање свести о важности здравља и безбедности, укључујући безбедност и здравље на раду;</p>
				<p>9) развијање способности самовредновања и изражавања сопственог мишљења као и самосталног доношења одлука;</p>
				<p>10) поштовање међусобних права и обавеза ученика и послодавца.</p>
				<p class="bold">II. ОСТВАРИВАЊЕ ДУАЛНОГ ОБРАЗОВАЊА</p>
				<p class="bold">Планови и програми наставе и учења </p>
				<p class="clan">Члан 5.</p>
				<p>Основ за доношење планова и програма наставе и учења представља стандард квалификације који утврђује секторско веће за одређени сектор рада, у складу са законом који уређује национални оквир квалификација.</p>
				<p>На основу стандарда квалификације из става 1. овог члана Завод за унапређивање образовања и васпитања израђује предлог плана и програма наставе и учења и доставља га Министарству.</p>
				<p>План и програм наставе и учења садржи стандард квалификације, обавезне општеобразовне, обавезне стручне и изборне предмете.</p>
				<p>У оквиру обавезних стручних предмета налазе се и предмети који се реализују као учење кроз рад.</p>
				<p>Исходи учења утврђени за предмете који се реализују у оквиру учења кроз рад су основа за израду плана реализације учења кроз рад и део су школског програма.</p>
				<p>Министар надлежан за послове образовања и васпитања (у даљем тексту: министар), уз претходно прибављено мишљење Националног просветног савета и Савета за стручно образовање и образовање одраслих, доноси план и програм наставе и учења.</p>
				<p>Стандард квалификације и план и програм наставе и учења иновира се сваких пет година, односно у краћем року ако потребе привреде и технолошког развоја то захтевају.</p>
				<p class="bold">Обим, период и место реализације учења кроз рад </p>
				<p class="clan">Члан 6.</p>
				<p>Обим учења кроз рад износи најмање 20%, а највише 80% часова од укупног броја часова стручних предмета, у складу са одговарајућим планом и програмом наставе и учења.</p>
				<p>Учење кроз рад реализује се у складу са школским календаром током школске године<span class="v2-clan-left-1">
				</span>, најдуже шест сати дневно, односно 30 сати недељно, у складу с планом и програмом наставе и учења.</p>
				<p class="v2-clan-left-1">Учење кроз рад не може да се реализује 
				у времену од 22,00 часа до 6,00 часова наредног дана.</p>
				<p>Учење кроз рад реализује се у целости код једног, односно више послодаваца у складу са планом и програмом наставе и учења.</p>
				<p>Изузетно од става <span class="v2-clan-left-1">4.</span> овог члана, део учења кроз рад може да се реализује и у школи у складу с планом и програмом наставе и учења, односно уколико га код послодавца није могуће остварити у целини.</p>
				<p>У школи се реализује највише 25% часова учења кроз рад предвиђених планом и програмом наставе и учења.</p>
				<p><span class="hide-change">*Службени гласник РС, број 6/2020</span></p>
				<p class="bold">Упис ученика</p>
				<p class="clan">Члан 7.</p>
				<p>Структура уписа ученика у средње стручне школе по подручјима рада за образовне профиле у дуалном образовању утврђује се у складу с потребама привреде<span class="v2-clan-left-1">, 
				на основу изјава послодаваца о укључивању у дуално образовање</span> и могућностима даљег школовања будућих ученика.</p>
				<p class="v2-clan-left-1">Послодавац доставља Привредној комори 
				Србије изјаву о спремности да се укључи у дуално образовање 
				најкасније до 30. новембра календарске године која претходи 
				школској години у којој отпочиње реализација образовног профила 
				у дуалном образовању. </p>
				<p class="v2-clan-left-1">Изјава из става 2. овог члана обавезно 
				садржи назив послодавца, седиште, матични број, образовни 
				профил, број ученика који може да прими на учење кроз рад, 
				општину и место извођења учења кроз рад и предлог школе која 
				реализује тражени образовни профил.</p>
				<p class="v2-clan-left-1">Привредна комора Србије доставља 
				Министарству план за укључивање послодаваца у дуално образовање 
				за наредну школску годину по школама и образовним профилима, 
				најкасније до 14. фебруара текуће године за наредну школску 
				годину.</p>
				<p>Школска управа у сарадњи с надлежним органом аутономне покрајине<span class="v2-clan-left-1">, 
				односно јединице локалне самоуправе</span> сачињава општински, односно градски предлог плана уписа ученика у средње школе.</p>
				<p>У припреми плана уписа из става <span class="v2-clan-left-1">
				5</span>. овог члана потребно је обезбедити услове за укључивање ученика са сметњама у развоју и инвалидитетом и ученика из осетљивих група.</p>
				<p>У изради предлога плана уписа из става 
				<span class="v2-clan-left-1">5</span>. овог члана учествују и послодавци, организација надлежна за послове запошљавања према седишту локалне самоуправе, Привредна комора Србије и друге заинтересоване стране, у складу са законом.</p>
				<p class="v2-clan-left-1">Кандидат за упис на дуални профил 
				опредељује се за конкретни образовни профил пре обављеног 
				завршног испита, у складу са подзаконским актом којим се уређује 
				упис ученика у средњу школу.</p>
				<p><span class="v2-clan-left-1">Распоређивање</span> ученика за учење кроз рад врше у сарадњи ученик, родитељ, односно други законски заступник, послодавац и школа. </p>
				<p>Начин распоређивања ученика за учење кроз рад прописује министар у сарадњи с Привредном комором Србије.</p>
				<p><span class="hide-change">*Службени гласник РС, број 6/2020</span></p>
				<p class="bold">Каријерно вођење и саветовање ученика у дуалном образовању</p>
				<p class="clan">Члан 8.</p>
				<p>Школа подстиче и прати каријерни развој ученика.</p>
				<p>Школа формира тим за каријерно вођење и саветовање (у даљем тексту: тим), у циљу јачања вештина управљања каријером и доношења промишљених и одговорних одлука о професионалној будућности ученика. </p>
				<p>Тим чине представници запослених у школи, струковних удружења, јединице локалне самоуправе и послодаваца, без накнаде. Састанцима тима могу да присуствују и представници родитеља, односно других законских заступника ученика и ученичког парламента. </p>
				<p>Тим сарађује са основним школама, нарочито у процесу планирања уписа ученика у средње школе.</p>
				<p>Ближе услове o начину рада, активностима и саставу тима прописује министар. </p>
				<p class="bold">Одговорност ученика, школе и послодавца</p>
				<p class="clan">Члан 9. </p>
				<p>У дуалном образовању ученик похађа наставу у школи и учи кроз рад код послодавца, у складу са стандардом квалификације и планом и програмом наставе и учења. </p>
				<p>Школа је одговорна за остваривање плана и програма наставе и учења у целости.</p>
				<p>Школа остварује део плана и програма наставе и учења који се односи на теоријску наставу и вежбе и прати, у сарадњи с послодавцем, остваривање дела плана и програма наставе и учења који се односи на учење кроз рад код послодавца. </p>
				<p>Послодавац остварује део плана и програма наставе и учења који се односи на учење кроз рад.</p>
				<p>Послодавац је одговоран за систематично и квалитетно извођење учења кроз рад у складу са стандардом квалификације и планом и програмом наставе и учења.</p>
				<p>Међусобни односи школе и послодавца уређују се уговором, у складу са овим законом.</p>
				<p class="bold">Заштита права ученика</p>
				<p class="clan">Члан 10.</p>
				<p>Заштита права ученика у дуалном образовању остварује се у складу са законом којим се уређују основе система образовања и васпитања, законом којим се уређује средње образовање и васпитање, законом којим се уређује област рада и заштите на раду, прописима којима се уређује забрана обављања опасног рада за децу и овим законом.</p>
				<p>Током учења кроз рад код послодавца забрањени су дискриминација ученика, физичко, психичко, социјално, сексуално, дигитално и свако друго насиље, злостављање и занемаривање ученика, у складу са законом којим се уређују основе система образовања и васпитања и другим законом.</p>
				<p class="bold">Услови за извођење учења кроз рад код послодавца</p>
				<p class="clan">Члан 11.</p>
				<p>Услови које послодавац мора да испуни ради извођења учења кроз рад, су:</p>
				<p>1) обављање делатности која омогућава реализацију садржаја учења кроз рад прописане одговарајућим планом и програмом наставе и учења;</p>
				<p>2) располагање простором, опремом и средствима за рад у складу са правилником о ближим условима у погледу простора, опреме и наставних средстава одређеног образовног профила;</p>
				<p>3) располагање потребним бројем лиценцираних инструктора у складу са планом и програмом наставе и учења;</p>
				<p>4) обезбеђивање примене мера безбедности и здравља на раду у складу са законом; </p>
				<p>5) да над послодавцем није отворен стечајни поступак или покренут поступак ликвидације;</p>
				<p class="hide-change"><em>6) Брисана је ранија тачка 6. (види члан 5. Закона 
				- 6/2020-25)</em></p>
				<p>7) да послодавац није правноснажно осуђиван за казнена дела прописана законом којим се уређује спречавање злостављања на раду.</p>
				<p class="v2-clan-left-1">У реализацији учења кроз рад 
				послодавац је дужан да обезбеди прописане мере безбедности и 
				здравља на раду, у складу са прописима којима се уређује 
				безбедност и здравље на раду, као и примену прописа којима се 
				уређује опасан рад за децу.</p>
				<p><span class="hide-change">*Службени гласник РС, број 6/2020</span></p>
				<p class="bold">Утврђивање испуњености услова за извођење учења кроз рад код послодавца</p>
				<p class="clan">Члан 12.</p>
				<p>Проверу испуњености услова из члана 11. овог закона врши Привредна комора Србије.</p>
				<p>Привредна комора Србије образује Комисију за утврђивање испуњености услова за извођење учења кроз рад код послодавца (у даљем тексту: Комисија) за образовни профил или групу образовних профила.</p>
				<p class="v2-clan-left-1">Комисија из става 2. овог члана има 
				три члана и чине је члан кога предлаже Министарство из реда 
				просветних саветника, спољних сарадника, просветних инспектора, 
				односно наставника, инспектор рада и представник Привредне 
				коморе Србије.</p>
				<p>Чланови комисије свој рад обављају без накнаде.</p>
				<p>Захтев за проверу испуњености услова из члана 11. овог закона 
				послодавац подноси Привредној комори Србије најкасније до
				<span class="v2-clan-left-1">30. новембра</span> календарске године која претходи школској години у којој отпочиње обављање учења кроз рад.</p>
				<p>Привредна комора Србије, на предлог Комисије, послодавцу који је испунио све прописане услове, издаје Потврду о испуњености услова за извођење учења кроз рад (у даљем тексту: Потврда), у року од 15 дана од дана пријема предлога Комисије.</p>
				<p>Привредна комора Србије решењем утврђује да послодавац не испуњава услове за извођење учења кроз рад и ово решење је коначно у управном поступку.</p>
				<p>Уколико послодавац престане да испуњава услове прописане чланом 11. овог закона, Привредна комора Србије, на предлог Комисије, доноси решење о престанку испуњености услова за извођење учења кроз рад и ово решење је коначно у управном поступку.</p>
				<p>Привредна комора Србије води и редовно ажурира регистар послодаваца за које је утврђено да испуњавају услове за извођење учења кроз рад.</p>
				<p>Регистар из става 9. овог члана води се као јединствена електронска база података, а подаци из регистра објављују се на званичној интернет страници Привредне коморе Србије.</p>
				<p>У регистар из става 9. овог члана, уписују се подаци о регистарском броју Потврде, називу и матичном броју послодавца, имену, презимену и функцији одговорног лица код послодавца и броју и датуму решења о престанку испуњености услова за извођење учења кроз рад. </p>
				<p>Трошкове издавања потврде, вођења и уписа у регистар из става 9. овог члана, сноси Привредна комора Србије.</p>
				<p>Организација, састав и начин рада Комисије, ближе се уређују општим актом Привредне коморе Србије.</p>
				<p>Послове провере испуњености услова за извођење учења кроз рад, издавања исправа из ст. 6–8. овог члана и вођења регистра из става 9. овог члана, Привредна комора Србије обавља као поверене послове.</p>
				<p><span class="hide-change">*Службени гласник РС, број 6/2020</span></p>
				<p class="bold">III. УГОВОРИ У ДУАЛНОМ ОБРАЗОВАЊУ</p>
				<p class="clan">Члан 13.</p>
				<p>Међусобни однос школе, послодавца и ученика, односно родитеља или другог законског заступника ученика, у дуалном образовању уређују се уговором. </p>
				<p>Међусобни однос школе и послодавца уређује се уговором о дуалном образовању, а међусобни однос послодавца и ученика, односно родитеља или другог законског заступника ученика уређује се уговором о учењу кроз рад.</p>
				<p class="clan">1. УГОВОР О ДУАЛНОМ ОБРАЗОВАЊУ</p>
				<p class="bold">Фoрмa угoвoрa</p>
				<p class="clan">Члан 14.</p>
				<p>Уговор о дуалном образовању се закључује између школе и послодавца, у писменој форми, најмање на период од три, односно четири године, у складу са планом и програмом наставе и учења.</p>
				<p class="bold">Садржина уговора</p>
				<p class="clan">Члан 15.</p>
				<p>Обавезни елементи уговора о дуалном образовању су:</p>
				<p>1) назив, седиште и матични број послодавца као и регистарски број Потврде;</p>
				<p>2) назив и седиште школе;</p>
				<p>3) образовни профил који је предмет уговора;</p>
				<p>4) обавеза послодавца да изводи учење кроз рад о сопственом трошку;</p>
				<p>5) обавезе школе у вези са реализацијом учења кроз рад;</p>
				<p>6) обавезе послодавца у вези са реализацијом учења кроз рад;</p>
				<p>7) план и програм реализације учења кроз рад;</p>
				<p>8) место и временски распоред реализације учења кроз рад;</p>
				<p>9) максималан број ученика које школа може упутити на учење кроз рад;</p>
				<p>10) број лиценцираних инструктора које послодавац обезбеђује за те потребе;</p>
				<p>11) период трајања уговора;</p>
				<p>12) разлози за престанак важења и за раскид уговора;</p>
				<p>13) начин решавања евентуалних спорова;</p>
				<p>14) датум и потписи уговорних страна.</p>
				<p class="bold">Закључивање уговора о дуалном образовању</p>
				<p class="clan">Члан 16.</p>
				<p>Школа закључује уговор о дуалном образовању с једним или више послодаваца који има Потврду, у циљу обезбеђења услова за остваривање свих садржаја учења кроз рад дефинисаних одређеним планом и програмом наставе и учења.</p>
				<p>Приликом избора послодавца школа је у обавези да се руководи најбољим интересом ученика.</p>
				<p>Послодавац, који испуњава услове прописане чланом 11. овог закона, може да закључи уговор о дуалном образовању с једном или више школа.</p>
				<p>О закљученом уговору из става 1. овог члана школа обавештава Министарство најкасније у року од осам дана од дана закључивања уговора.</p>
				<p class="bold">Објављивање на званичној интернет страници</p>
				<p class="clan">Члан 17.</p>
				<p>Школа и Привредна комора Србије, најкасније у року од 15 дана од дана закључивања уговора о дуалном образовању, објављују на својој званичној интернет страници основне информације о плану и програму наставе и учења и друге информације од значаја за извођење учења кроз рад.</p>
				<p class="bold">Раскид уговора од стране послодавца</p>
				<p class="clan">Члан 18.</p>
				<p>Послодавац раскида уговор о дуалном образовању уколико:</p>
				<p>1) је школи забрањен рад или је укинута у складу са законом;</p>
				<p>2) школа прeстaнe дa испуњава прописане услове за образовни профил у ком послодавац реализује учење кроз рад;</p>
				<p>3) школа не испуњава обавезе предвиђене уговором о дуалном образовању;</p>
				<p>4) наступе непредвиђене технолошке, економске или организационе промене код послодавца, које спречавају, отежавају или битно мењају обављање делатности. </p>
				<p class="v2-clan-left-1">Послодавац је дужан да обавести 
				Привредну комору Србије о раскиду и разлозима за раскид уговора 
				о дуалном образовању, у року од осам дана од дана раскида 
				уговора.</p>
				<p><span class="hide-change">*Службени гласник РС, број 6/2020</span></p>
				<p class="bold">Раскид уговора од стране школе</p>
				<p class="clan">Члан 19.</p>
				<p>Школа раскида уговор о дуалном образовању уколико:</p>
				<p>1) је донето решење о престанку испуњености услова за извођење учења кроз рад из члана 12. став 8. овог закона;</p>
				<p>2) послодавац не испуњава обавезе предвиђене уговором о дуалном образовању;</p>
				<p>3) послодавац изврши повреду забране из члана 10. овог закона;</p>
				<p>4) послодавац изврши повреду права ученика прописаних законом.</p>
				<p>Школа је дужна да без одлагања обавести Министарство о раскиду и разлозима за раскид уговора о дуалном образовању
				<span class="v2-clan-left-1">у року од осам дана од дана раскида 
				уговора</span>.</p>
				<p class="v2-clan-left-1">Послодавац је дужан да обавести 
				Привредну комору Србије о раскиду и разлозима за раскид уговора 
				из става 2. овог члана, у року од осам дана од дана раскида 
				уговора.</p>
				<p><span class="hide-change">*Службени гласник РС, број 6/2020</span></p>
				<p class="bold">Последице раскида уговора</p>
				<p class="clan">Члан 20.</p>
				<p>Ако је уговор о дуалном образовању раскинут из разлога прописаних у члану 18. тач. 1)–3) овог закона, наставак образовања обезбеђује друга школа коју одреди Министарство.</p>
				<p>Ако је уговор о дуалном образовању раскинут из разлога прописаних у члану 18. тачка 4) овог закона, учење кроз рад ученицима обезбеђује школа код другог послодавца с којим има закључен уговор о дуалном образовању.</p>
				<p>Ако је уговор о дуалном образовању раскинут из разлога прописаних у члану 19. овог закона, учење кроз рад организује школа, уз подршку Министарства, јединице локалне самоуправе и Привредне коморе Србије, код другог послодавца с којим закључи уговор о дуалном образовању.</p>
				<p class="v2-clan-left-1">Уколико није могуће организовати учење 
				кроз рад у складу са ст. 1–3. овог члана, школа обезбеђује 
				ученику услове да заврши започето школовање, у складу са законом 
				којим се уређује средње образовање и васпитање.</p>
				<p><span class="hide-change">*Службени гласник РС, број 6/2020</span></p>
				<p class="clan">2. УГОВОР О УЧЕЊУ КРОЗ РАД</p>
				<p class="bold">Фoрмa угoвoрa</p>
				<p class="clan">Члан 21.</p>
				<p>Уговор о учењу кроз рад закључују послодавац и ученик, односно родитељ или други законски заступник ученика, у писменој форми.</p>
				<p>Уговор о учењу кроз рад закључује се најкасније до почетка 
				<span class="v2-clan-left-1">реализације</span> учења кроз рад.</p>
				<p>Послодавац је дужан да води евиденцију закључених уговора из става 1. овог члана, у складу са законом.</p>
				<p><span class="hide-change">*Службени гласник РС, број 6/2020</span></p>
				<p class="bold">Садржина уговора</p>
				<p class="clan">Члан 22.</p>
				<p>Обавезни елементи уговора о учењу кроз рад су:</p>
				<p>1) идентификациони подаци послодавца;</p>
				<p>2) име и презиме ученика и његова адреса становања;</p>
				<p>3) име и презиме родитеља, односно другог законског заступника ученика и његова адреса становања;</p>
				<p>4) идентификациони подаци школе коју ученик похађа;</p>
				<p>5) назив образовног профила;</p>
				<p>6) потврда здравствене установе да ученик испуњава здравствене услове за образовни профил;</p>
				<p>7) обавеза послодавца да oргaнизуje и реализује ученику учење кроз рад у складу с планом и програмом наставе и учења;</p>
				<p>8) уколико се план и програм наставе и учења остварује на језику националне мањине, обавеза послодавца је да организује и реализује учење кроз рад на језику те националне мањине;</p>
				<p>9) место и време реализације учења кроз рад;</p>
				<p>10) обавеза ученика да рeдoвнo oбaвљa учење кроз рад код послодавца;</p>
				<p>11) обавеза ученика у вези са временом боравка, учењем, безбедношћу и заштитом здравља током учења кроз рад код послодавца;</p>
				<p>12) материјално обезбеђење ученика у складу са чланом 33. овог закона;</p>
				<p>13) финансијско обезбеђење ученика у складу са чланом 34. овог закона;</p>
				<p>14) период трајања уговора;</p>
				<p>15) разлози за престанак важења и раскид уговора;</p>
				<p>16) начин решавања евентуалних спорова;</p>
				<p>17) датум и потпис уговорних страна.</p>
				<p>Саставни део уговора је план реализације учења кроз рад.</p>
				<p class="clan">Члан 23.</p>
				<p>Ученик, односно родитељ или други законски заступник ученика може закључити уговор о учењу кроз рад с више послодаваца с којима је школа закључила уговор о дуалном образовању, уколико је то неопходно ради реализације плана и програма наставе и учења.</p>
				<p class="bold">Раскид уговора од стране послодавца</p>
				<p class="clan">Члан 24.</p>
				<p>Послодавац раскида уговор о учењу кроз рад ако ученик:</p>
				<p>1) изгуби статус ученика;</p>
				<p>2) крши обавезе утврђене уговором о учењу кроз рад и законом;</p>
				<p>3) трајно изгуби здравствену способност за рад у занимању за које се школује. </p>
				<p class="bold">Раскид од стране ученика, односно родитеља или другог законског заступника ученика </p>
				<p class="clan">Члан 25.</p>
				<p>Ученик, односно родитељ или други законски заступник ученика може да раскине уговор о учењу кроз рад ако:</p>
				<p>1) ученик изгуби статус ученика у школи или одлучи да промени образовни профил за који се образује;</p>
				<p>2) ученик трајно изгуби здравствену способност за рад у занимању за које се школује;</p>
				<p>3) послодавац не испуњава обавезе из уговора о учењу кроз рад код послодавца;</p>
				<p>4) је донето решење о престанку испуњености услова за извођење учења кроз рад из члана 12. став 8. овог закона;</p>
				<p>5) послодавац изврши повреду забране из члана 10. овог закона;</p>
				<p>6) послодавац изврши повреду права ученика прописаних законом.</p>
				<p class="bold">Последице раскида уговора</p>
				<p class="clan">Члан 26.</p>
				<p>Ако се раскине уговор о учењу кроз рад из разлога наведених у члану 25. тач. 3)–6) овог закона, школа је дужна да ученику организује учење кроз рад у истом образовном профилу код другог послодавца, с којим је закључила уговор о дуалном образовању. </p>
				<p>Након раскида уговора из става 1. овог члана, ученик, односно родитељ или други законски заступник ученика и други послодавац, са којим је школа закључила уговор о дуалном образовању, закључују уговор о учењу кроз рад.</p>
				<p>О раскиду уговора из става 1. овог члана, односно о закљученом уговору из става 2. овог члана школа обавештава Министарство, а послодавац Привредну комору Србије, најкасније у року од осам дана од дана закључивања уговора. </p>
				<p>Уколико школа није закључила уговор о дуалном образовању с другим послодавцем из става 2. овог члана, дужна је да у сарадњи с Министарством и Привредном комором Србије, у року од 15 дана обезбеди услове за наставак учења кроз рад у одговарајућем образовном профилу.</p>
				<p class="v2-clan-left-1">Уколико нема могућности да обезбеди 
				наставак учења кроз рад, у складу са ставом 4. овог члана, школа 
				обезбеђује ученику услове да заврши започето школовање, у складу 
				са законом којим се уређује средње образовање и васпитање.</p>
				<p><span class="hide-change">*Службени гласник РС, број 6/2020</span></p>
				<p class="bold">IV. РЕГИСТАР УГОВОРА</p>
				<p class="bold">Регистар уговора о дуалном образовању</p>
				<p class="clan">Члан 27.</p>
				<p>Регистар уговора о дуалном образовању води Привредна комора Србије, као поверени посао.</p>
				<p>У регистар из става 1. овог члана уписују се следећи подаци:</p>
				<p>1) деловодни број уговора;</p>
				<p>2) назив и адреса школе;</p>
				<p>3) назив и адреса послодавца;</p>
				<p>4) број ученика за које послодавац организује учење кроз рад;</p>
				<p>5) адреса места извођења учења кроз рад;</p>
				<p>6) датум и време закључења уговора;</p>
				<p>7) датум почетка учења кроз рад.</p>
				<p>Регистар из става 1. овог члана води се као јединствена електронска база података.</p>
				<p>Подаци из става 2. овог члана јавно су доступни и објављују се на званичној интернет страници Привредне коморе Србије.</p>
				<p class="bold">Упис у регистар</p>
				<p class="clan">Члан 28.</p>
				<p>Послодавац је дужан да Привредној комори Србије достави уговор о дуалном образовању, у року од осам дана од дана закључења уговора, ради уписа у регистар из члана 27. став 1. овог закона.</p>
				<p>Копију уговора из става 1. овог члана, послодавац може доставити у штампаној или електронској форми.</p>
				<p class="bold">V. ИНСТРУКТОР</p>
				<p class="bold">Инструктор</p>
				<p class="clan">Члан 29.</p>
				<p>Инструктор је лице које: </p>
				<p>1) је у радном односу код послодавца или које самостално обавља делатност<span class="v2-clan-left-1">, 
				односно друго лице које ангажује послодавац, у складу са законом 
				којим се уређује рад</span>;</p>
				<p>2) има радно искуство од најмање три године у одговарајућем занимању или групи занимања за која се ученик образује у дуалном образовању;</p>
				<p>3) има најмање исти ниво образовања<span class="v2-clan-left-1">
				</span>&nbsp;за који се ученик школује;</p>
				<p>4) познаје језик националне мањине на којем се остварује план и програм наставе и учења;</p>
				<p>5) је обавило обуку за инструктора и има потврду о положеном 
				испиту за инструктора (у даљем тексту: лиценца)<span class="v2-clan-left-1">;</span></p>
				<p class="v2-clan-left-1">6) није осуђивано правноснажном 
				пресудом за кривично дело за које је изречена казна затвора у 
				трајању од најмање три месеца, као и за кривична дела насиље у 
				породици, одузимање малолетног лица, запуштање и злостављање 
				малолетног лица или родоскврнуће, кривична дела из групе 
				кривичних дела против полне слободе, против привреде, против 
				службене дужности, против правног саобраћаја и против човечности 
				и других добара заштићених међународним правом, без обзира на 
				изречену кривичну санкцију, да није правноснажно осуђивано за 
				прекршај из области радних односа и за које није, у складу са 
				законом, утврђено дискриминаторно понашање.</p>
				<p>Изузетно од става 1. тачка 5) овог члана, инструктор може 
				бити и лице које поседује основе педагошко-дидактичких знања и 
				вештина и има важећа овлашћења да буде инструктор, а која су 
				издала национална или међународна регулаторна тела, из области 
				на које се овлашћење односи<span class="v2-clan-left-1">, 
				односно орган из члана 2. тачка 2а) овог закона</span>.</p>
				<p>Инструктор, у сарадњи с координатором учења кроз рад реализује, води и надзире учење кроз рад код послодавца, под условом и на начин којим се обезбеђује безбедност и здравље на раду, у складу са законом.</p>
				<p>Инструктор у процесу оцењивања учења кроз рад, сарађује с координатором учења кроз рад.</p>
				<p>Број ученика с којима инструктор реализује учење кроз рад прописан је планом и програмом наставе и учења.</p>
				<p class="hide-change">*Службени гласник РС, број 6/2020</p>
				<p class="bold">Обука и лиценца за инструктора</p>
				<p class="clan">Члан 30.</p>
				<p>Обуку за инструктора спроводи Привредна комора Србије.</p>
				<p>Обука из става 1. овог члана траје 40 сати.</p>
				<p>Обука из става 1. овог члана обавезно садржи и основе педагошко-дидактичких знања и вештина.</p>
				<p>Након завршене обуке из става 1. овог члана, лице полаже испит за инструктора.</p>
				<p>Привредна комора Србије образује Комисију за полагање испита за инструктора и спроводи испит за инструктора.</p>
				<p>Комисија из става 5. овог члана има у свом саставу
				<span class="v2-clan-left-1">представника Привредне коморе 
				Србије и</span> најмање по једног представника којег предлаже Министарство и Завод за унапређивање образовања и васпитања.</p>
				<p>Чланови комисије из става 6. овог члана, обављају свој рад без накнаде.</p>
				<p>Привредна комора Србије издаје лиценцу лицу које је положило испит за инструктора и води регистар о издатим лиценцама.</p>
				<p><span class="v2-clan-left-1">Лиценца садржи</span>: регистарски број лиценце, име, презиме и занимање лица које је положило испит за инструктора<span class="v2-clan-left-1">
				</span>.</p>
				<p class="v2-clan-left-1">Регистар о издатим лиценцама садржи: 
				регистарски број лиценце, име, име једног родитеља, презиме и 
				занимање лица које је положило испит за инструктора, највиши 
				ниво образовања, ЈМБГ, адреса, контакт телефон, електронску 
				адресу.</p>
				<p>Трошкове издавања лиценце и вођења регистра о издатим лиценцама сноси Привредна комора Србије.</p>
				<p>Висину трошкова обуке и полагања испита за инструктора утврђује општим актом Привредна комора Србије.</p>
				<p>Трошкове обуке и полагања испита за инструктора сноси послодавац<span class="v2-clan-left-1">, односно физичко лице уколико се 
				само пријави за полагање испита</span>.</p>
				<p>Послове спровођења испита, издавања лиценце и вођења регистра о издатим лиценцама за инструкторе, Привредна комора Србије обавља као поверене послове.</p>
				<p>Програм обуке, ближе услове и друга питања од значаја за полагање испита за инструктора, на предлог Завода за унапређивање образовања и васпитања, прописује министар.</p>
				<p>*Службени гласник РС, број 6/2020</p>
				<p class="bold">VI. ОЦЕЊИВАЊЕ И ИСПИТИ У ДУАЛНОМ ОБРАЗОВАЊУ</p>
				<p class="bold">Оцењивање ученика</p>
				<p class="clan">Члан 31.</p>
				<p>Инструктор континуирано прати напредовања ученика у сарадњи с координатором учења кроз рад, у циљу стицања компетенција прописаних стандардом квалификације.</p>
				<p>Оцењивање ученика врши се у складу с планом и програмом наставе и учења, законом и правилником којим се ближе уређује оцењивање ученика у средњем образовању и васпитању.</p>
				<p class="bold">Завршни и матурски испит</p>
				<p class="clan">Члан 32.</p>
				<p>Садржина и начин спровођења завршног, односно матурског испита прописани су планом и програмом наставе и учења.</p>
				<p>Завршним, односно матурским испитом проверавају се и стечене компетенције у складу са стандардом квалификације.</p>
				<p>При провери стечених компетенција током учења кроз рад обавезно учествују квалификовани представници послодаваца, без накнаде.</p>
				<p>Представнике послодаваца из става 3. овог члана, именује Привредна комора Србије.</p>
				<p>Након положеног завршног, односно матурског испита ученику се издаје јавна исправа, у складу са законом.</p>
				<p>Ученик се може уписати на следећи ниво образовања и васпитања, у складу са законом. </p>
				<p>Додатак дипломе ученика који је положио завршни, односно матурски испит садржи податак о обиму оствареног учења кроз рад и списак послодаваца код којих је учење кроз рад обављено.</p>
				<p class="bold">VII. МАТЕРИЈАЛНО И ФИНАНСИЈСКО ОБЕЗБЕЂЕЊЕ УЧЕНИКА</p>
				<p class="bold">Материјално обезбеђење ученика</p>
				<p class="clan">Члан 33.</p>
				<p>Ученику који обавља учење кроз рад послодавац обезбеђује:</p>
				<p>1) средстава и опрему за личну заштиту на раду;</p>
				<p>2) накнаду стварних трошкова превоза од школе до места извођења учења кроз рад и назад, највише у висини цене превозне карте у јавном саобраћају, уколико послодавац није обезбедио сопствени превоз<span class="v2-clan-left-1">, 
				односно уколико није на други начин обезбеђен</span>;</p>
				<p>3) накнаду трошкова исхране у складу са општим актом послодавца;</p>
				<p>4) осигурање за случај повреде током учења кроз рад код послодавца<span class="v2-clan-left-1">, 
				уколико није на други начин обезбеђено</span>.</p>
				<p>Послодавац може да обезбеди ученику и покриће трошкова смештаја и исхране у ученичком дому.</p>
				<p class="hide-change">*Службени гласник РС, број 6/2020</p>
				<p class="bold">Финансијско обезбеђење ученика</p>
				<p class="clan">Члан 34.</p>
				<p>Ученик који обавља учење кроз рад има право на накнаду за учење кроз рад. </p>
				<p>Накнада за учење кроз рад исплаћује се једном месечно најкасније до краја текућег месеца за претходни месец по сваком сату проведеном на учењу кроз рад у нето висини од најмање 70% минималне цене рада у складу са законом.</p>
				<p>Накнаду из става 2. овог члана сноси послодавац.</p>
				<p class="bold">VIII. НАДЗОР </p>
				<p class="clan">Члан 35.</p>
				<p>Надзор над спровођењем овог закона врши Министарство.</p>
				<p>Инспекцијски надзор врши Министарство преко просветне инспекције. </p>
				<p>Надзор који се односи на услове рада и безбедност на раду код послодавца врши министарство надлежно за послове рада – преко инспекције рада.</p>
				<p>Надзор над обављањем послова поверених овим законом Привредној комори Србије врши Министарство.</p>
				<p class="bold">IX. КАЗНЕНЕ ОДРЕДБЕ</p>
				<p class="clan">Члан 36.</p>
				<p>Новчаном казном од 50.000 до 100.000 динара казниће се за прекршај школа ако о раскиду уговора из члана 26. став 1. овог закона, не обавести Министарство у року из члана 26. став 3. овог закона. </p>
				<p>Новчаном казном од 5.000 до 50.000 динара за прекршај из овог члана казниће се и директор, односно одговорно лице школе.</p>
				<p class="clan">Члан 37.</p>
				<p>Новчаном казном од 50.000 до 100.000 динара казниће се за прекршај послодавац – правно лице или предузетник ако:</p>
				<p>1) спроводи учење кроз рад супротно члану 6. став 2. овог закона;</p>
				<p>2) не обезбеди средстава и опрему за личну заштиту на раду из члана 33. тачка 1) овог закона;</p>
				<p>3) не обезбеди накнаду стварних трошкова превоза од школе до места извођења учења кроз рад и назад из члана 33. тачка 2) овог закона;</p>
				<p>4) не обезбеди накнаду трошкова исхране из члана 33. тачка 3) овог закона;</p>
				<p>5) не обезбеди осигурање из члана 33. тачка 4) овог закона;</p>
				<p>6) не обезбеди накнаду за учење кроз рад из члана 34. став 2. овог закона.</p>
				<p>Новчаном казном од 5.000 до 50.000 динара за прекршај из овог члана казниће се и одговорно лице код послодавца.</p>
				<p class="bold">X. ПРЕЛАЗНЕ И ЗАВРШНЕ ОДРЕДБЕ</p>
				<p class="clan">Члан 38.</p>
				<p>Подзаконске акте за спровођење овог закона, министар доноси у року од шест месеци од дана ступања на снагу овог закона.</p>
				<p>Акте из члана 12. став 13. и члана 30. став 11. овог закона Привредна комора Србије доноси у року од три месеца од дана ступања на снагу овог закона.</p>
				<p>До почетка примене закона који уређује национални оквир квалификација, стандард квалификације у дуалном образовању утврђује се у складу са законом којим се уређују основе система образовања и васпитања, осим дела који се односи на опис рада који утврђује Привредна комора Србије. </p>
				<p class="clan">Члан 39.</p>
				<p><span class="v2-clan-left-1">Лице које испуњава услове 
				прописане чланом 29. став 1. тач. 1)–4) и 6) овог закона</span>, а које је до ступања на снагу овог закона учествовало у спровођењу практичне наставе у средњем стручном образовању у складу са важећим наставним планом и програмом, има право да Привредној комори Србије поднесе захтев за издавање лиценце за инструктора.</p>
				<p class="v2-clan-left-1">Уз захтев из става 1. овог члана лице 
				доставља доказ да је похађало обуку чији програм одговара 
				програму обуке прописаном у складу са чланом 30. став 15. овог 
				закона.</p>
				<p><span class="hide-change">*Службени гласник РС, број 6/2020</span></p>
				<p class="clan">Члан 40.</p>
				<p>Влада образује комисију за развој и спровођење дуалног образовања у року од 60 дана од дана ступања на снагу овог закона, ради спровођења и унапређивања дуалног образовања и трогодишњих вредновања остварених резултата.</p>
				<p class="clan">Члан 41.</p>
				<p>Овај закон ступа на снагу осмог дана од дана објављивања у „Службеном гласнику Републике Србије”, а примењује се од школске 2019/2020. године.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
}
</style>


	<div class="story">
			<p class="Basic-Paragraph">На основу члана 112. став 1. тачка 2. Устава Републике Србије, доносим</p>
			<p class="ukaz">УКАЗ</p>
			<p class="ukaz">о проглашењу Закона о потврђивању Меморандума о разумевању између Владе Републике Србије и Владе Аустралије о запошљавању чланова породице дипломатског и конзуларног особља</p>
			<p class="Basic-Paragraph">Проглашава се Закон о потврђивању Меморандума о разумевању између Владе Републике Србије и Владе Аустралије о запошљавању чланова породице дипломатског и конзуларног особља, који је донела Народна скупштина Републике Србије, на седници Осмог ванредног заседања у Једанаестом сазиву, 28. јуна 2018. године.</p>
			<p class="potpis">ПР број 102</p>
			<p class="potpis">У Београду, 29. јуна 2018. године</p>
			<p class="potpis">Председник Републике,</p>
			<p class="potpis"><span class="bold">Александар Вучић, </span>с.р.</p>
			<p class="odluka-zakon">ЗАКОН</p>
			<p class="odluka-zakon">о потврђивању Меморандума о разумевању између Владе Републике Србије и Владе Аустралије о запошљавању чланова породице дипломатског и конзуларног особља</p>
			<p class="centar">"Службени гласник РС - Међународни уговори", број 
			9 од 2. јула 2018.</p>
			<p class="clan">Члан 1.</p>
			<p class="Basic-Paragraph">Потврђује се Меморандум о разумевању између Владе Републике Србије и Владе Аустралије о запошљавању чланова породице дипломатског и конзуларног особља, потписан у Канбери, 27. октобра 2017. године, у оригиналу на српском и енглеском језику.</p>
			<p class="clan">Члан 2.</p>
			<p class="Basic-Paragraph">Текст Меморандума о разумевању у оригиналу на српском језику гласи:</p>
			<p class="bold">МЕМОРАНДУМ <br>О РАЗУМЕВАЊУ ИЗМЕЂУ ВЛАДЕ РЕПУБЛИКЕ СРБИЈЕ И ВЛАДЕ АУСТРАЛИЈЕ О ЗАПОШЉАВАЊУ ЧЛАНОВА ПОРОДИЦЕ ДИПЛОМАТСКОГ И КОНЗУЛАРНОГ ОСОБЉА</p>
			<p class="Basic-Paragraph">Влада Републике Србије и Влада Аустралије („Стране учеснице”), су споразумно утврдиле следеће:</p>
			<p class="clan">Члан I<br>Дефиниције и тумачење</p>
			<p class="Basic-Paragraph">За сврху овог Меморандума o разумевању („Меморандум”):</p>
			<p class="Basic-Paragraph"><span class="bold">„запослени у представништву” </span>подразумева било ког запосленог државе именовања:</p>
			<p class="Basic-Paragraph">a) који нема држављанство или стални боравак у држави пријема; и </p>
			<p class="Basic-Paragraph">б) који је запослен у дипломатској мисији или конзуларном представништву које се налази у држави пријема.</p>
			<p class="Basic-Paragraph"><span class="bold">„члан породице” </span>подразумева било ког члана породице запосленог у представништву: </p>
			<p class="Basic-Paragraph">а) који је као такав прихваћен у држави пријема; и</p>
			<p class="Basic-Paragraph">б) који је званично пријављен као члан породичног домаћинства запосленог у представништву.</p>
			<p class="Basic-Paragraph"><span class="bold">„Министарство спољних послова” </span>подразумева Министарство спољних послова Републике Србије, када је Република Србија држава пријема и Министарство спољних послова и трговине, када је Аустралија држава пријема. </p>
			<p class="Basic-Paragraph"><span class="bold">„Конвенције” </span>подразумевају Бечку конвенцију о дипломатским односима од 18. априла 1961. године и Бечку конвенцију о конзуларним односима од 24. априла 1963. године са периодичним изменама. </p>
			<p class="clan">Члан II<br>Сврха Меморандума</p>
			<p class="Basic-Paragraph">1. Држава пријема на реципрочној основи, овлашћује члана породице из државе именовања да обавља плаћени посао у држави пријема у складу са овим меморандумом и законима државе пријема. </p>
			<p class="Basic-Paragraph">2. На основу овог меморандума и закона државе пријема, држава пријема неће ограничавати врсту плаћеног запослења члану породице. Међутим, сматраће се:</p>
			<p class="Basic-Paragraph">а) да би могао да се запосли у оним професијама где су потребне посебне квалификације за обављање плаћеног посла, члан породице мора да поседује те квалификације;</p>
			<p class="Basic-Paragraph">и</p>
			<p class="Basic-Paragraph">б) да члану породице може бити ускраћено запослење у некој професији у случајевима када, из безбедносних разлога, само држављани државе пријема могу бити запослени у тој професији. </p>
			<p class="clan">Члан III<br>Нотификација</p>
			<p class="Basic-Paragraph">1. Држава именовања обавестиће дипломатским путем Министарство спољних послова државе пријема о доласку и коначном одласку члана породице запосленог у представништву и, где је потребно, чињеници да је нека особа постала или престала да буде члан домаћинства одговарајућег запосленог у представништву. </p>
			<p class="Basic-Paragraph">2. О доласку и коначном одласку члана породице држава именовања ће, где је могуће, претходно обавестити Министарство спољних послова државе пријема. </p>
			<p class="clan">Члан IV<br>Поступак за одобрење</p>
			<p class="Basic-Paragraph">1. Званичан захтев за давање одобрења члану породице да обавља плаћени посао шаље се, у име члана породице, преко амбасаде државе именовања Министарству спољних послова у држави пријема. </p>
			<p class="Basic-Paragraph">2. Одобрење члану породице да обавља плаћени посао на основу овог члана неће сe издати уколико би подносилац захтева, започињањем предложеног посла, престао да борави у саставу пријављеног породичног домаћинства одговарајућег запосленог у представништву. </p>
			<p class="Basic-Paragraph">3. Поступци који ће уследити ради одобрења за обављање плаћеног посла у држави пријема спроводе се на начин да омогуће члану породице да у најкраћем могућем року обавља плаћени посао. Све захтеве који се односе на дозволе за рад и сличне формалности ради запослења члана породице држава пријема ће размотрити у њихову корист. </p>
			<p class="Basic-Paragraph">4. Министарство спољних послова државе пријема одмах ће обавестити амбасаду када члан породице запосленог у представништву добије одобрење да обавља плаћени посао. </p>
			<p class="Basic-Paragraph">5. Уколико члан породице жели да пронађе други плаћени посао након добијеног одобрења да се бави плаћеним послом на основу овог меморандума, затражиће поново одобрење преко представништва. </p>
			<p class="Basic-Paragraph">6. Одобрење се не односи на држављане земље пријема или лица са сталним пребивалиштем на њеној територији. </p>
			<p class="clan">Члан V<br>Важност одобрења</p>
			<p class="Basic-Paragraph">1. Одобрење за члана породице да обавља плаћени посао у држави пријема престаје да важи услед следећих догађаја (који се прво појави):</p>
			<p class="Basic-Paragraph">(а) датума престанка функције запосленог у представништву;</p>
			<p class="Basic-Paragraph">(б) раскида или развода запосленог у представништву и члана породице;</p>
			<p class="Basic-Paragraph">(в) члан породице престаје да буде члан домаћинства запосленог у представништву; </p>
			<p class="Basic-Paragraph">(г) коначног одласка запосленог у представништву или члана породице из државе пријема.</p>
			<p class="clan">Члан VI<br>Грађанска и управна надлежност</p>
			<p class="Basic-Paragraph">Када члан породице има, у складу са конвенцијама, имунитет од грађанске и управне надлежности државе пријема, држава именовања ће се одрећи тог имунитета у вези са свим питањима која настану поводом обављања плаћеног посла члана породице и која, такође, потпадају под грађанску или управну надлежност државе пријема. У таквим случајевима, држава именовања ће се одрећи и од имунитета ради извршења било које одлуке суда против члана породице. </p>
			<p class="clan">Члан VII<br>Кривична надлежност</p>
			<p class="Basic-Paragraph">Када члан породице има, у складу са конвенцијама, имунитет од кривичне надлежности државе пријема:</p>
			<p class="Basic-Paragraph">а) држава именовања ће том члану породице укинути имунитет од кривичне  надлежности државе пријема у вези са сваким актом или пропуштањем који  настане у вршењу плаћеног посла, осим у оним случајевима где држава именовања  сматра да би одрицање од имунитета било у супротности са њеним интересима; </p>
			<p class="Basic-Paragraph">б) одрицање од имунитета од кривичне надлежности на основу овог члана неће се сматрати проширењем одрицања од имунитета ради извршења било које одлуке суда која се донесе у вези са вршењем те надлежности, за коју се захтева посебно одрицање. У таквим случајевима држава именовања ће озбиљно размотрити одрицање од потоњег имунитета. </p>
			<p class="clan">Члан VIII<br>Прописи о опорезивању и социјалном осигурању</p>
			<p class="Basic-Paragraph">У складу са конвенцијама и било којим другим међународним уговорима који су на снази, на члана породице се примењују прописи о опорезивању и социјалном осигурању државе пријема по свим питањима у вези са његовим плаћеним послом на територији те државе. </p>
			<p class="clan">Члан IX<br>Решавање спорова</p>
			<p class="Basic-Paragraph">Спорови између Страна учесница који настану у вези са тумачењем или применом овог меморандума решаваће се пријатељским путем дипломатским каналима.</p>
			<p class="clan">Члан X<br>Измена</p>
			<p class="Basic-Paragraph">Овај меморандум се може изменити заједничком одлуком обе Стране учеснице. Измене ступају на снагу у складу са условима у члану XI.</p>
			<p class="clan">Члан XI<br>Ступање на снагу, трајање и престанак </p>
			<p class="Basic-Paragraph">1. Овај меморандум ступа на снагу тридесетог (30) дана од дана пријема последње од дипломатских нота којима се потврђује да су завршене унутрашње процедуре неопходне за ступање на снагу овог меморандума.</p>
			<p class="Basic-Paragraph">2. Овај меморандум закључује се на неодређено време.</p>
			<p class="Basic-Paragraph">3. Свака Страна учесница може раскинути овај меморандум, обавештавањем друге Стране учеснице у писаној форми о својој намери раскида, дипломатским путем.</p>
			<p class="Basic-Paragraph">4. Овај меморандум престаје да важи у року од деведесет (90) дана од пријема обавештења као што је наведено у тачки 3. овог члана.</p>
			<p class="Basic-Paragraph">Потписан у Канбери, дана 27. октобра 2017. године, у два (2) оригинала на српском и енглеском језику, од којих је сваки текст подједнако веродостојан.</p>
			<table class="tabela-bez-bordera">
				<colgroup>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph">За Владу Републике Србије	</p>
							<p class="Basic-Paragraph">Мирољуб Петровић,</p>
							<p class="Basic-Paragraph">Амбасадор Републике Србије у Аустралији</p>
						</td>
						<td class="No-Table-Style">
							<p class="auto-style1">За Владу Аустралије</p>
							<p class="auto-style1">Lyndall Sachs, ПСМ</p>
							<p class="auto-style1">Шеф Протокола Министарства за спољне послове и трговину Аустралије</p>
						</td>
					</tr>
				</tbody>
			</table>
			<p class="clan">Члан 3.</p>
			<p class="Basic-Paragraph">Орган надлежан за спровођење овог меморандума је Министарство спољних послова Републике Србије.</p>
			<p class="clan">Члан 4.</p>
			<p class="Basic-Paragraph">Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.</p>
	</div>


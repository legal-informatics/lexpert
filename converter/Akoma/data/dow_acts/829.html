

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 112. став 1. тачка 2. Устава Републике Србије, доносим</p>
			<p class="ukaz">УКАЗ</p>
			<p class="ukaz-naslov">о проглашењу Закона о потврђивању Споразума између Владе Републике Србије и Владе Републике Северне Македоније о успостављању заједничких контрола на граничном прелазу за међународни друмски саобраћај Прешево (Република Србија) – Табановце (Република Северна Македонија)</p>
			<p class="Basic-Paragraph">Проглашава се Закон о потврђивању Споразума између Владе Републике Србије и Владе Републике Северне Македоније о успостављању заједничких контрола на граничном прелазу за међународни друмски саобраћај Прешево (Република Србија) – Табановце (Република Северна Македонија), који је донела Народна скупштина Републике Србије на седници Петнаестог ванредног заседања у Једанаестом сазиву, 26. јула 2019. године.</p>
			<p class="potpis">ПР број 89</p>
			<p class="potpis">У Београду, 26. јула 2019. године</p>
			<p class="potpis">Председник Републике,</p>
			<p class="potpis"><span class="bold">Александар Вучић, </span>с.р.</p>
			<p class="odluka-zakon">ЗАКОН</p>
			<p class="odluka-zakon">о потврђивању Споразума између Владе Републике Србије и Владе Републике Северне Македоније о успостављању заједничких контрола на граничном прелазу за међународни друмски саобраћај Прешево (Република Србија) – Табановце (Република Северна Македонија)</p>
			<p class="centar">"Службени гласник РС - Међународни уговори", број 
			8 од 26. јула 2019.</p>
			<p class="clan">Члан 1.</p>
			<p class="Basic-Paragraph">Потврђује се Споразум између Владе Републике Србије и Владе Републике Северне Македоније о успостављању заједничких контрола на граничном прелазу за међународни друмски саобраћај Прешево (Република Србија) – Табановце (Република Северна Македонија), потписан у Београду, 12. јула 2019. године, у оригиналу на српском, македонском и енглеском језику. </p>
			<p class="clan">Члан 2.</p>
			<p class="Basic-Paragraph">Текст Споразума у оригиналу на српском језику гласи: </p>
			<p class="bold">СПОРАЗУМ<br>између Владе Републике Србије и Владе Републике Северне Македоније о успостављању заједничких контрола на граничном прелазу за међународни друмски саобраћај Прешево (Република Србија) – Табановце (Република Северна Македонија) </p>
			<p class="Basic-Paragraph">Влада Републике Србије и Влада Републике Северне Македоније (у даљем тексту: „Стране”), полазећи од пријатељских и добросуседских односа и сарадње између две државе,</p>
			<p class="Basic-Paragraph">имајући у виду реалне могућности за даље јачање и унапређење узајамно корисне и добро успостављене дугорочне сарадње између две државе, као и њихову жељу да створе најпогодније услове за развој такве сарадње,</p>
			<p class="Basic-Paragraph">у жељи да унапреде кретање грађана и промет роба између две државе и олакшају саобраћај преко заједничке државне границе,</p>
			<p class="Basic-Paragraph">споразумеле су се о следећем:</p>
			<p class="bold">Члан 1.<br>Предмет Споразума </p>
			<p class="Basic-Paragraph">Предмет Споразума је успостављање заједничких контрола на граничном прелазу за међународни друмски саобраћај Прешево (Република Србија) – Табановце (Република Северна Македонија).</p>
			<p class="Basic-Paragraph">Заједничке контроле на граничном прелазу ће бити успостављене на територији обе Стране и то тако што ће се гранична контрола и граничне провере на излазу из Републике Србије и гранична контрола и граничне провере на улазу у Републику Северну Македонију обављати на територији Републике Северне Македоније на граничном прелазу Табановце. Гранична контрола и граничне провере на излазу из Републике Северне Македоније и гранична контрола и граничне провере на улазу у Републику Србију обављаће се на територији Републике Србије на граничном прелазу Прешево. </p>
			<p class="Basic-Paragraph">Заједничке контроле на граничном прелазу Прешево–Табановце почињу да се спроводе након испуњавања услова за несметано функционисање граничних служби Страна.</p>
			<p class="Basic-Paragraph">Заједничке контроле спроводиће се 24 сата дневно, сваког дана у недељи. </p>
			<p class="bold">Члан 2.<br>Значење израза</p>
			<p class="Basic-Paragraph">Изрази употребљени у овом споразуму имају следеће значење: </p>
			<p class="Basic-Paragraph">1) <span class="bold">Гранична контрола</span> је контрола граничног саобраћаја између Страна која обухвата спровођење свих закона и других прописа држава Страна који се примењују приликом преласка лица преко државне границе, као и при увозу, извозу и транзиту путника и ствари, прегледу робе, превозних средстава, путничког пртљага и друге робе коју путници носе са собом или на себи укључујући и промет драгоцености и физички преносивих средстава плаћања; </p>
			<p class="Basic-Paragraph">2) <span class="bold">Граничне провере </span>представљају контролу лица и путних исправа, контролу саобраћајног средства и контролу ствари, која се обавља у току утврђеног радног времена на подручју граничног прелаза, у вези са намераваним преласком државне границе или непосредно након што је извршен прелазак државне границе и друга контрола промета лица, робе, услуга, саобраћајних средстава, животиња и биља и њихових производа преко државне границе одређене законодавством држава Страна;</p>
			<p class="Basic-Paragraph">3) <span class="bold">Држава домаћин </span>је држава на чијој територији надлежни органи суседне државе обављају граничну контролу и граничне провере; </p>
			<p class="Basic-Paragraph">4) <span class="bold">Суседна држава </span>је држава друге Стране чији надлежни органи обављају граничну контролу и граничне провере на територији државе домаћина; </p>
			<p class="Basic-Paragraph">5) <span class="bold">Излазна држава</span><span class="bold"> </span>је држава Стране која обавља излазну граничну контролу и граничне провере; </p>
			<p class="Basic-Paragraph">6) <span class="bold">Улазна држава </span>је држава Стране која обавља улазну граничну контролу и граничне провере; </p>
			<p class="Basic-Paragraph">7) <span class="bold">Зона </span>обухвата одређени део подручја граничних прелаза Прешево и Табановце, где службена лица држава Страна обављају граничне провере и граничне контроле;</p>
			<p class="Basic-Paragraph">8) <span class="bold">Службена лица </span>су лица која обављају послове из области граничне контроле и граничних провера, и то:</p>
			<p class="Basic-Paragraph">(1) за Републику Србију: полицијски службеници Министарства унутрашњих послова Републике Србије – Управа граничне полиције, службеници Министарства финансија Републике Србије – Управа царина и службеници Министарства пољопривреде, шумарства и водопривреде – Управа за ветерину и Управа за заштиту биља, </p>
			<p class="Basic-Paragraph">(2) за Републику Северну Македонију: полицијски службеници Министарства унутрашњих послова Републике Северне Македоније – Одељење за границу и миграције, службеници Министарства финансија Републике Северне Македоније – Управа царина, службеници Министарства пољопривреде, шумарства и водопривреде – Фитосанитарна инспекција – службеници Агенције за храну и ветерину;</p>
			<p class="Basic-Paragraph">9) <span class="bold">Друга лица </span>су запослени у агенцијама или другим правним лицима Страна која обављају делатност или имају пословни простор на подручју граничног прелаза.</p>
			<p class="bold">Члан 3.<br>Зона </p>
			<p class="Basic-Paragraph">Зона обухвата одређени део подручја граничних прелаза Прешево и Табановце, где службена лица Страна обављају граничне провере и граничне контроле.</p>
			<p class="Basic-Paragraph">Зона на ГП Прешево, на улазној страни у Републику Србију, односно на ГП Табановце, на улазној страни у Републику Северну Македонију, обухвата:</p>
			<p class="Basic-Paragraph">1) простор и службене просторије одређене за обављање граничне контроле и граничних провера надлежних органа Страна; </p>
			<p class="Basic-Paragraph">2) друге објекте намењене за обављање граничне контроле и граничних провера и простор за паркирање; </p>
			<p class="Basic-Paragraph">3) пут између државне границе и места за обављање граничне контроле.</p>
			<p class="bold">Члан 4.<br>Протоколи за спровођење Споразума</p>
			<p class="Basic-Paragraph">У року од 90 дана од дана ступања на снагу овог споразума, надлежни органи Страна (гранична полиција, царина, инспекцијске службе и органи надлежни за управљање граничним прелазима), сачиниће протоколе о његовом спровођењу.</p>
			<p class="bold">Члан 5.<br>Изградња и коришћење објеката</p>
			<p class="Basic-Paragraph">У зони Стране могу градити, постављати нове објекте или заједнички користити постојеће службене објекте државе домаћина, у складу са законодавством држава Страна. </p>
			<p class="Basic-Paragraph">Држава домаћин, по правилу, обезбеђује прикључке за струју, воду и другу комуналну инфраструктуру.</p>
			<p class="Basic-Paragraph">Питања припадајућег дела стварних трошкова употребе и одржавања објеката и просторија, као и режијских и других трошкова се уређују протоколима из члана 4. овог споразума. </p>
			<p class="Basic-Paragraph">Опрема и материјал потребни за изградњу и унутрашње и спољашње уређење објеката за потребе суседне државе у зони не подлежу царини, порезима и другим давањима земље домаћина.</p>
			<p class="bold">Члан 6.<br>Телекомуникацијски и други уређаји</p>
			<p class="Basic-Paragraph">Држава домаћин се обавезује да ће, уз ослобађање од плаћања свих накнада, одобрити изградњу телекомуникационе инфраструктуре неопходне за довод потребних телекомуникационо-информатичких сервиса.</p>
			<p class="Basic-Paragraph">Држава домаћин се обавезује да ће омогућити монтажу, имплементацију, пуштање у рад и одржавање телекомуникационо-информатичких система, опреме и средстава, укључујући видео надзор и другу електронску опрему потребну искључиво за обављање послова граничне контроле и граничних провера. </p>
			<p class="Basic-Paragraph">Рад телекомуникационо-информатичких система и коришћење фреквенција обавља се у складу са прописима држава Страна. </p>
			<p class="Basic-Paragraph">Надлежни органи Страна у зони користе фреквенције у складу са националним законодавством држава Страна. </p>
			<p class="Basic-Paragraph">Стране се обавезују да једна другој обезбеде посебне просторе за смештај опреме телекомуникационо-информатичких система у складу са потребама. </p>
			<p class="bold">Члан 7.<br>Постављање ознака на граничном прелазу и објектима</p>
			<p class="Basic-Paragraph">Ознаке и обележја која означавају гранични прелаз и службене просторије које користе Стране у зони на граничном прелазу постављају се у складу са националним законодавством држава Страна. </p>
			<p class="bold">Члан 8. <br>Примена прописа </p>
			<p class="Basic-Paragraph">У зони, приликом обављања граничне контроле и граничних провера, службена лица суседне државе примењују прописе своје државе којима се регулише прелазак лица, ствари и саобраћајних средстава, у истом обиму и на исти начин као на територији своје државе. </p>
			<p class="Basic-Paragraph">Службене радње које у зони обаве службена лица суседне државе сматрају се као да су обављене у суседној држави. </p>
			<p class="Basic-Paragraph">Повреда прописа суседне државе из става 1. овог члана која је учињена у зони, сматра се као да је почињена у суседној држави. </p>
			<p class="Basic-Paragraph">У осталим случајевима примењиваће се законодавство државе домаћина, ако овим споразумом није другачије дефинисано. </p>
			<p class="bold">Члан 9. <br>Поступање према држављанима државе домаћина </p>
			<p class="Basic-Paragraph">Примена прописа из члана 8. став 1. овог споразума обухвата и право на лишавање слободе, задржавање и принудни повратак, у складу са националним законодавством држава Страна. </p>
			<p class="Basic-Paragraph">Изузетно од одредби става 1. овог члана, службена лица суседне државе нису овлашћена да држављане државе домаћина на њеном подручју лише слободе или приведу у суседну државу. </p>
			<p class="Basic-Paragraph">Лица из става 2. овог члана, могу се задржати на месту за обављање граничне контроле и граничних провера ради састављања записника о чињеничном стању, након чега се предају надлежном органу државе домаћина на граничном прелазу. </p>
			<p class="Basic-Paragraph">При предузимању мера из става 3. овог члана потребно је одмах обавестити службена лица државе домаћина.&nbsp;</p>
			<p class="Basic-Paragraph">Службена лица Страна међусобно пружају помоћ што не ограничава право службених лица суседне државе да предузимају све неопходне мере за заштиту живота и безбедности службених и других лица.</p>
			<p class="Basic-Paragraph">Одредбе овог члана не утичу на примену прописа државе домаћина о азилу. </p>
			<p class="bold">Члан 10. <br>Поступак са лицима и стварима </p>
			<p class="Basic-Paragraph">Новац и друга физички преносива средства плаћања, ствари, саобраћајна средства и робе које су службена лица суседне државе привремено задржала или одузела током обављања граничне контроле и граничних провера и приликом извршавања службених радњи, дозвољено је пренети у суседну државу. </p>
			<p class="Basic-Paragraph">За ствари које су службена лица суседне државе за време излазне граничне контроле и граничних провера привремено задржала или одузела или су пре почетка улазне граничне контроле и граничне провере, на захтев службених лица, враћене у суседну државу, не примењују се прописи о извозу и за њих се не обавља улазна гранична контрола. </p>
			<p class="Basic-Paragraph">Лицима којима није дозвољен улазак у улазну државу не сме бити одбијен повратак у излазну државу. </p>
			<p class="Basic-Paragraph">Ако је потребно, лица из става 3. овог члана прате се до овлашћених лица излазне државе. </p>
			<p class="Basic-Paragraph">Право повратка у излазну државу лица из става 3. овог члана укључује и њихове ствари.</p>
			<p class="bold">Члан 11. <br>Улазна и излазна гранична контрола и гранична провера </p>
			<p class="Basic-Paragraph">На граничном прелазу, граничну проверу обавља излазна држава пре улазне државе. </p>
			<p class="Basic-Paragraph">Царинска процедура се примењује по завршетку граничне провере на начин предвиђен Протоколима о спровођењу Споразума који се односе на заједничку контролу у складу са чланом 4. овог споразума.</p>
			<p class="Basic-Paragraph">Након почетка улазне граничне провере, службена лица излазне државе немају више право да обављају граничну проверу. </p>
			<p class="Basic-Paragraph">Изузетно, уколико се након започињана улазне граничне провере појави сумња у кривично дело или се накнадно сазна да се у зони налази лице које се потражује, службена лица излазне државе имају право, након што претходно о томе обавесте службена лица улазне државе, поново обавити граничну проверу, лишити слободе лице и привремено задржати или одузети ствари.</p>
			<p class="bold">Члан 12.<br>Службена лица, униформе и сагласност за боравак и рад </p>
			<p class="Basic-Paragraph">Службена лица Страна, послове из своје надлежности обављаће у складу са својим законодавством.</p>
			<p class="Basic-Paragraph">Службена лица у зони носе униформу, службено оружје и муницију, те видно истакнуте ознаке у складу са националним законодавством. </p>
			<p class="Basic-Paragraph">Службена лица суседне државе могу у зони, приликом обављања дужности носити и службену одећу са видно истакнутим ознакама, опрему, као и водити службене псе.</p>
			<p class="Basic-Paragraph">Службена лица суседне државе могу користити службено оружје у складу са законима и другим прописима суседне државе. </p>
			<p class="Basic-Paragraph">Држава домаћин може изузетно ускратити службеном лицу суседне државе боравак и рад у зони, о чему је дужна писаним путем обавестити надлежни орган друге Стране, без навођења разлога. </p>
			<p class="Basic-Paragraph">У случају повреде или смрти службеног лица суседне државе, као и у случају губитка ствари које носе са собом (униформа, оружје и др.) док је на дужности, примењује се национално законодавство суседне државе.</p>
			<p class="bold">Члан 13.<br>Одобрење за кретање и задржавање у зони</p>
			<p class="Basic-Paragraph">Друга лица из члана 2. став 1. тачка 9. овог споразума могу се кретати, задржавати и обављати делатност у зони за коју имају сагласност прописану националним законодавством држава Страна. </p>
			<p class="bold">Члан 14. <br>Предмети у службеној употреби </p>
			<p class="Basic-Paragraph">Док се налазе у зони, службена и приватна возила, опрема и предмети који су намењени службеној употреби за обављање граничних провера и граничних контрола или за потребе службених лица суседне државе за време обављања послова у држави домаћина, не подлежу плаћању царина, пореза и другим давањима.</p>
			<p class="Basic-Paragraph">Списе, документацију и електронске носаче података које службена лица суседне државе користе у обављању граничне контроле и граничних провера у држави домаћина, као и службене пошиљке, возила и просторије и службену опрему, службена лица државе домаћина немају право прегледати и одузети. </p>
			<p class="Basic-Paragraph">Новац који службена лица суседне државе користе за службене потребе у зони, може бити унет, изнет и пренет у и из суседне државе.</p>
			<p class="bold">Члан 15.<br>Заштита и помоћ</p>
			<p class="Basic-Paragraph">Службеним лицима суседне државе, при обављању њихове дужности у зони, држава домаћин обезбеђује једнаку заштиту и помоћ као и својим службеним лицима.</p>
			<p class="Basic-Paragraph">Ако кривично дело или прекршај изврши службено лице суседне државе на територији државе домаћина, надлежни орган државе домаћина мора без одлагања предузети мере у складу са националним законодавством и о томе обавестити надлежни орган суседне државе. </p>
			<p class="Basic-Paragraph">Ако се против службеног лица суседне државе учини кривично дело или прекршај, примењиваће се национално законодавство суседне државе. </p>
			<p class="Basic-Paragraph">Службене просторије суседне државе, службена лица државе домаћина могу претрести само уз сагласност надлежних органа суседне државе. </p>
			<p class="Basic-Paragraph">За накнаду штете коју су узроковала службена лица суседне државе при обављању граничне контроле у зони, примењује се законодавство суседне државе. </p>
			<p class="bold">Члан 16.<br>Мешовита комисија</p>
			<p class="Basic-Paragraph">За праћење спровођења одредаба овог споразума образује се Мешовита комисија, у чији ће састав Стране именовати председника свог дела Комисије и још четири члана, те њихове заменике.</p>
			<p class="Basic-Paragraph">Послови и начин рада Мешовите комисије уредиће се Пословником. Пословник ће бити усвојен на првом састанку Мешовите комисије, која ће се одржати у року од 60 дана од дана почетка примене овог споразума.</p>
			<p class="Basic-Paragraph">О именовању председника свог дела Мешовите комисије, Стране ће се међусобно обавештавати дипломатским путем, а о именовању чланова Мешовите комисије и њихових заменика председници комисија ће се обавештавати разменом писама.</p>
			<p class="Basic-Paragraph">Задатак Мешовите комисије је да усклађује рад надлежних органа у решавању просторних, техничких и других питања везаних за граничне прелазе, и то:</p>
			<p class="Basic-Paragraph">– прати и анализира степен фреквентности одвијања саобраћаја преко граничног прелаза и предлаже мере и радње за бржи проток људи и роба;</p>
			<p class="Basic-Paragraph">– прати и анализира рад надлежних граничних служби и предлаже мере за унапређење функционисања заједничких контрола;</p>
			<p class="Basic-Paragraph">– извршава и друге послове који су непосредно везани за заједничке контроле.</p>
			<p class="Basic-Paragraph">Мешовита комисија ће одржавати састанке према указаној потреби, а најмање једном годишње, наизменично на територији држава Страна. </p>
			<p class="bold">Члан 17.<br>Ступање на снагу, измене и допуне и раскид</p>
			<p class="Basic-Paragraph">Споразум се закључује на неодређено време и ступа на снагу даном пријема последњег писаног обавештења, дипломатским путем, којим стране обавештавају једна другу о испуњености унутрашњих правних процедура за његово ступање на снагу.</p>
			<p class="Basic-Paragraph">Овај споразум се може мењати и допуњавати писаним путем уз сагласност обе Стране, а измене и допуне ступају на снагу у складу са ставом 1. овог члана.</p>
			<p class="Basic-Paragraph">Свака Страна може раскинути овај споразум слањем писаног обавештења другој Страни дипломатским путем. У том случају, споразум престаје да важи након истека три месеца од дана пријема таквог обавештења.</p>
			<p class="Basic-Paragraph">Потписано у Београду, дана 12. јула 2019. године, у два оригинална примерка на српском, македонском и енглеском језику, при чему су сви текстови једнако веродостојни.</p>
			<p class="Basic-Paragraph">У случају разлике у тумачењу, верзија на енглеском језику ће бити меродавна.</p>
			<table class="tabela-bez-bordera">
				<colgroup>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph">ЗА ВЛАДУ</p>
							<p class="Basic-Paragraph">РЕПУБЛИКЕ СРБИЈЕ</p>
						</td>
						<td class="No-Table-Style">
							<p class="Basic-Paragraph">ЗА ВЛАДУ</p>
							<p class="Basic-Paragraph">РЕПУБЛИКЕ СЕВЕРНЕ МАКЕДОНИЈЕ</p>
						</td>
					</tr>
				</tbody>
			</table>
			<p class="clan">Члан 3.</p>
			<p class="Basic-Paragraph">Овај закон ступа на снагу наредног дана од дана објављивања у „Службеном гласнику Републике Србије – Међународни уговори”.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 112. став 1. тачка 2. Устава Републике Србије, доносим</p>
	<p class="ukaz">УКАЗ</p>
	<p class="ukaz-naslov">о проглашењу Закона о потврђивању Споразума између Владе Републике Србије и Кабинета министара 
	<br>Украјине o сарадњи у области железничког саобраћаја</p>
	<p>Проглашава се Закон о потврђивању Споразума између Владе Републике Србије и Кабинета министара Украјине o сарадњи у области железничког саобраћаја, који је донела Народна скупштина Републике Србије на Четвртој седници Другог редовног заседања у 2013. години, 26. новембра 2013. године.</p>
	<p>&nbsp;</p>
	<p class="potpis" style="margin-top: 0">ПР број 131</p>
	<p class="potpis" style="margin-top: 0">У Београду, 27. новембра 2013. године</p>
	<p class="potpis" style="margin-top: 0">Председник Републике,</p>
	<p class="potpis" style="margin-top: 0"><span class="bold">Томислав Николић, 
	</span>с.р.</p>
	<p class="potpis">&nbsp;</p>
	<p class="potpis">&nbsp;</p>
	<p class="odluka-zakon" style="margin-top: 0; margin-bottom: 0">ЗАКОН</p>
	<p class="naslov" style="margin-top: 0">о потврђивању Споразума између Владе Републике Србије и Кабинета министара Украјине o сарадњи у области железничког саобраћаја</p>
	<p class="naslov" style="margin-top: 0"><span style="font-weight: 400">
	"Службени гласник РС - Међународни уговори", број 13 од 27. новембра 2013.</span></p>
	<p class="naslov" style="margin-top: 0">&nbsp;</p>
	<p class="clan">Члан 1.</p>
	<p>Потврђује се Споразум између Владе Републике Србије и Кабинета министара Украјине о сарадњи у области железничког саобраћаја, сачињен у Београду 6. јуна 2013. године, у два оригинална примерка сваки на српском, украјинском и енглеском језику.</p>
	<p class="clan">Члан 2.</p>
	<p>Текст Споразума између Владе Републике Србије и Кабинета министара Украјине о сарадњи у области железничког саобраћаја, у оригиналу на српском језику гласи:</p>
	<p class="bold"><span class="bold">СПОРАЗУМ</span></p>
	<p class="bold"><span class="bold">ИЗМЕЂУ ВЛАДЕ РЕПУБЛИКЕ СРБИЈЕ И КАБИНЕТА 
	<br>МИНИСТАРА УКРАЈИНЕ О САРАДЊИ У ОБЛАСТИ <br>ЖЕЛЕЗНИЧКОГ САОБРАЋАЈА</span></p>
	<p>Влада Републикe Србије и Кабинет министара Украјине (у даљем тексту: стране уговoрнице), 
	</p>
	<p>заснивајући своју сарадњу на принципима равноправности и узајамног поверења, 
	</p>
	<p>дајући важност координацији активности у области железничког саобраћаја између Републике Србије и Украјине, 
	</p>
	<p>признавајући важност превоза путника и робе у железничком саобраћају, како у директном саобраћају тако и у транзиту ка трећим земљама, 
	</p>
	<p>уверене у потребу да се у том циљу закључи овај споразум,</p>
	<p>договориле су се о следећем:</p>
	<p class="bold"><span class="bold">Члан 1.</span></p>
	<p>Стране уговoрнице сарађују, пружајући једна другој потребну помоћ у циљу даљег развоја железничког саобраћаја између држава страна уговорница и предузимају потребне мере за побољшање превоза путника и роба у међународном железничком саобраћају.</p>
	<p>Стране уговoрнице одржаваће редовну оперативно-техничку, економску и научну сарадњу у области железничког саобраћаја.</p>
	<p>Стране уговорнице обезбедиће, у оквиру националног законодавства својих држава и међународних прописа који су на снази, потребне услове за високо-квалитетан и уредан превоз путника, робе, пртљага и поште, као и пролаз вучених возила преко територија држава страна уговорница како у директном саобраћају, тако и у транзиту према трећим земљама.</p>
	<p class="bold"><span class="bold">Члан 2.</span></p>
	<p>У циљу примене Споразума поједини појмови значе:</p>
	<p>1. „Надлежни органи држава страна уговорница” означавају:</p>
	<p>За Републику Србију – Министарство саобраћаја Републике Србије,</p>
	<p>За Украјину – Министарство инфраструктуре Украјине.</p>
	<p>2. „Железнице држава страна уговорница” означавају железничку компанију, установу или организацију која обезбеђује превоз робе и путника у складу са националним законодавством држава страна уговорница.</p>
	<p>3. „Железничко особље” означава запослене у железницама држава страна уговорница који обављају своје дужности одређене Споразумом.</p>
	<p>4. „Домаћа држава” означава државу на чијој територији железничко особље државе друге стране уговорнице извршава своје дужности, а на основу Споразума.</p>
	<p class="bold"><span class="bold">Члан 3.</span></p>
	<p>Стране уговорнице су сагласне да се превоз путника и робе у међународном железничком саобраћају обавља у складу са међународним споразумима o железничком саобраћају чије су оне или њихове државе потписнице, односно у складу са прописима који уређују железнички саобраћај.</p>
	<p>Свака страна уговорница задржава право да закључи међународне споразуме у области железничког саобраћаја са другим државама, не наносећи штету интересима друге стране уговорнице.</p>
	<p class="bold"><span class="bold">Члан 4.</span></p>
	<p>Надлежни органи у области железничког саобраћаја држава страна уговорница, имају право да закључе билатералне споразуме, који у складу са специфичним околностима, дефинишу процедуре примене овог споразума у погледу:</p>
	<p>међусобног признавања сертификата издатих у складу са националним законодавствима држава страна уговорница;</p>
	<p>техничких и технолошких система Железница држава страна уговорница;</p>
	<p>обуке особља и експерата у области железничког саобраћаја;</p>
	<p>осталих питања.</p>
	<p class="bold"><span class="bold">Члан 5.</span></p>
	<p>Железнице држава страна уговорница обезбедиће услове за неометано прихватање и превоз транзитне робе која се креће железничким пругама држава страна уговорница у складу са важећим тарифама, са изузетком робе чији је увоз и транзит забрањен или ограничен националним прописима држава страна уговорница.</p>
	<p>Организација директног превоза робе железницом са територије Републике Србије у транзиту преко територије Украјине и са територије Украјине у транзиту преко територије Републике Србије, као и у транзиту од трећих земаља ка трећим земљама, биће регулисана билатералним споразумима између надлежних железничких органа држава страна уговорница и мултилатералним међународним споразумима у области железничког саобраћаја, чије су оне, односно њихове државе потписнице.</p>
	<p class="bold"><span class="bold">Члан 6.</span></p>
	<p>Стране уговорнице сматрају неопходним координирање тарифне политике у области превоза у железничком саобраћају у државама страна уговорница, засноване на реципроцитету и тржишним принципима.</p>
	<p class="bold"><span class="bold">Члан 7.</span></p>
	<p>Железница државе једне стране уговорнице обавестиће без одлагања железницу државе друге стране уговорнице о сметњама које настану у одвијању железничког саобраћаја на територији односне државе, као и о њиховом отклањању.</p>
	<p class="bold"><span class="bold">Члан 8.</span></p>
	<p>Железница државе једне стране уговорнице, уз сагласност железнице државе друге стране уговорнице, може да пошаље железничко особље на територију државе друге стране уговорнице ради извршења обавеза одређених Споразумом.</p>
	<p>Железничко особље држава страна уговорница:</p>
	<p>а) извршава своје дужности на територији домаће државе у складу са међународним стандардима и националним прописима домаће државе, односно споразумима и протоколима између железница држава страна уговорница,</p>
	<p>б) има право да током извршења својих дужности на територији државе друге стране уговорнице носи униформу и ознаке железнице којој припадају.</p>
	<p>Железница државе стране уговорнице одговара за понашање свог железничког особља током његовог боравка на територији државе друге стране уговорнице и врши контролу над његовим активностима.</p>
	<p>Железничко особље држава страна уговорница употребљаваће језик који је у службеној употреби у домаћој држави или језик који је званично у употреби у међународном железничком саобраћају. 
	</p>
	<p>Железничко особље држава страна уговорница може уносити предмете за личну употребу, укључујући резерве хране које носе са собом, само у количинама које су им потребне за време службеног боравка на територији домаће државе, за које не постоји забрана за увоз у ту државу. Службене пошиљке, као што су службена писма и други железнички документи који су намењени железничком особљу стране железнице у домаћој држави, или које железница шаље у страну државу, могу се преносити посредством железничког особља и подлежу царинским прописима домаће државе. Службене пошиљке намењене железничком особљу стране железнице морају имати званични печат пошиљаоца.</p>
	<p class="bold"><span class="bold">Члан 9.</span></p>
	<p>Свака страна уговорница ће на територији своје државе, а у складу са својим националним прописима, бити одговорна за безбедност железничког особља држава страна уговорница, као и за сигурност имовине која припада другој страни уговорници, односно њеној држави која се користи искључиво за извршење обавеза одређених Споразумом.</p>
	<p class="bold"><span class="bold">Члан 10.</span></p>
	<p>У циљу бржег решавања проблема у сарадњи у току превоза путника и робе између Републике Србије и Украјине, представници железница држава страна уговорница имају право да оснују представничке канцеларије на територији држава страна уговорница.</p>
	<p class="bold"><span class="bold">Члан 11.</span></p>
	<p>Стране уговорнице ће сарађивати у области обуке и усавршавања инжењера, техничара и другог особља заступљених у области железничког саобраћаја.</p>
	<p class="bold"><span class="bold">Члан 12.</span></p>
	<p>У циљу праћења спровођења и тумачења одредаба Споразума, анализирања и решавања проблема који настану током његовог спровођења, стране уговорнице образују Мешовиту комисију (у даљем тексту: Мешовита комисија).</p>
	<p>Мешовита комисија је састављена од представника надлежних органа држава страна уговорница и железница држава страна уговорница.</p>
	<p>У случају неефикасности директних преговора и консултација у Мешовитој комисији, а које се тичу решавања спорова, стране уговорнице ће их решавати на други, обострано прихватљив начин.</p>
	<p>Мешовита комисија ако је потребно састаје се једном годишње, наизменично на територији једне од држава страна уговорница, на захтев једне од страна уговорница.</p>
	<p>Начин рада Мешовите комисије одредиће се Пословником о раду који ће бити усвојен на првој седници Мешовите комисије.</p>
	<p class="bold"><span class="bold">Члан 13.</span></p>
	<p>Измене и допуне овог споразума биће састављане у форми протокола Споразума који ће постати саставни део овог споразума и ступиће на снагу заједно са чланом 15. овог споразума.</p>
	<p class="bold"><span class="bold">Члан 14.</span></p>
	<p>Споразум се закључује на неодређено време.</p>
	<p>Споразум престаје да важи после истека рока од шест месеци од дана пријема последње дипломатске ноте примљене дипломатским путем, којом се друга страна уговорница обавештава о раскиду Споразума.</p>
	<p>Одредбе Споразума односиће се на све обавезе и уговоре који су ступили на снагу на основу Споразума и који нису били у потпуности реализовани до његовог окончања, све до њихове потпуне реализације.</p>
	<p class="bold"><span class="bold">Члан 15.</span></p>
	<p>Овај Споразум ступа на снагу тридесетог дана од дана пријема последње дипломатске ноте којом стране уговорнице обавештавају једна другу о завршетку интерних процедура неопходних за ступање на снагу овог споразума.</p>
	<p>У потврду тога, потписници, прописно овлашћени од стране својих влада, потписали су Споразум.</p>
	<p>Сачињено у Београду, дана 6. јуна 2013. године, у два оригинална примерка сваки на српском, украјинском и енглеском језику, при чему су сва три текста аутентична. У случају разлике у тумачењу меродаван је текст на енглеском језику.</p>
	<p>&nbsp;</p>
	<table class="tabela-bez-bordera">
		<tbody>
			<tr>
				<td align="center">
				<p style="margin-top: 0">ЗА ВЛАДУ</p>
				<p style="margin-top: 0">РЕПУБЛИКЕ СРБИЈЕ</p></td>
				<td align="center">
				<p style="margin-top: 0">ЗА КАБИНЕТ </p>
				<p style="margin-top: 0">МИНИСТАРА УКРАЈИНЕ</p></td>
			</tr>
			<tr>
				<td align="center">
				<p style="margin-top: 0">Милутин Мркоњић, с.р. </p>
				<p style="margin-top: 0">министар саобраћаја Републике Србије</p>
				</td>
				<td align="center">
				<p style="margin-top: 0">Володимир Козак, с.р. </p>
				<p style="margin-top: 0">министар инфраструктуре Украјине</p>
				</td>
			</tr>
		</tbody>
	</table>
	<p class="clan">Члан 3.</p>
	<p>Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.</p>


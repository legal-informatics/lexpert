<meta http-equiv="Content-Type" content="text/html; charset=UTF-8"><link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
<style type="text/css">
 p.MsoNormal
	{margin-top:0cm;
	margin-right:0cm;
	margin-bottom:0.667rem;
	margin-left:0cm;
	line-height:107%;
	font-size:0.917rem;
	font-family:"Calibri",sans-serif;
	}
.auto-style1 {
	color: #008000;
}
.auto-style2 {
	text-align: center;
}
</style>


<p class="redakcijskipreciscentekst">Редакцијски пречишћен текст&nbsp;</p>
<p class="clan">&nbsp;</p>
<p class="ukaz-naslov">ЗАКОН</p>
<p class="ukaz-naslov">о заштити права и слобода националних мањина</p>
<p class="centar">„Службени лист СРЈ”, број 11 од 27. фебруара 2002, „Службени гласник РС“, бр. 
72 од 3. септембра 2009 - др. закон, 97 од 6. новембра 2013 - УС, 47 од 20. јуна 
2018.</p>
<p class="clan">Део први</p>
<p class="clan">ОПШТЕ ОДРЕДБЕ</p>
<p class="bold">Предмет закона</p>
<p class="clan">Члан 1.</p>
<p class="v2-clan-left-1">Овим законом уређује се начин остваривања 
индивидуалних и колективних права која су Уставом Републике Србије и потврђеним 
међународним уговорима зајемчена припадницима националних мањина.</p>
<p class="v2-clan-left-1">Oвим зaкoнoм сe урeђуje и зaштитa нaциoнaлних мaњинa 
oд свaкoг oбликa дискриминaциje у oствaривaњу индивидуaлних прaвa и слoбoдa и 
oбeзбeђуje oствaривaњe кoлeктивних прaвa нaциoнaлних мaњинa нa сaмoупрaву у 
култури, oбрaзoвaњу, oбaвeштaвaњу и службeнoj упoтрeби jeзикa и писмa.</p>
<p class="v2-clan-left-1">Права националних мањина остварују се и у складу са 
законом којим се уређује положај националних савета националних мањина, као и на 
основу других посебних закона којима се уређују поједине области друштвеног 
живота које су од значаја за националне мањине.</p>
<p class="v2-clan-left-1">Покрајинским прописима могу се установити додатна 
права припадника националних мањина, у складу са Уставом, а на основу закона.</p>
<p class="hide-change">*Службени гласник РС, број 47/2018</p>
<p class="bold">Одређење националне мањине</p>
<p class="clan">Члан 2.</p>
<p>Национална мањина у смислу овог закона је свака група држављана 
<span class="v2-clan-left-1">Републике Србије</span> која је по бројности довољно репрезентативна, иако 
представља мањину на територији <span class="v2-clan-left-1">Републике Србије</span>, припада некој од 
група становништва које су у дуготрајној и чврстој вези са територијом 
<span class="v2-clan-left-1">Републике Србије</span> и поседује обележја као што су језик, култура, национална 
или етничка припадност, порекло или вероисповест, по којима се разликује од 
већине становништва, и чији се припадници одликују бригом да заједно одржавају 
свој заједнички идентитет, укључујући културу, традицију, језик или религију.</p>
<p>Националним мањинама у смислу овог закона сматраће се све групе држављана који 
се називају или одређују као народи, националне и етничке заједнице, националне 
и етничке групе, националности и народности, а испуњавају услове из става 1. 
овог члана.</p>
<p class="hide-change">*Службени гласник РС, број 47/2018</p>
<p class="clan">Део други</p>
<p class="clan">ОСНОВНА НАЧЕЛА</p>
<p class="bold">Забрана дискриминације</p>
<p class="clan">Члан 3.</p>
<p>Забрањује се сваки облик дискриминације, на националној, етничкој, расној, 
језичкој<span class="v2-clan-left-1">, верској и свакој другој</span> основи, према
<span class="v2-clan-left-1">националним мањинама и</span> лицима која припадају националним мањинама.</p>
<p>Органи<span class="v2-clan-left-1"> </span>&nbsp;републике, аутономне покрајине, 
<span class="v2-clan-left-1">јединице локалне самоуправе</span> не могу да 
доносе правне акте, нити да предузимају мере које су супротне ставу 1. овог 
члана.</p>
<p class="hide-change">*Службени гласник РС, број 47/2018</p>
<p class="bold">Мере за обезбеђење равноправности</p>
<p class="clan">Члан 4.</p>
<p class="v2-clan-left-1">Органи власти у Републици Србији у складу са Уставом и 
законом доносе прописе, појединачне правне акте и предузимају мере у циљу 
обезбеђења пуне и ефективне равноправности између припадника националних мањина 
и грађана који припадају већини.</p>
<p>Органи власти ће <span class="v2-clan-left-1">доносити</span> правне акте и предузети мере из става 1. овог члана у 
циљу поправљања положаја лица која припадају ромској националној мањини.</p>
<p class="v2-clan-left-1">Неће се сматрати дискриминацијом мере за унапређење 
пуне и ефективне равноправности у запошљавању, односно погодности у случају 
престанка радног односа у јавном сектору на свим нивоима територијалне 
организације, које су прописане одредбама посебних закона којима се уређује 
радно-правни статус запослених у јавном сектору, ако такве мере важе до 
постизања одговарајуће заступљености припадника националних мањина која је 
утврђена тим законима.</p>
<p class="v2-clan-left-1">Република Србија обезбеђује услове за ефикасно учешће 
припадника националних мањина у политичком животу, заступљеност представника 
националних мањина у Народној скупштини и сразмерну заступљеност националних 
мањина у скупштинама аутономних покрајина и јединицама локалне самоуправе, у 
складу са законом.</p>
<p class="v2-clan-left-1">Република Србија предузима одговарајуће мере ради 
унапређења економског положаја неразвијених подручја на којима традиционално 
живе припадници националних мањина.</p>
<p class="hide-change">*Службени гласник РС, број 47/2018</p>
<p class="v2-bold-1">Слобода изражавања националне припадности</p>
<p class="hide-change">*Службени гласник РС, број 47/2018</p>
<p class="clan">Члан 5.</p>
<p class="v2-clan-left-1">У складу са Уставом Републике Србије зајeмченом 
слободом изражавања националне припадности, нико не сме претрпети штету због 
изражавања своје националне припадности или због уздржавања од таквог чињења.</p>
<p>Забрањена је свака регистрација припадника националних мањина која их 
противно њиховој вољи обавезује да се изјасне о својој националној припадности.</p>
<p class="v2-clan-left-1">Право је припадника националних мањина да се подаци о 
њиховој националној припадности уписују у службене евиденције и збирке података 
о личности, у складу са посебним законом.</p>
<p class="v2-clan-left-1">Податак о националној припадности може се користити 
само у сврху за коју је прикупљен и на начин предвиђен законом који уређује 
заштиту података о личности.</p>
<p>Забрањена је свака радња и мера насилне асимилације припадника националних 
мањина.</p>
<p class="hide-change">*Службени гласник РС, број 47/2018</p>
<p class="bold">Право сарадње са сународницима у земљи и у иностранству</p>
<p class="clan">Члан 6.</p>
<p>Припадници националних мањина имају право да слободно заснивају и одржавају 
мирољубиве односе унутар <span class="v2-clan-left-1">Републике Србије</span> и ван њених граница с 
лицима која законито бораве у другим државама, посебно са онима са којима имају 
заједнички етнички, културни, језички и верски идентитет или заједничко културно 
наслеђе.</p>
<p class="v2-clan-left-1">У циљу остваривања права из става 1. овог члана могу 
се прописати посебне олакшице.</p>
<p class="hide-change">*Службени гласник РС, број 47/2018</p>
<p class="bold">Обавезе поштовања уставног поретка, начела међународног права и јавног морала</p>
<p class="clan">Члан 7.</p>
<p class="v2-clan-left-1">Забрањена је злоупотреба права која су предвиђена овим 
законом која је усмерена на насилно рушење уставног поретка, нарушавање 
територијалне целокупности Републике Србије, кршење Уставом зајамчених људских и 
мањинских права и слобода и изазивање и подстицање расне, националне и верске 
мржње и нетрпељивости.</p>
<p>Права која су предвиђена овим законом <span class="v2-clan-left-1">не смеју 
се</span> користити ради испуњења 
циљева који су супротни начелима међународног права или су уперени против јавне 
безбедности, морала или здравља људи.</p>
<p>Остваривање права која су <span class="v2-clan-left-1">уређена</span> овим законом не може утицати на 
дужности и одговорности које проистичу из држављанства.</p>
<p class="hide-change">*Службени гласник РС, број 47/2018</p>
<p class="bold">Заштита стечених права</p>
<p class="clan">Члан 8.</p>
<p class="v2-clan-left-1">Овим законом се не смањује достигнути ниво мањинских 
права зајемчених Уставом, општеприхваћеним правилима међународног права и 
потврђеним међународним уговорима.</p>
<p class="hide-change">*Службени гласник РС, број 47/2018</p>
<p class="clan">Део трећи</p>
<p class="clan">ПРАВА НА ОЧУВАЊЕ ПОСЕБНОСТИ</p>
<p class="bold">Избор и употреба личног имена</p>
<p class="clan">Члан 9.</p>
<p>Припадници националних мањина имају право на слободан избор и коришћење 
личног имена и имена своје деце, као и на уписивање ових личних имена у све 
јавне исправе, службене евиденције и збирке <span class="v2-clan-left-1">
података о личности</span> према језику и 
правопису припадника националне мањине.</p>
<p>Право из става 1. овог члана не искључује паралелан упис имена и по српском 
правопису и писму.</p>
<p class="hide-change">*Службени гласник РС, број 47/2018</p>
<p class="bold">Право на употребу матерњег језика</p>
<p class="clan">Члан 10.</p>
<p>Припадници националних мањина могу слободно употребљавати свој језик и писмо, 
приватно и јавно.</p>
<p class="bold">Службена употреба језика и писма</p>
<p class="clan">Члан 11.</p>
<p>На територији јединице локалне самоуправе где традиционално живе припадници 
националних мањина, њихов језик и писмо може бити у равноправној службеној 
употреби.</p>
<p class="v2-clan-left-1">Jeдиницa лoкaлнe сaмoупрaвe ћe oбaвeзнo својим 
статутом увeсти у рaвнoпрaвну службeну упoтрeбу jeзик и писмo нaциoнaлнe мaњинe 
укoликo прoцeнaт припaдникa тe нaциoнaлнe мaњинe у укупнoм брojу стaнoвникa нa 
њeнoj тeритoриjи дoстижe 15% прeмa рeзултaтимa пoслeдњeг пoписa стaнoвништвa. 
Јединица локалне самоуправе уводи језик и писмо националне мањине у службену 
употребу најкасније у року од 90 дана од утврђивања испуњености законом 
прописаних услова.</p>
<p>У јединици локалне самоуправе где је у тренутку доношења овог закона језик 
националне мањине у службеној употреби, исти ће остати у службеној употреби.</p>
<p>Службена употреба језика националних мањина из става 1. овог члана 
подразумева нарочито: коришћење језика националних мањина у управном и судском 
поступку и вођење управног поступка и судског поступка на језику националне 
мањине, употребу језика националне мањине у комуникацији органа са јавним 
овлашћењима са грађанима; издавање јавних исправа и вођење службених евиденција 
и збирки <span class="v2-clan-left-1">података о личности</span> и података на језицима националних мањина и прихватање тих 
исправа на тим језицима као пуноважних, употреба језика на гласачким листићима и 
бирачком материјалу, употреба језика у раду представничких тела.</p>
<p>На територијама из става 2. овог члана, имена органа који врше јавна 
овлашћења, називи јединица локалне самоуправе, насељених места, тргова и улица и 
други топоними исписују се и на језику дотичне националне мањине, према њеној 
традицији и правопису.</p>
<p class="v2-clan-left-1">У насељеним местима у јединицама локaлне самоуправе, 
чија је територија одређена у складу са законом којим се уређује територијална 
организација Републике Србије, у којима проценат припадника одрeђене националне 
мањине у укупном броју становника на територији насељеног места достиже 15% 
према резултатима последњег пописа становништва имена органа који врше јавна 
овлашћења, називи јединица локалне самоуправе, насељених места, тргова и улица и 
други топоними исписују се и на језику дотичне националне мањине, према њеној 
традицији и правопису, и у случају да језик те националне мањине није у 
службеној употреби на територији јединице локaлне самоуправе у складу са ставом 
2. овог члана.</p>
<p class="v2-clan-left-1">Скупштина јединице локалне самоуправе утврдиће 
статутом насељена места из става 6. овог члана имајући у виду традиционалну 
насељеност припадника националне мањине и претходно прибављено мишљење 
националног савета.</p>
<p>Припадници националних мањина чији број у укупном становништву 
<span class="v2-clan-left-1">Републике Србије</span> достиже најмање 2% према последњем попису становништва, 
могу се обратити <span class="v2-clan-left-1">републичким органима</span> на свом језику и имају право да добију 
одговор на том језику.</p>
<p class="v2-clan-left-1">Припадници националних мањина чији број у укупном 
становништву Републике Србије не достиже 2% према последњем попису становништва 
могу се обратити републичким органима на свом језику и имају право да добију 
одговор на том језику преко јединице локалне самоуправе у којој је језик те 
националне мањине у службеној употреби, при чему јединица локалне самоуправе 
обезбеђује превођење и сноси трошкове превођења дописа упућеног републичком 
органу и одговора тог органа.</p>
<p class="v2-clan-left-1">Народни посланик припадник националне мањине има право 
да на седници Народне скупштине говори и да писане документе у раду Народне 
скупштине, предвиђене Пословником, подноси на свом језику.</p>
<p class="v2-clan-left-1">Када се народни посланик у раду Народне скупштине 
служи својим језиком у смислу става 10. овог члана, стално или у одређеном 
случају, генерални секретар Народне скупштине је дужан да обезбеди истовремено 
превођење његовог усменог излагања или документа који је поднео, на српски 
језик.</p>
<p class="hide-change">*Службени гласник РС, број 47/2018</p>
<p class="v2-bold-1">Објављивање закона на језицима националних мањина</p>
<p class="hide-change">*Службени гласник РС, број 47/2018</p>
<p class="v2-clan-1">Члан 11а</p>
<p class="v2-clan-left-1">Министарство надлежно за остваривање права националних 
мањина (у даљем тексту: Министарство), обезбеђује превођење и објављује збирке 
пречишћених текстова најзначајнијих закона Републике Србије чији се предмет 
уређивања у целини или највећим делом односи на остваривање права националних 
мањина.</p>
<p class="v2-clan-left-1">Министарство је у обавези да законе из става 1. овог 
члана учини доступним и у електронском облику, на својој интернет страници и на 
порталу е-Управе, као и да споразумно одређени број збирки пречишћених текстова 
закона из става 1. овог члана достави националним саветима националних мањина.
</p>
<p class="v2-clan-left-1">О објављивању закона из става 1. овог члана 
Министарство периодично и по потреби извештава Савет за националне мањине.</p>
<p class="v2-clan-left-1">Изузетно од става 1. овог члана, национални савет 
националне мањине може ресорном министарству поднети предлог, уз образложење да 
је то од посебног значаја за остваривање права и слобода националне мањине, да 
ресорно министарство обезбеди превођење и објављивање збирке пречишћених 
текстова одређених закона из свог законског делокруга који садрже одредбе које 
се односе на остваривање права и слобода националних мањина, односно уређују 
друштвене односе који су од посебног значаја за националне мањине.</p>
<p class="v2-clan-left-1">У случају да ресорно министарство прихвати предлог 
националног савета националне мањине, министарство је у том случају у обавези да 
законе из става 4. овог члана учини доступним и у електронском облику, на својој 
интернет страници и на порталу е-Управе, као и да споразумно одређени број 
збирки пречишћених текстова закона из става 4. овог члана достави националном 
савету националне мањине.</p>
<p class="v2-clan-left-1">Приликом одлучивања о предлогу из става 4. овог члана 
посебно се води рачуна о расположивости планираних буџетских средстава, као и о 
томе да ли се у периоду од наредних годину дана након подношења предлога 
националног савета националне мањине планирају измене и допуне или доношење 
новог закона уместо закона чије се превођење односно објављивање предлаже.</p>
<p class="v2-clan-left-1">Ресорно министарство о поступању из ставова од 4. до 
6. овог члана извештава Савет за националне мањине. </p>
<p class="hide-change">*Службени гласник РС, број 47/2018</p>
<p class="v2-clan-1">Члан 11б</p>
<p class="v2-clan-left-1">Прописи аутономне покрајине објављују се на језицима 
националних мањина у складу са статутом и општим актима аутономне покрајине.</p>
<p class="v2-clan-left-1">Прописи јединица локалне самоуправе објављују се на 
језицима националних мањина, у складу са статутом и општим актима јединица 
локалне самоуправе, у складу са законом.</p>
<p class="hide-change">*Службени гласник РС, број 47/2018</p>
<p class="bold">Право на неговање културе и традиције</p>
<p class="clan">Члан 12.</p>
<p>Изражавање, чување, неговање, развијање, преношење и јавно испољавање 
националне и етничке, културне, верске и језичке посебности као дела традиције 
грађана, националних мањина и њихових припадника је њихово неотуђиво 
индивидуално и колективно право.</p>
<p>У циљу очувања и развоја националне и етничке посебности, припадници 
националних мањина имају право да оснивају посебне културне, уметничке и научне 
установе, друштва и удружења у свим областима културног и уметничког живота.</p>
<p class="v2-clan-left-1">Установе, друштва и удружења из става 2. овог члана 
самостални су у раду. Република, аутономне покрајине и јединице локалне 
самоуправе могу учествовати у финансирању друштава и удружења националних 
мањина.</p>
<p>За подстицање и подршку установа, друштава и удружења из 
<span class="v2-clan-left-1">става 3.</span> овог члана 
могу се оснивати посебне фондације.</p>
<p class="v2-clan-left-1">Музеји, архиви и заводи за заштиту споменика културе 
чији је оснивач Република, аутономне покрајине или јединице локалне самоуправе 
обезбедиће представљање и заштиту културног и историјског наслеђа од посебног 
значаја за националне мањине на територији за коју су надлежни. У одлучивању о 
начину представљања културног и историјског наслеђа за које је у складу са 
одредбама посебног закона утврђено да је од посебног значаја за националне 
мањине учествују и представници њихових националних савета.</p>
<p class="v2-clan-left-1">Установе културе чији је оснивач јединица локалне 
самоуправе која се у смислу закона којим се уређује локална самоуправа сматра 
национално мешовитом јединицом локалне самоуправе, својим програмима рада 
обезбедиће садржаје, мере, активности или манифестације којима се чува и 
промовише културни идентитет и традиција националних мањина традиционално 
настањених на њеној територији.</p>
<p class="hide-change">*Службени гласник РС, број 47/2018</p>
<p class="bold">Школовање на матерњем језику</p>
<p class="clan">Члан 13.</p>
<p>Припадници националних мањина имају право на васпитање и образовање на свом 
језику<span class="v2-clan-left-1">, односно говору</span> у 
<span class="v2-clan-left-1">установама</span> предшколског, основног и средњег васпитања и образовања.</p>
<p><span class="hide-change"><em>Брисан је ранији став 2. (види члан 13. Закона 
- 47/2018-23)</em></span></p>
<p>За остваривање права из <span class="v2-clan-left-1">става 1.</span> овог члана може се прописати одређени 
минимални број ученика, с тим да тај број може да буде мањи од минималног броја 
ученика који је законом прописан за обезбеђење одговарајућих облика наставе и 
образовања.</p>
<p>Образовање на језику националне мањине не искључује обавезно учење српског 
језика.</p>
<p>Програм наставе за потребе образовања из става 1. овог члана, у делу који се 
односи на национални садржај, у значајној мери ће садржати теме које се односе 
на историју, уметност и културу националне мањине.</p>
<p class="v2-clan-left-1">Национални савети националних мањина учествују у 
изради наставних програма за предмете који изражавају посебност националних 
мањина на језику, односно говору националних мањина, двојезичне наставе и учења 
језика националних мањина са елементима националне културе, у складу са 
прописима којима је уређено доношење наставних програма за националне мањине.</p>
<p class="v2-clan-left-1">У циљу међусобне толеранције националних мањина и 
већинског становништва и обезбеђивања интеркултуралности, реализују се програми 
наставних и ваннаставних активности у основном и средњем образовању и васпитању 
о историји, култури и положају националних мањина у Републици Србији.</p>
<p class="hide-change">*Службени гласник РС, број 47/2018</p>
<p class="clan">Члан 14.</p>
<p class="v2-clan-left-1">За потребе образовања на језику националних мањина из 
члана 13. став 1. у оквиру високог образовања подржаће се развијање студијских 
програма за васпитаче и наставнике на језицима националних мањина, у складу са 
законом који уређује високо образовање. </p>
<p class="v2-clan-left-1">Високошколска установа може организовати лекторат на 
језицима националних мањина где студенти припадници националних мањина могу да 
савладају стручне термине и на језику националне мањине.</p>
<p class="v2-clan-left-1">Република, покрајина и јединица локалне самоуправе 
могу да помажу стручно оспособљавање наставника за потребе образовања из става 
1. овог члана.</p>
<p class="v2-clan-left-1">Република поспешује међународну сарадњу са циљем да се 
припадницима националних мањина омогући да студирају у иностранству на матерњем 
језику и да се тако стечене дипломе признају у складу са законом.</p>
<p class="hide-change">*Службени гласник РС, број 47/2018</p>
<p class="clan">Члан 15</p>
<p>Припадници националних мањина имају право да оснују и одржавају приватне 
образовне установе, школе, или универзитет, где ће се образовање организовати на 
језицима националних мањина или двојезично, у складу са законом.</p>
<p class="v2-clan-left-1">У финансирању установа из става 1. овог члана, као и у 
обезбеђивању средстава за виши квалитет образовања и васпитања на језицима 
националних мањина у установама чији је оснивач Република, аутономна покрајина 
или јединица локалне самоуправе могу да учествују домаће и стране организације, 
фондације и приватна лица, у складу са законом.</p>
<p>У случају финансијске и друге донације из претходног става, држава ће 
обезбедити одређене олакшице или ослобађање од дажбина.</p>
<p class="hide-change">*Службени гласник РС, број 47/2018</p>
<p class="bold">Употреба националних симбола</p>
<p class="clan">Члан 16.</p>
<p>Припадници националних мањина имају право избора и употребе националних 
симбола и знамења.</p>
<p>Национални симбол и знамење не могу бити идентични са симболом и знамењем 
друге државе.</p>
<p>Националне симболе, знамења и празнике националних мањина предлажу национални 
савети. Симболе, знамење и празнике националних мањина потврђује 
<span class="v2-clan-left-1">Савет</span> 
за националне мањине.</p>
<p class="v2-clan-left-1">Симболи и знамења националних мањина се након 
објављивања одлуке Савета за националне мањине о њиховом потврђивању службено 
истичу током државних празника Републике Србије и потврђених празника националне 
мањине на зградама и у просторијама локалних органа и организација са јавним 
овлашћењима на подручјима на којима је језик националне мањине у службеној 
употреби односно на начин утврђен одлуком о потврђивању симбола.</p>
<p class="v2-clan-left-1">Уз знамења и симболе националне мањине, приликом 
обележавања државног празника Републике Србије, обавезно се истичу Државна 
застава Републике Србије и Мали грб Републике Србије, на начин установљен 
законом којим се уређује изглед и употреба државних симбола Републике Србије.</p>
<p class="v2-clan-left-1">Уз знамења и симболе националне мањине, приликом 
обележавања потврђеног празника националне мањине, обавезно се истичу Народна 
застава Републике Србије и Мали грб Републике Србије, на начин установљен 
законом којим се уређује изглед и употреба државних симбола Републике Србије.</p>
<p class="v2-clan-left-1">На улазу у службене просторије националног савета могу 
се, на пригодан начин, током читаве године, истицати симболи националне мањине 
уз истицање државних симбола Републике Србије.</p>
<p class="hide-change">*Службени гласник РС, број 47/2018</p>
<p class="bold">Јавно обавештавање на језицима националних мањина</p>
<p class="clan">Члан 17.</p>
<p>Припадници националних мањина имају право на потпуно и непристрасно 
обавештавање на свом језику, укључујући право на изражавање, примање, слање и 
размену информација и идеја путем штампе и других средстава јавног обавештавања.</p>
<p>Држава ће у програмима радија и телевизије јавног сервиса обезбедити 
информативне, културне и образовне садржаје на језику националне мањине<span class="v2-clan-left-1">
</span>.</p>
<p>Припадници националних мањина имају право да оснивају и одржавају медије на 
свом језику.</p>
<p class="hide-change">*Службени гласник РС, број 97/2013 (<a class="auto-style1" href="http://www.pravno-informacioni-sistem.rs/SlGlasnikPortal/extref/3035f6e4-0c61-6151-9d4e-7209cb872582&amp;actid=18481&amp;regactid=&amp;doctype=supa&amp;latest=false" target="_blank">Одлука УС</a>)</p>
<p class="clan">Део четврти</p>
<p class="clan">ДЕЛОТВОРНО УЧЕШЋЕ У ОДЛУЧИВАЊУ О ПИТАЊИМА ПОСЕБНОСТИ, У ВЛАСТИ И У УПРАВИ</p>
<p class="bold"> <span class="v2-bold-1">Савет</span> за националне мањине</p>
<p class="hide-change">*Службени гласник РС, број 47/2018</p>
<p class="v2-clan-1">Члан 18.</p>
<p class="v2-clan-left-1">У циљу очувања, унапређења и заштите националних, 
етничких, верских, језичких и културних посебности припадника националних мањина 
и у циљу остваривања њихових права, Влада образује Савет за националне мањине (у 
даљем тексту: Савет), као стално радно тело Владе.</p>
<p class="v2-clan-left-1">Задаци Савета су да: прати и разматра стање 
остваривања права националних мањина и стање међунационалних односа у Републици 
Србији; предлаже мере за унапређење пуне и делотворне равноправности припадника 
националних мањина; прати остваривање сарадње националних мањина са државним 
органима, као и са органима аутономне покрајине и јединица локалне самоуправе; 
разматра услове за рад националних савета националних мањина и предлаже мере у 
тој области; прати остваривање међународних обавеза Републике Србије у области 
остваривања права припадника националних мањина; разматра међународне споразуме 
који се односе на положај националних мањина и заштиту њихових права у поступку 
њиховог закључивања; разматра нацрте закона и других прописа од значаја за 
остваривање права националних мањина и о томе даје мишљење Влади и потврђује 
симболе, знамења и празнике националних мањина, на предлог националних савета 
националних мањина.</p>
<p class="v2-clan-left-1">Чланови Савета су руководиоци органа државне управе и 
служби Владе у чији делокруг спадају питања од значаја за положај националних 
мањина, као и председници националних савета националних мањина.</p>
<p class="v2-clan-left-1">Влада својим решењем именује чланове Савета и одређује 
орган државне управе, односно службу Владе задужену да пружа стручну и 
административно-техничку подршку раду Савета.</p>
<p class="hide-change">*Службени гласник РС, број 47/2018</p>
<p class="bold">Национални савети националних мањина</p>
<p class="clan">Члан 19.</p>
<p class="v2-clan-left-1">Ради остваривања Уставом зајамченог права на 
самоуправу у култури, образовању, обавештавању и службеној употреби језика и 
писма, припадници националних мањина могу изабрати националне савете.</p>
<p class="v2-clan-left-1">Национални савет представља националну мањину у 
култури, образовању, обавештавању и службеној употреби језика и писма, учествује 
у процесу одлучивања или одлучује о појединим питањима из ових области и оснива 
установе из ових области.</p>
<p class="v2-clan-left-1">Национални савет је правно лице.</p>
<p class="v2-clan-left-1">Национални савети се формирају на принципима 
добровољности, изборности, пропорционалности и демократичности.</p>
<p class="v2-clan-left-1">Овлашћења, поступак избора, финансирање и друга питања 
од значаја за рад националних савета уређују се посебним законом.</p>
<p class="hide-change">*Службени гласник РС, број 47/2018</p>
<p class="bold"><span class="v2-bold-1">Буџетски</span> фонд за националне мањине</p>
<p class="hide-change">*Службени гласник РС, број 47/2018</p>
<p class="v2-clan-1">Члан 20.</p>
<p class="v2-clan-left-1">Финансирање програма и пројеката у области културе, 
образовања, обавештавања и службене употребе језика и писма националних мањина 
средствима из Буџетског фонда за националне мањине уређује се посебним законом.</p>
<p class="hide-change">*Службени гласник РС, број 47/2018</p>
<p class="hide-change" style="text-align: center"><em>Брисани су назив изнад 
члана 21. и члан 21.&nbsp;(види члан 20. Закона - 47/2018-23)</em></p>
<p class="clan">Део пети</p>
<p class="clan">ЗАШТИТА ПРАВА И СЛОБОДА МАЊИНА</p>
<p class="bold">Забрана нарушавања права мањина</p>
<p class="clan">Члан 22.</p>
<p>Забрањују се мере које мењају однос становништва у областима насељеним 
националним мањинама и које отежавају уживање и остваривање права припадника 
националних мањина.</p>
<p class="v2-clan-1">Део шести</p>
<p class="hide-change">*Службени гласник РС, број 47/2018</p>
<p class="v2-clan-1">КАЗНЕНЕ ОДРЕДБЕ</p>
<p class="hide-change">*Службени гласник РС, број 47/2018</p>
<p class="v2-clan-1">Члан 22а</p>
<p class="v2-clan-left-1">Новчаном казном од 50.000 до 100.000 динара казниће се 
за прекршај одговорно лице у органу, односно организацији која врши јавна 
овлашћења ако назив органа односно организације испише супротно одредбама члана 
11. ст. 5. и 6. овог закона.</p>
<p class="v2-clan-left-1">Новчаном казном од 200.000 до 1.500.000 динара казниће 
се за привредни преступ организација овлашћена за постављање саобраћајних 
знакова и назива места која поступи супротно члану 11. ст. 5. и 6. овог закона.</p>
<p class="v2-clan-left-1">За привредни преступ из става 2. овог члана казниће се 
и одговорно лице у организацији из става 2. овог члана новчаном казном од 50.000 
до 100.000 динара.</p>
<p class="hide-change">*Службени гласник РС, број 47/2018</p>
<p class="v2-clan-1">Члан 22б</p>
<p class="v2-clan-left-1">Новчаном казном од 500.000 до 2.000.000 динара казниће 
се правно лице које:</p>
<p class="v2-clan-left-1">1) као симбол и знамење националне мањине, службено, 
односно јавно представља, истиче или користи симболе и знамења друге државе;</p>
<p class="v2-clan-left-1">2) за празник националне мањине службено, односно 
јавно користи назив празника који није потврђен од стране Савета за националне 
мањине и објављен у „Службеном гласнику Републике Србије”.</p>
<p class="v2-clan-left-1">За прекршај из става 1. овог члана казниће се и 
одговорно лице у правном лицу новчаном казном од 50.000 до 150.000 динара.</p>
<p class="hide-change">*Службени гласник РС, број 47/2018</p>
<p class="v2-clan-1">Члан 22в</p>
<p class="v2-clan-left-1">Новчаном казном од 50.000 до 150.000 динара казниће се 
за прекршај одговорно лице у органу јединице локалне самоуправе, организацији 
која врши јавна овлашћења чији је оснивач јединица локалне самоуправе, односно 
правном лицу ако:</p>
<p class="v2-clan-left-1">1) су симболи и знамења националне мањине истакнути 
противно одредбама члану 16. став 4. овог закона;</p>
<p class="v2-clan-left-1">2) уз знамења и симболе националне мањине при 
службеној употреби из члана 16. став 4. овог закона нису истакнута и знамења и 
симболи Републике Србије, у складу са чланом 16. ст. 5. и 6. овог закона.</p>
<p class="hide-change">*Службени гласник РС, број 47/2018</p>
<p>&nbsp;</p>
<p class="hide-change" style="text-align: center"><em>Брисани су назив изнад 
члана 23. и члан 23. (види члан 21. Закона - 47/2018-23)</em></p>
<p class="v2-clan-1">Део седми</p>
<p class="hide-change">*Службени гласник РС, број 47/2018</p>
<p class="clan">ПРЕЛАЗНЕ И ЗАВРШНЕ ОДРЕДБЕ</p>
<p class="hide-change" style="text-align: center"><em>Члан 24.</em></p>
<p class="hide-change" style="text-align: center"><em>Престао је да важи (види члан 138. Закона – 72/2009-221)</em></p>
<p class="clan">Члан 25.</p>
<p>Овај закон ступа на снагу осмог дана од дана објављивања у „Службеном листу 
СРЈ”.</p>
<p class="bold">ОДРЕДБЕ КОЈЕ НИСУ УНЕТЕ У "ПРЕЧИШЋЕН ТЕКСТ" ЗАКОНА</p>
<p class="auto-style2"><em>Закон о изменама и допунама Закона о заштити права и 
слобода националних мањина: "Службени гласник РС", број 47/2018-2</em>3</p>
<p class="auto-style2"><strong>Члан 23.</strong></p>
<p><strong>Имена органа који врше јавна овлашћења, називи јединица локалне 
самоуправе, насељених места, тргова и улица и други топоними исписаће се у 
складу са чланом 10. овог закона најкасније до 1. јануара 2019. године. </strong>
</p>
<p class="auto-style2"><strong>Члан 24.</strong></p>
<p><strong>Скупштина јединице локалне самоуправе утврдиће насељена места из 
члана 10. овог закона у року од шест месеци од дана ступања на снагу овог 
закона.</strong></p>
<p class="auto-style2"><strong>Члан 25.</strong></p>
<p><strong>Овај закон ступа на снагу осмог дана од дана објављивања у „Службеном 
гласнику Републике Србије”.</strong></p>


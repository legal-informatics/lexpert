


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>На основу члана 112. став 1. тачка 2. Устава Републике Србије, доносим</p>
				<p class="ukaz">УКАЗ</p>
				<p class="ukaz-naslov">о проглашењу Закона о потврђивању Споразумa између Владе Републике Србије коју представља Министарство одбране и Владе Републике Мјанмарске Уније коју представља Министарство одбране о сарадњи у области одбране</p>
				<p>Проглашава се Закон о потврђивању Споразумa између Владе Републике Србије коју представља Министарство одбране и Владе Републике Мјанмарске Уније коју представља Министарство одбране о сарадњи у области одбране, који је донела Народна скупштина Републике Србије на седници Четвртог ванредног заседања у 2016. години, 12. фебруара 2016. године.</p>
				<p class="potpis">ПР број 17</p>
				<p class="auto-style2">У Београду, 19. фебруара 2016. године</p>
				<p class="auto-style2">Председник Републике,</p>
				<p class="auto-style2"><span class="bold">Томислав Николић, </span>с.р.</p>
				<p class="odluka-zakon">ЗАКОН</p>
				<p class="naslov">о потврђивању Споразумa између Владе Републике Србије коју представља Министарство одбране и Владе Републике Мјанмарске Уније коју представља Министарство одбране о сарадњи у области одбране</p>
				<p class="auto-style1">"Службени гласник РС - Међународни уговори", 
				број 3 од 19. фебруара 2016.</p>
				<p class="auto-style1">&nbsp;</p>
				<p class="clan">Члан 1.</p>
				<p>Потврђује се Споразум између Владе Републике Србије коју представља Министарство одбране и Владе Републике Мјанмарске Уније коју представља Министарство одбране о сарадњи у области одбране, који је потписан у Београду, 11. маја 2015. године, у оригиналу на српском, мјанмарском и енглеском језику.</p>
				<p class="clan">Члан 2.</p>
				<p>Текст Споразума у оригиналу на српском језику гласи:</p>
				<p class="bold">СПОРАЗУМ</p>
				<p class="bold">ИЗМЕЂУ</p>
				<p class="bold">ВЛАДЕ РЕПУБЛИКЕ СРБИЈЕ<br>КОЈУ ПРЕДСТАВЉА МИНИСТАРСТВО ОДБРАНЕ</p>
				<p class="bold">И </p>
				<p class="bold">ВЛАДЕ РЕПУБЛИКЕ МЈАНМАРСКЕ УНИЈЕ<br>КОЈУ ПРЕДСТАВЉА МИНИСТАРСТВО ОДБРАНЕ</p>
				<p class="bold">О САРАДЊИ У ОБЛАСТИ ОДБРАНЕ</p>
				<p>Влада Републике Србије коју представља Министарство одбране и Влада Републике Мјанмарске Уније коју представља Министарство одбране (у даљем тексту: „Стране”), </p>
				<p>полазећи од циљева и принципа Повеље Уједињених нација,</p>
				<p>у жељи да допринесу миру и безбедности у свету,</p>
				<p>понашајући се у духу партнерства и сарадње и са жељом да се развију добри односи у области одбране, ради побољшања узајамног поштовања, поверења и разумевања,</p>
				<p>споразумеле су се о следећем:</p>
				<p class="bold">Члан 1.<br>Дефиниције</p>
				<p>Термини који се користе у овом споразуму имају следеће значење:</p>
				<p>(1) „Страна пошиљалац” oзначава државу која шаље особље, средства и опрему на територију Стране примаоца;</p>
				<p>(2) „Страна прималац” означава државу на чијој територији се налазе особље, средства и опрема Стране пошиљаоца;</p>
				<p>(3) „Особље” означава војна и цивилна лица на служби у институцијама и органима Страна.</p>
				<p class="bold">Члан 2.<br>Циљ</p>
				<p>(1) Циљ овог споразума је успостављање општих принципа и процедура за сарадњу Страна у области одбране.</p>
				<p>(2) Сарадња између Страна заснива се на принципима равноправности, реципроцитета и заједничких интереса.</p>
				<p class="bold">Члан 3.<br>Однос Споразума са другим међународним уговорима</p>
				<p>Овај споразум неће утицати на права и обавезе Страна које проистичу из међународних уговора које су појединачно или заједно закључиле са другим државама или међународним организацијама.</p>
				<p class="bold">Члан 4.<br>Надлежни органи</p>
				<p>(1) Надлежни органи за спровођење овог споразума су Министарство одбране Републике Србије и Министарство одбране Републике Мјанмарске Уније.</p>
				<p>(2) Ради реализације овог споразума, надлежни органи Страна могу да закључе посебне уговоре.</p>
				<p class="bold">Члан 5.<br>Области сарадње</p>
				<p>Стране остварују сарадњу у следећим областима:</p>
				<p>1. одбрамбена и безбедносна политика;</p>
				<p>2. војноекономска сарадња;</p>
				<p>3. научнотехничка сарадња;</p>
				<p>4. војно образовање и обука;</p>
				<p>5. војна медицина и ветерина и</p>
				<p>6. другим областима од заједничког интереса, о којима се Стране или њихови надлежни органи договоре.</p>
				<p class="bold">Члан 6.<br>Начин спровођења Споразума </p>
				<p>Сарадња између Страна остварује се:</p>
				<p>1. званичним посетама;</p>
				<p>2. радним састанцима;</p>
				<p>3. разменом искустава и консултацијама;</p>
				<p>4. програмима обуке и образовања; </p>
				<p>5. учешћем на вежбама;</p>
				<p>6. учешћем на конференцијама, симпозијумима и семинарима и</p>
				<p>7. на друге начине о којима се Стране или њихови надлежни органи договоре.</p>
				<p class="bold">Члан 7.<br>Годишњи план сарадње</p>
				<p>На основу овог споразума, а сагласно специфичним потребама, надлежни органи Страна израђују годишњи план билатералне сарадње у коме се утврђују активности, време и место одржавања, одговорни органи, број учесника и остала питања у вези са организацијом и спровођењем плана.</p>
				<p class="bold">Члан 8.<br>Размена података</p>
				<p>(1) Током реализације овог споразума, Стране размењују искључиво податке без ознаке тајности.</p>
				<p>(2) Размена и заштита тајних податакa уређују се посебним споразумом.</p>
				<p class="bold">Члан 9.<br>Трошкови</p>
				<p>(1) Стране и/или њихови надлежни органи по принципу реципроцитета, сносе трошкове у вези са реализацијом активности сагласно овом споразуму, као и оне у вези са активностима на основу додатних уговора и планова.</p>
				<p>(2) Стране и/или њихови надлежни органи могу се договорити о другачијој подели трошковa за конкретне активности.</p>
				<p class="bold">Члан 10.<br>Опште одредбе</p>
				<p>(1) Током активности које се, у складу са овим споразумом, реализују на територији Стране примаоца, особље Стране пошиљаоца обавезно је да поштује законе, прописе и процедуре Стране примаоца.</p>
				<p>(2) Особље Стране пошиљаоца дисциплински је одговорно свом команданту, односно вишем државном службенику или војном представнику на територији Стране примаоца.</p>
				<p>(3) За свако почињено кривично дело на територији Стране примаоца, особље Стране пошиљаоца биће под кривичном надлежношћу органа Стране примаоца.</p>
				<p>(4) Свака од Страна одриче се захтева за накнаду штете у случају смрти, повреде или штете, које могу задесити особље или имовину једне од Страна, а које проистичу из чињења или нечињења проузрокованих од стране особља друге Стране у току спровођења овог споразума. </p>
				<p>(5) Изузетно од одредбе става (4) овог члана, накнада штете може се потраживати у случају ако се чињење или нечињење изврши намерно или услед грубе непажње. У том случају, захтеви за накнаду штете решавају се директним преговорима између Страна, без предавања трећој страни у надлежност на решавање.</p>
				<p>(6) У случају смрти, повреде или штете које трећој страни нанесе особље Страна у току вршења активности у складу са овим споразумом, Стране ће се договорити у вези са плаћањем накнаде. Уколико се договор не постигне, о томе ће одлучити надлежни судови државе у којој се догодио инцидент који је проузроковао штету. </p>
				<p>(7) Сваки захтев који није обухваћен одредбама ст. (5) и (6) овог члана, решава се у складу са националним законодавством државе Стране на чијој територији се инцидент догодио.</p>
				<p class="bold">Члан 11.<br>Медицинска заштита</p>
				<p>Страна прималац, у случају потребе, пружа без накнаде, хитну медицинску и стоматолошку заштиту особљу Стране пошиљаоца док борави на њеној територији у циљу реализације овог споразума. </p>
				<p class="bold">Члан 12.<br>Решавање спорова</p>
				<p>Сваки спор који евентуално настане приликом тумачења или примене овог споразума, решаваће се искључиво преговорима и консултацијама између Страна, без посредовања треће државе или међународне организације. </p>
				<p class="bold">Члан 13.<br>Измене и допуне</p>
				<p>Стране могу да измене и допуне овај споразум у било које време, заједничком писаном сагласношћу. Усаглашене измене и допуне ступају на снагу у складу са чланом 15. овог споразума.</p>
				<p class="bold">Члан 14.<br>Отказивање Споразума</p>
				<p>(1) Свака од Страна може да откаже овај споразум писаним обавештењем другој Страни. Споразум престаје да важи шест месеци од дана пријема таквог писаног обавештења.</p>
				<p>(2) У случају престанка важења овог споразума, све активности које су започете у периоду његовог важења биће реализоване под истим условима под којима су и започете. </p>
				<p>(3) У случају престанка важења Споразума, уговори из члана 4. став (2) овог споразума, остају и даље на снази, осим ако се Стране другачије не договоре.</p>
				<p class="bold">Члан 15.<br>Ступање на снагу</p>
				<p>(1) Овај споразум закључује се на неодређено време. </p>
				<p>(2) Овај споразум ступа на снагу даном пријема последњег обавештења којим се Стране међусобно обавештавају да су у складу са својим Уставом и одговарајућим националним законима спровеле поступак који је неопходан за ступање овог споразума на снагу.</p>
				<p>Потписано у Београду, 11. маја 2015. године, у по два оригинална примерка, сваки на српском, мјанмарском и енглеском језику. У случају различитог тумачења овог споразума, меродаван је текст на енглеском језику.</p>
				<p>&nbsp;</p>
				<table class="tabela-bez-bordera">
					<tbody>
						<tr>
							<td>
								<p>ЗА<br>ВЛАДУ РЕПУБЛИКЕ СРБИЈЕ<br>КОЈУ ПРЕДСТАВЉА<br>МИНИСТАРСТВО ОДБРАНЕ</p>
								<p><br>Зоран Ђорђевић, с.р.<br>државни секретар <br>у Министарству одбране</p>
							</td>
							<td>
								<p class="potpis">ЗА <br>ВЛАДУ РЕПУБЛИКЕ <br>МЈАНМАРСКЕ УНИЈЕ <br>КОЈУ ПРЕДСТАВЉА<br>МИНИСТАРСТВО ОДБРАНЕ<br>комодор Аунг То, с.р.<br>заменик министра одбране</p>
							</td>
						</tr>
					</tbody>
				</table>
				<p class="clan">Члан 3.</p>
				<p>Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.</p>
	</div>


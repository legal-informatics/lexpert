


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
	margin-top: 0;
}
.auto-style2 {
	text-align: right;
	margin-top: 0;
}
.auto-style3 {
	font-weight: bold;
	text-align: center;
	text-indent: 0;
}
</style>


	<div class="story">
				<p class="broj">&nbsp;</p>
				<p>На основу члана 112. став 1. тачка 2. Устава Републике Србије, доносим</p>
				<p class="ukaz">УКАЗ</p>
				<p class="ukaz-naslov">о проглашењу Закона о потврђивању Споразума између Владе Републике Србије и Владе Грузије о сарадњи у области туризма</p>
				<p>Проглашава се Закон о потврђивању Споразума између Владе Републике Србије и Владе Грузије о сарадњи у области туризма, који је донела Народна скупштина Републике Србије на Четвртој седници Првог редовног заседања у 2015. години, 17. априла 2015. године.</p>
				<p class="auto-style2">ПР број 51</p>
				<p class="auto-style2">У Београду, 21. априла 2015. године</p>
				<p class="auto-style2">Председник Републике,</p>
				<p class="auto-style2"><span class="bold">Томислав Николић, </span>с.р.</p>
				<p class="auto-style2">&nbsp;</p>
				<p class="naslov" style="margin-top: 0">ЗАКОН</p>
				<p class="naslov" style="margin-top: 0">о потврђивању Споразума између Владе Републике Србије и Владе Грузије о сарадњи у области туризма</p>
				<p class="auto-style1">"Службени гласник РС - Међународни уговори", 
				број 8 од 21. априла 2015.</p>
				<p class="clan">Члан 1.</p>
				<p>Потврђује се Споразум између Владе Републике Србије и Владе Грузије о сарадњи у области туризма, сачињен 4. јула 2013. године у Београду, у оригиналу на српском, грузијском и енглеском језику.</p>
				<p class="clan">Члан 2.</p>
				<p>Текст Споразума о сарадњи у области туризма између Владе Републике Србије и Владе Грузије у оригиналу на српском језику гласи:</p>
				<p class="auto-style3">СПОРАЗУМ<br>између<br>ВЛАДЕ РЕПУБЛИКЕ СРБИЈЕ<br>и<br>ВЛАДЕ ГРУЗИЈЕ<br>О САРАДЊИ У ОБЛАСТИ ТУРИЗМА</p>
				<p>Влада Републике Србије и Влада Грузије (у даљем тексту: Стране), желећи да унапреде пријатељске односе између народа Републике Србије и Грузије,</p>
				<p>Свесне важности туризма за развој односа у области економије и културе, као и за боље разумевање начина живота, историје и културног наслеђа обе земље,</p>
				<p>Потврђујући потребу за стварањем правног оквира за сарадњу у области туризма,</p>
				<p>Споразумеле су се о следећем:</p>
				<p class="bold">Члан 1.</p>
				<p>1. Стране теже развоју и јачању сарадње у области туризма са нагласком на повећању разумевања историје и културе обе земље.</p>
				<p>2. Сарадња у области туризма, која је утврђена овим споразумом, одвијаће се у складу са одредбама овог споразума, важећим прописима на државним територијама Страна, основним принципима и нормама међународног права и осталим међународним споразумима чије су потписнице Република Србија и Грузија.</p>
				<p class="bold">Члан 2.</p>
				<p>Стране подржавају успостављање и развој сарадње између предузетника Републике Србије и Грузије и организација које учествују у развоју туризма, а које инвестирају у предметну област и спроводе заједничке активности.</p>
				<p class="bold">Члан 3.</p>
				<p>Сарадња из члана 2. остварује се на следећи начин:</p>
				<p>а) промоцијом организованих групних и индивидуалних туристичких путовања између две државе, </p>
				<p>б) подржавањем заједничких активности и пројеката,</p>
				<p>в) разменом стручњака,</p>
				<p>г) разменом информација,</p>
				<p>д) подржавањем развоја кадрова у области туризма и угоститељства.</p>
				<p class="bold">Члан 4.</p>
				<p>Стране подстичу размену информација у следећим областима:</p>
				<p>а) статистика туризма,</p>
				<p>б) образовни програми, конференције, семинари и радионице у области туризма и угоститељства,</p>
				<p>в) промотивне активности,</p>
				<p>г) потенцијал за инвестиције,</p>
				<p>д) трендови и новине у развоју туризма,</p>
				<p>ђ) прописи који уређују туристичку активност.</p>
				<p class="bold">Члан 5.</p>
				<p>Стране подржавају сарадњу између образовних институција и размену студената, стручњака и научника специјализованих за област туризма и угоститељства.</p>
				<p class="bold">Члан 6.</p>
				<p>1. Стране оснивају Мешовиту комисију која је одговорна за правилно спровођење одредаба овог споразума и изналажење решења за проблеме који могу проистећи из његовог спровођења.</p>
				<p>2. Мешовита комисија састоји се од представника државних институција надлежних за туризам, које су именовале Стране.</p>
				<p>3. Први састанак Мешовите комисије одржаће се шест месеци од ступања на снагу овог споразума.</p>
				<p>4. На првом састанку Мешовита комисија израђује пословник којим уређује поступке за реализацију њених активности.</p>
				<p>5. По један представник сваке Стране председава Мешовитом комисијом.</p>
				<p>6. Мешовита комисија се састаје у складу са постојећим потребама и на основу писаног захтева Страна у Републици Србији и Грузији.</p>
				<p>7. У случају да Мешовита комисија не реши спор између Страна, који се тиче тумачења и спровођења овог споразума, спор се решава консултацијама и/или преговорима између Страна.</p>
				<p class="bold">Члан 7.</p>
				<p>Одредбе Споразума могу се изменити међусобном сагласношћу Страна, што ће бити утврђено посебним документом који ступа на снагу у складу са чланом 8. овог споразума. Тај документ је саставни део Споразума.</p>
				<p class="bold">Члан 8.</p>
				<p>1. Споразум ступа на снагу 30 (тридесет) дана од пријема последњег писаног обавештења, којим Стране обавештавају једна другу о окончању интерних – државних поступака који су неопходни за ступање на снагу овог споразума.</p>
				<p>2. Споразум се закључује на период од 5 (пет) година. Споразум се аутоматски продужава за период од следећих 5 (пет) година, осим ако једна Страна писаним обавештењем не обавести другу о својим намерама да раскине овај споразум 6 (шест) месеци пре истека петогодишњег периода.</p>
				<p>Сачињено у Београду, дана 4. јула 2013. године, у два примерка, сваки на српском, грузијском и енглеском језику, при чему сваки текст има једнаку важност.</p>
				<p>У случају неслагања у тумачењу одредаба Споразума, меродаван је текст на енглеском језику.</p>
				<p>&nbsp;</p>
				<table class="tabela-bez-bordera">
					<tbody>
						<tr>
							<td>
								<p>У име Владе Републике Србије</p>
								<p>др Горан Петковић, с.р.</p>
								<p>државни секретар у Министарству финансија и привреде Републике Србије</p>
							</td>
							<td style="width: 50%">
								<p class="potpis">У име Владе Грузије</p>
								<p class="potpis">Давид Бакрадзе, с.р.</p>
								<p class="potpis">изванредни и опуномоћени </p>
								<p class="potpis">амбасадор Грузије <br>у Републици Србији</p>
							</td>
						</tr>
					</tbody>
				</table>
				<p class="clan">Члан 3.</p>
				<p>Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.</p>
	</div>


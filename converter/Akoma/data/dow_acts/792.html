


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p class="broj">&nbsp;</p>
				<p>На основу члана 112. став 1. тачка 2. Устава Републике Србије, доносим</p>
				<p class="ukaz">УКАЗ</p>
				<p class="ukaz-naslov">о проглашењу Закона о потврђивању Меморандума о разумевању између Владе Републике Србије коју представља Министарство одбране и Владе Државе Кувајт коју представља Министарство одбране о заједничкој сарадњи у области одбране</p>
				<p>Проглашава се Закон о потврђивању Меморандума о разумевању између Владе Републике Србије коју представља Министарство одбране и Владе Државе Кувајт коју представља Министарство одбране о заједничкој сарадњи у области одбране, који је донела Народна скупштина Републике Србије на седници Осмог ванредног заседања у 2011. години, 28. јула 2011. године.</p>
				<p>&nbsp;</p>
				<p class="potpis" style="margin-top: 0">ПР број 87</p>
				<p class="potpis" style="margin-top: 0">У Београду, 1. августа 2011. године</p>
				<p class="potpis" style="margin-top: 0">Председник Републике,</p>
				<p class="potpis" style="margin-top: 0"><span class="bold">Борис Тадић, </span>с.р.</p>
				<p class="potpis" style="margin-top: 0">&nbsp;</p>
				<p class="odluka-zakon">ЗАКОН</p>
				<p class="naslov">о потврђивању Меморандума о разумевању између Владе Републике Србије коју представља Министарство одбране и Владе Државе Кувајт коју представља Министарство одбране о заједничкој сарадњи у области одбранеž</p>
				<p class="naslov"><span style="font-weight: 400">"<span lang="sr-cyrl">Службени 
				гласник РС - Међународни уговори", број 7 од 1. августа 2011.</span></span></p>
				<p class="clan">Члан 1.</p>
				<p>Потврђује се Меморандум о разумевању између Владе Републике Србије коју представља Министарство одбране и Владе Државе Кувајт коју представља Министарство одбране о заједничкој сарадњи у области одбране, који је потписан у Кувајту, 10. априла 2011. године, у оригиналу на српском, арапском и енглеском језику.</p>
				<p class="clan">Члан 2.</p>
				<p>Текст Меморандума у оригиналу на српском језику гласи:</p>
				<p>Влада Републике Србије коју представља Министарство одбране и Влада Државе Кувајт коју представља Министарство одбране (у даљем тексту: „Стране”), </p>
				<p>у жељи да развију и учврсте билатералне односе, као и да их ојачају у области војне и одбрамбене сарадње,</p>
				<p>у жељи да учврсте међусобне везе између Републике Србије и Државе Кувајт уз узајамно поштовање суверенитета обе државе,</p>
				<p>у жељи да унапреде сарадњу у области одбране у складу са Повељом Уједињених нација као и другим релевантним међународним уговорима, </p>
				<p>потврђујући чињеницу да ће сарадња између Страна по различитим војним питањима, уз поштовање принципа суверенитета државе сваке од Стране и принципа једнакости, доприносити остваривању заједничких интереса обе државе, </p>
				<p>потврђујући заинтересованост Страна за јачање пријатељских односа између две државе у складу са међународним правом и принципима, уз прихватање неопходности поштовања релевантних међународних обавеза,</p>
				<p>споразумеле су се о следећем:</p>
				<p class="bold">Члан 1.</p>
				<p>Сврха овог меморандума је дефинисање основних принципа односа, као и основа за сарадњу између Страна који ће се успоставити у областима војне сарадње, трансфера технологије и војних наука.</p>
				<p class="bold">Члан 2.</p>
				<p>Стране ће јачати и развијати међусобну војну сарадњу и сарадњу у области одбране у духу узајамног разумевања и у складу са њиховим националним законодавствима и на тај начин остваривати циљеве дефинисане Меморандумом, што је првенствено успостављање основних начела односа у области војне сарадње и развијање пријатељских односа између Страна.</p>
				<p class="bold">Члан 3.</p>
				<p>Циљеви овог меморандума су следећи:</p>
				<p>– јачање заједничке сарадње у области одбране успостављањем свеобухватног и практичног система сарадње;</p>
				<p>– јачање војне сарадње између Страна кроз развој, одржавање и снабдевање војном опремом и производима, преношење војне технологије, као и сродним војним услугама;</p>
				<p>– развијање сарадње у области војног школства и обуке;</p>
				<p>– размена мишљења и информација из војних области од заједничког интереса. </p>
				<p class="bold">Члан 4.</p>
				<p>Ради реализације овог меморандума, Стране ће сарађивати на следеће начине:</p>
				<p>– разменом званичних посета;</p>
				<p>– међусобним консултацијама и разменом практичних искустава;</p>
				<p>– учешћем у извођењу војне обуке;</p>
				<p>– учешћем на конгресима, радионицама и семинарима.</p>
				<p>Овај меморандум спроводиће се уз принцип реципроцитета, узимајући у обзир заједничке интересе и потребе Страна.</p>
				<p class="bold">Члан 5.</p>
				<p>Одредбе овог меморандума неће утицати на обавезе Страна које су проистекле из других споразума или меморандума, нити ће бити употребљене против интереса, безбедности и територијалног интегритета држава Страна или других држава.</p>
				<p class="bold">Члан 6.</p>
				<p>Свака од Страна се обавезује на поштовање закона и прописа који су на снази у држави друге Стране, уз немешање у унутрашња питања и поштовање локалних обичаја и традиције државе друге Стране.</p>
				<p class="bold">Члан 7.</p>
				<p>У циљу праћења реализације овог меморандума, Стране ће формирати Заједнички радни комитет. Заједнички радни комитет ће се састајати по потреби једном годишње, на захтев једне од Страна и уз сагласност друге Стране, наизменично у обе државе.</p>
				<p class="bold">Члан 8.</p>
				<p>Стране су сагласне да чувају тајност података који се налазе у документима и материјалима размењеним током примене овог меморандума, у складу са својим националним законодавством.</p>
				<p class="bold">Члан 9.</p>
				<p>Стране ће по потреби закључити детаљније аранжмане у циљу примене овог меморандума.</p>
				<p>За потребе спровођења овог меморандума, надлежни органи Страна, као и предузећа у државном власништву која Стране одаберу, могу закључити протоколе и неопходне аранжмане.</p>
				<p>Стране или надлежни органи, израђиваће годишње планове реализације заједничких задатака који се односе на спровођење овог меморандума и садржаће назив и област активности, врсту, време и место реализације, институције које је спроводе, као и административна и финансијска питања.</p>
				<p>Надлежни органи Страна могу извршити набавке по убрзаном поступку директно, ван годишњег плана који је дефинисан овим меморандумом, у циљу испуњавања хитних захтева својих оружаних снага.</p>
				<p class="bold">Члан 10.</p>
				<p>Сваки спор који може настати између Страна у вези са тумачењем или применом овог меморандума, решаваће се директним консултацијама и преговорима између Страна.</p>
				<p class="bold">Члан 11.</p>
				<p>Стране могу у било које време, уз узајамну сагласност и у писаној форми, изменити и допунити овај меморандум. Измене и допуне ступају на снагу у складу са процедурама наведеним у члану 12. овог меморандума.</p>
				<p class="bold">Члан 12.</p>
				<p>Овај меморандум ступа на снагу 30 дана од дана пријема другог од два обавештења којим Стране формално обавештавају једна другу да су спровеле њихове интерне процедуре. </p>
				<p>Овај меморандум остаје на снази пет година и аутоматски се обнавља на исти временски период, осим ако једна од Страна, дипломатским путем и у писаној форми, не обавести другу Страну о својој намери да га откаже и то најмање шест месеци пре датума истека важности Меморандума. </p>
				<p>У случају отказивања Меморандума, релевантне одредбе овог меморандума и даље се примењују за све започете активности и то до њихове реализације, као и док се не окончају и не реше сва питања која проистекну током реализације Меморандума.</p>
				<p>Потписано у Кувајту, дана 10. априла 2011. године, у по два оригинална примерка, сваки на српском, арапском и енглеском језику, при чему су сви текстови аутентични. У случају било каквих неслагања у тумачењу или примени овог меморандума, текст на енглеском језику ће бити меродаван. </p>
				<p>&nbsp;</p>
				<table class="tabela-bez-bordera">
					<tbody>
						<tr>
							<td align="center">
								<p style="margin-top: 0">ЗА ВЛАДУ</p>
							</td>
							<td align="center">
								<p style="margin-top: 0">ЗА ВЛАДУ</p>
							</td>
						</tr>
						<tr>
							<td align="center">
								<p style="margin-top: 0">РЕПУБЛИКЕ СРБИЈЕ</p>
							</td>
							<td align="center">
								<p style="margin-top: 0">ДРЖАВЕ КУВАЈТ</p>
							</td>
						</tr>
						<tr>
							<td align="center">
								<p style="margin-top: 0">КОЈУ ПРЕДСТАВЉА</p>
							</td>
							<td align="center">
								<p style="margin-top: 0">КОЈУ ПРЕДСТАВЉА</p>
							</td>
						</tr>
						<tr>
							<td align="center">
								<p style="margin-top: 0">МИНИСТАРСТВО ОДБРАНЕ</p>
							</td>
							<td align="center">
								<p style="margin-top: 0">МИНИСТАРСТВО ОДБРАНЕ</p>
							</td>
						</tr>
						<tr>
							<td align="center">
								<p style="margin-top: 0">Драган Шутановац, с.р.</p>
							</td>
							<td align="center">
								<p style="margin-top: 0">Шеик Ахмад Ал-Хомоуд</p>
							</td>
						</tr>
						<tr>
							<td align="center">
								<p style="margin-top: 0">министар одбране</p>
							</td>
							<td align="center">
								<p style="margin-top: 0">Ал-Јабер Ал-Сабах, с.р.</p>
							</td>
						</tr>
						<tr>
							<td align="center">
							<p style="margin-top: 0; margin-bottom: 0">
							</p></td>
							<td align="center">
								<p style="margin-top: 0">Mинистар унутрашњих послова и</p>
								<p style="margin-top: 0">вршилац дужности министра одбране и</p>
								<p style="margin-top: 0">заменик председника Владе</p>
							</td>
						</tr>
					</tbody>
				</table>
				<p class="clan">Члан 3.</p>
				<p>Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.</p>
	</div>


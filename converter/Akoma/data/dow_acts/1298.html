


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	.auto-style2 {
	text-align: right;
}
	</style>


	<div class="story">
				<p>На основу члана 112. став 1. тачка 2. Устава Републике Србије, доносим</p>
				<p class="ukaz">УКАЗ</p>
				<p class="ukaz-naslov">о проглашењу Закона о потврђивању Споразума између Владе Републике Србије и Владе Републике Чешке о сарадњи у области културе, образовања, науке, омладине и спорта</p>
				<p>Проглашава се Закон о потврђивању Споразума између Владе Републике Србије и Владе Републике Чешке о сарадњи у области културе, образовања, науке, омладине и спорта, који је донела Народна скупштина Републике Србије, на Првој седници Првог редовног заседања у 2017. години, 21. априла 2017. године.</p>
				<p class="potpis">ПР број 9</p>
				<p class="potpis">У Београду, 25. априла 2017. године</p>
				<p class="potpis">Председник Републике,</p>
				<p class="potpis"><span class="bold">Томислав Николић, </span>с.р.</p>
				<p class="odluka-zakon">ЗАКОН</p>
				<p class="odluka-zakon">о потврђивању Споразума између Владе Републике Србије и Владе Републике Чешке о сарадњи у области културе, образовања, науке, омладине и спорта</p>
				<p class="auto-style1">"Службени гласник РС - Међународни 
				уговори", број 2. од 26. априла 2017.</p>
				<p class="clan">Члан 1.</p>
				<p>Потврђује се Споразум између Владе Републике Србије и Владе Републике Чешке о сарадњи у области културе, образовања, науке, омладине и спорта који је потписан у Прагу 29. новембра 2016. године, у оригиналу на српском и чешком језику.</p>
				<p class="clan">Члан 2.</p>
				<p>Текст Споразума између Владе Републике Србије и Владе Републике Чешке о сарадњи у области културе, образовања, науке, омладине и спорта, у оригиналу на српском језику гласи:</p>
				<p class="bold">СПОРАЗУМ<br>ИЗМЕЂУ ВЛАДЕ РЕПУБЛИКЕ СРБИЈЕ И ВЛАДЕ РЕПУБЛИКЕ ЧЕШКЕ О САРАДЊИ У ОБЛАСТИ КУЛТУРЕ, ОБРАЗОВАЊА, НАУКЕ, ОМЛАДИНЕ И СПОРТА</p>
				<p>Влада Републике Србије и Влада Републике Чешке (у даљем тексту: „стране уговорнице”),</p>
				<p>опредељују се да јачају и развијају пријатељске односе између две државе и њихових народа,</p>
				<p>вођене жељом да развијају узајамно успешну сарадњу између две државе у области културе, образовања, науке, омладине и спорта,</p>
				<p>у уверењу да ће ова сарадња допринети бољем узајамном упознавању, разумевању и на тај начин продубљивању свестраних односа између две државе,</p>
				<p>спремне да примењују принципе Хелсиншког завршног акта из 1975. године, Париске повеље за нову Европу из 1990. године,</p>
				<p>сагласиле су се о следећем:</p>
				<p class="clan">Члан 1.</p>
				<p>Стране уговорнице ће развијати, на принципу реципроцитета и обостраног интереса, сарадњу у области културе, образовања, науке, омладине и спорта, и у том циљу ће подржавати непосредне контакте између државних органа, институција и других организација и појединаца у наведеним областима сарадње, у складу са законима и правним прописима на снази у државама страна уговорница.</p>
				<p>Стране уговорнице ће такође подржати сарадњу у оквиру билатералних и мултилатералних програма, пројеката и иницијатива.</p>
				<p class="clan">Члан 2.</p>
				<p>У областима културе и уметности стране уговорнице ће подстицати:</p>
				<p>1. успостављање непосредне сарадње између организација и институција у области културе и уметности, између уметничких савеза, удружења и одговарајућих фондација, као и између појединих представника у тим областима;</p>
				<p>2. учешће на уметничким фестивалима, смотрама, такмичењима и другим манифестацијама организованим у држави друге Стране уговорнице;</p>
				<p>3. узајамно гостовање уметничких група, музичких и позоришних ансамбала и солиста из две државе, уколико постоји обострани интерес;</p>
				<p>4. размену уметничких изложби;</p>
				<p>5. учешће представника обе државе на међународним филмским фестивалима, смотрама и филмским културним активностима и директну сарадњу између професионалних институција и асоцијација у области кинематографије;</p>
				<p>6. размену књига, документације и других публикација из области културе и уметности међу заинтересованим партнерима; </p>
				<p>7. извођење музичких и драмских дела аутора из две државе;</p>
				<p>8. друге облике сарадње који имају за циљ развој културне размене између двеју држава. </p>
				<p class="clan">Члан 3.</p>
				<p>Стране уговорнице ће подстицати свестрану сарадњу у области издавања књига, и то кроз:</p>
				<p>1. превођење и размену књига из области културе и уметности на комерцијалној и некомерцијалној основи;</p>
				<p>2. узајамно организовање изложби и учешће на сајмовима књига;</p>
				<p>3. непосредну сарадњу између издавача;</p>
				<p>4. развој директних контаката између писаца, уредника и преводилаца из две државе.</p>
				<p class="clan">Члан 4.</p>
				<p>Стране уговорнице ће подржавати сарадњу између организација које се баве заштитом ауторских права у области културе и уметности у две државе.</p>
				<p>Стране уговорнице ће такође сарађивати у области спречавања противзаконитог увоза и извоза предмета од културног значаја.</p>
				<p class="clan">Члан 5.</p>
				<p>Стране уговорнице ће подржавати сарадњу организација које се баве проучавањем, истраживањем и заштитом културног наслеђа у активностима за његово очување (конзервација, рестаурација, заштита).</p>
				<p class="clan">Члан 6.</p>
				<p>Стране уговорнице ће подржавати сарадњу између архива, библиотека и других одговарајућих институција у две државе, у циљу размене стручњака и копија докумената, као и омогућавања широког приступа својим архивским и библиотечким фондовима у истраживачке и стваралачке сврхе.</p>
				<p class="clan">Члан 7.</p>
				<p>У циљу даљег развоја узајамне сарадње у области образовања, стране уговорнице ће подржавати:</p>
				<p>1. наставак и развој непосредне сарадње између образовних институција на свим нивоима на основу директних договора о сарадњи;</p>
				<p>2. размену студената свих степена високошколских основних, магистарских и докторских студија, наставника високих школа и научних радника;</p>
				<p>3. размену публикација и информација о свим аспектима образовне делатности;</p>
				<p>4. учешће на симпозијумима, конференцијама и сличним скуповима у области образовања;</p>
				<p>5. сарадња у анализи уџбеника историје и географије за основну и средњу школу.</p>
				<p class="clan">Члан 8.</p>
				<p>Стране уговорнице ће подстицати изучавање српског језика у Републици Чешкој и чешког језика у Републици Србији. У том циљу, оне ће подржавати размену лектора, наставника и стручњака за чешки, односно српски језик и књижевност, размену материјала и информација, као и организовање курсева и семинара у области језика и културе народа двеју држава.</p>
				<p class="clan">Члан 9.</p>
				<p>Стране уговорнице ће вршити признавање јавних исправа о стеченом образовању и о стручним, академским и научним називима у складу са одговарајућим међународним уговорима и унутрашњим законодавством сваке Стране уговорнице.</p>
				<p class="clan">Члан 10.</p>
				<p>Стране уговорнице ће подржавати сарадњу између Српске академије наука и уметности и Академије наука Републике Чешке у области техничких, природних, хуманистичких и друштвених наука. Сарадња ће се реализовати на основу споразума о научној сарадњи које су Академије међусобно потписале.</p>
				<p class="clan">Члан 11.</p>
				<p>Стране уговорнице ће подржати сарадњу у области науке и истраживања пре свега:</p>
				<p>1. директну сарадњу научних установа, института и високих школа;</p>
				<p>2. заједнички рад на истраживачким пројектима;</p>
				<p>3. размену научних и научно-техничких информација и материјала;</p>
				<p>4. организовање заједничких семинара и других активности у циљу размене научних знања и информација.</p>
				<p class="clan">Члан 12.</p>
				<p>Стране уговорнице ће подржавати иницијативе у области истраживања, образовања, културе, омладине и спорта за спровођење заједнички договорених пројеката у оквиру регионалне сарадње.</p>
				<p class="clan">Члан 13.</p>
				<p>Стране уговорнице ће, у оквиру својих надлежности у области спорта и омладине, у случају интереса пружати информације о организационим и правним аспектима, достављати контакте ресорних организација и подстицати сарадњу. Евентуална сарадња организација, укључујући финансијско покриће исте, у потпуности је у надлежности ресорних организација страна уговорница.</p>
				<p class="clan">Члан 14.</p>
				<p>Стране уговорнице ће, у складу са правним прописима важећим у државама страна уговорница, обезбедити припадницима српске националне мањине у Републици Чешкој и чешке националне мањине у Републици Србији услове за очување и развој матерњег језика, историјског наслеђа и сопствене културе.</p>
				<p class="clan">Члан 15.</p>
				<p>У циљу примене овог споразума, надлежни органи страна уговорница могу закључивати периодичне програме сарадње у области образовања, културе, науке и омладине, којима ће се утврдити конкретне активности, као и организациони и финансијски услови ове сарадње.</p>
				<p>Стране уговорнице се могу о појединим заједничким активностима, као и о њиховој форми, договарати дипломатским путем.</p>
				<p class="clan">Члан 16.</p>
				<p>Овај споразум ступа на снагу на дан пријема последњег писаног обавештења, дипломатским путем, којим се Стране међусобно обавештавају о окончању унутрашње процедуре неопходне за његово ступање на снагу.</p>
				<p class="clan">Члан 17.</p>
				<p>Споразум се закључује на неодређено време. Свака Страна уговорница може Споразум да раскине писаним путем са отказним роком од шест месеци од датума пријема обавештења о отказу. Престанак важности овог споразума неће утицати на пројекте чија је реализација на основу истог започета.</p>
				<p class="clan">Члан 18.</p>
				<p>Даном ступања на снагу овог споразума, у односима између Републике Србије и Републике Чешке престаје да важи Споразум о сарадњи на пољу културе, уметности, науке, школства и просвете између Владе Федеративне Народне Републике Југославије и Владе Чехословачке Републике, потписан у Београду, дана 29. јануара 1957. године. </p>
				<p>Сачињено у Прагу дана 29. новембра 2016. године, у два оригинална примерка, сваки на српском и чешком језику, при чему оба текста имају једнаку важност.</p>
				<table class="tabela-bez-bordera">
					<tbody>
						<tr>
							<td>
								<p>За Владу</p>
								<p>Републике Србије</p>
								<p>Младен Шарчевић, с.р.</p>
								<p>министар просвете, науке и технолошког развоја</p>
							</td>
							<td>
								<p class="auto-style2">За Владу</p>
								<p class="auto-style2">Републике Чешке</p>
								<p class="auto-style2">Katerina Valachova, s.r.</p>
								<p class="auto-style2">министарка школства, <br>омладине и спорта</p>
							</td>
						</tr>
					</tbody>
				</table>
				<p class="clan">Члан 3.</p>
				<p>Даном ступања на снагу овог закона престаје да важи Закон о потврђивању Споразума између Савета министара Србије и Црне Горе и Владе Чешке Републике о сарадњи у области културе, образовања, науке, омладине и спорта („Службени гласник PC – Међународни уговори”, број 38/09).</p>
				<p class="clan">Члан 4.</p>
				<p>Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
			<p class="odluka-zakon">ЗАКОН</p>
			<p class="odluka-zakon">о давању гаранције Републике Србије у корист Немачке развојне банке КfW, Франкфурт на Мајни, по задужењу Јавног предузећа „Електропривреда Србије”, Београд (Пројекат обновљиве енергије Костолац – ветропарк)</p>
			<p class="auto-style1">"Службени гласник РС", број 30 од 20. априла 
			2018.</p>
			<p class="clan">Члан 1.</p>
			<p class="Basic-Paragraph">Република Србија преузима обавезу да као гарант измири обавезе Јавног предузећа „Електропривреда Србије”, Београд по основу задужења код Немачке развојне банке КfW, Франкфурт на Мајни, у износу до 80.000.000 евра (словима: осамдесет милиона евра). </p>
			<p class="clan">Члан 2.</p>
			<p class="Basic-Paragraph">Гаранцију из члана 1. овог закона Република Србија (у даљем тексту: Гарант) даје у корист Немачке развојне банке КfW, Франкфурт на Мајни (у даљем тексту: КfW), на име обавеза из Споразума о зајму за Пројекат обновљиве енергије Костолац – ветропарк, BMZ бр. 2013 66 582, на износ oд 80.000.000 евра (словима: осамдесет милиона евра) (у даљем тексту: Споразум о зајму), закљученог између KfW и Јавног предузећа „Електропривреда Србије”, Београд (у даљем тексту: Зајмопримац), 29. новембра 2017. године у Београду.</p>
			<p class="Basic-Paragraph">Гарант прихвата све одредбе Споразума о зајму и сагласан је да гарантује за све обавезе које проистичу или су у вези са обавезама Зајмопримца по Споразуму о зајму.</p>
			<p class="Basic-Paragraph">Гаранција у корист KfW, по задужењу Зајмопримца за Пројекат обновљиве енергије Костолац – ветропарк, потписана је од стране овлашћеног представника Гаранта 29. новембра 2017. године и њоме је предвиђено да Гарант јемчи за обавезе Зајмопримца по основу Споразума о зајму закљученог између KfW и Зајмопримца.</p>
			<p class="clan">Члан 3.</p>
			<p class="Basic-Paragraph">Отплату зајма врши Зајмопримац на начин утврђен Споразумом о зајму.</p>
			<p class="Basic-Paragraph">Средства за отплату зајма обезбедиће Зајмопримац из сопствених прихода. </p>
			<p class="Basic-Paragraph">Зајмопримац је дужан да средства за отплату зајма обезбеђује према плану отплате из Споразума о зајму, у износу који укључује главницу, обрачунату камату, провизију на неповучена средства и пратеће трошкове задуживања.</p>
			<p class="clan">Члан 4.</p>
			<p class="Basic-Paragraph">Ако по основу дате гаранције Гарант изврши обавезу уместо Зајмопримца, Гарант ће имати право да од Зајмопримца потражује повраћај главнице, камате, провизије на неповучена средства, пратећих трошкова задуживања и пратећих трошкова који настану због неизвршења, односно неблаговременог извршења обавезе, до висине износа измирене обавезе, као и право да од Зајмопримца наплати обрачунату законску затезну камату. </p>
			<p class="Basic-Paragraph">Право на повраћај средстава из става 1. овог члана, Гарант ће остварити тако што ће иницирати наплату са рачуна Зајмопримца на основу овлашћења добијеног од Зајмопримца или других инструмената обезбеђења, у складу са прописима којима се уређује платни промет. </p>
			<p class="clan">Члан 5.</p>
			<p class="Basic-Paragraph">Овај закон ступа на снагу осмог дана од дана објављивања у „Службеном гласнику Републике Србије”.</p>
	</div>


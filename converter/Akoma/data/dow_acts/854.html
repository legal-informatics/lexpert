


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
}
</style>


	<div class="story">
			<p class="Basic-Paragraph">На основу члана 112. став 1. тачка 2. Устава Републике Србије, доносим</p>
			<p class="ukaz">УКАЗ</p>
			<p class="ukaz">о проглашењу Закона о потврђивању Споразума између Владе Републике Србије и Владе Киргиске Републике о међусобном укидању виза за носиоце обичних пасоша</p>
			<p class="Basic-Paragraph">Проглашава се Закон о потврђивању Споразума између Владе Републике Србије и Владе Киргиске Републике о међусобном укидању виза за носиоце обичних пасоша, који је донела Народна скупштина Републике Србије, на седници Десетог ванредног заседања у Једанаестом сазиву, 25. септембра 2018. године.</p>
			<p class="potpis">ПР број 109</p>
			<p class="potpis">У Београду, 26. септембра 2018. године</p>
			<p class="potpis">Председник Републике,</p>
			<p class="potpis"><span class="bold">Александар Вучић, </span>с.р.</p>
			<p class="odluka-zakon">ЗАКОН</p>
			<p class="odluka-zakon">о потврђивању Споразума између Владе Републике Србије и Владе Киргиске Републике о међусобном укидању виза за носиоце обичних пасоша</p>
			<p class="centar">"Службени гласник РС - Међународни уговори", број 
			12 од 27. септембра 2018.</p>
			<p class="clan">Члан 1.</p>
			<p class="Basic-Paragraph">Потврђује се Споразум између Владе Републике Србије и Владе Киргиске Републике о међусобном укидању виза за носиоце обичних пасоша, који је потписан у Београду, 5. децембра 2017. године, у оригиналу на српском, киргиском, руском и енглеском језику.</p>
			<p class="clan">Члан 2.</p>
			<p class="Basic-Paragraph">Текст Споразума у оригиналу на српском језику гласи:</p>
			<p class="bold">СПОРАЗУМ<br>ИЗМЕЂУ ВЛАДЕ РЕПУБЛИКЕ СРБИЈЕ И ВЛАДЕ КИРГИСКЕ РЕПУБЛИКЕ  О МЕЂУСОБНОМ УКИДАЊУ ВИЗА ЗА НОСИОЦЕ ОБИЧНИХ ПАСОША</p>
			<p class="Basic-Paragraph">Влада Републике Србије и</p>
			<p class="Basic-Paragraph">Влада Киргиске Републике (у даљем тексту „Стране”),</p>
			<p class="Basic-Paragraph">Изражавајући жељу за подстицањем билатералних односа и настојећи да олакшају </p>
			<p class="Basic-Paragraph">Кретање држављана својих држава,</p>
			<p class="Basic-Paragraph">Сагласиле су се о следећем:</p>
			<p class="clan">Члан 1.</p>
			<p class="Basic-Paragraph">Држављани држава обе Стране, носиоци обичних пасоша, немају обавезу прибављања визе за улазак, излазак и прелаз преко територије, као и за боравак на територији државе друге Стране, у периоду до 90 (деведесет) дана у оквиру периода од 6 (шест) месеци рачунајући од дана првог уласка. </p>
			<p class="clan">Члан 2.</p>
			<p class="Basic-Paragraph">Држављани државе сваке Стране, носиоци обичних пасоша, имају право да улазе, прелазе преко и да напусте територију државе друге Стране на свим граничним прелазима отвореним за међународни путнички саобраћај. </p>
			<p class="clan">Члан 3.</p>
			<p class="Basic-Paragraph">1. Држављани државе сваке Стране имају обавезу да за време свог боравка на територији државе друге Стране поштују њено национално законодавство. </p>
			<p class="Basic-Paragraph">2. Свака Страна обавестиће, дипломатским путем, у најкраћем року, другу Страну о свим променама у њеном националном законодавству које се односе на улазак, кретање и боравак страних држављана на њеној територији. </p>
			<p class="clan">Члан 4.</p>
			<p class="Basic-Paragraph">Свака Страна прихватиће поново своје држављане на територију своје државе, без било каквих додатних формалности или трошкова. </p>
			<p class="clan">Члан 5.</p>
			<p class="Basic-Paragraph">Овим споразумом не ограничава се право државе сваке Стране да одбије улазак, или да откаже боравак држављанима државе друге Стране које сматра непожељним. </p>
			<p class="clan">Члан 6.</p>
			<p class="Basic-Paragraph">1. Стране ће, дипломатским путем, разменити узорке својих важећих обичних пасоша, најкасније 30 (тридесет) дана од дана потписивања овог споразума. </p>
			<p class="Basic-Paragraph">2. У случају увођења нових образаца обичних пасоша или измене постојећих, свака Страна проследиће једна другој, дипломатским путем, узорке нових пасоша, као и информације у вези са њиховом применом, најкасније 30 (тридесет) дана пре почетка њихове употребе. </p>
			<p class="clan">Члан 7.</p>
			<p class="Basic-Paragraph">1. Стране могу, у целини или делимично, да обуставе примену овог споразума из разлога државне безбедности, јавног реда или заштите здравља становништва.</p>
			<p class="Basic-Paragraph">2. О обустави примене овог споразума Стране обавештавају једна другу, дипломатским путем, у најкраћем могућем року. Стране поступају на исти начин у случају повлачења мере из овог става. </p>
			<p class="clan">Члан 8.</p>
			<p class="Basic-Paragraph">Овај споразум се може изменити и допунити уз узајамну сагласност државе друге Стране, дипломатским путем, а измене и допуне ступају на снагу на начин предвиђен у ставу 1. члана 9. овог споразума. </p>
			<p class="clan">Члан 9.</p>
			<p class="Basic-Paragraph">1. Овај споразум се закључује на неодређено време и ступа на снагу 30 (тридесет) дана од дана пријема последњег писменог обавештења, дипломатским путем, да су испуњене све унутрашње процедуре неопходне за ступање на снагу овог споразума. </p>
			<p class="Basic-Paragraph">2. Свака Страна може да раскине овај споразум у било које време тако што ће обавестити другу Страну, дипломатским путем. Важење овог споразума престаје 90 (деведесет) дана од дана пријема таквог обавештења.</p>
			<p class="Basic-Paragraph">Сачињено у Београду, 5. децембра 2017. године, у два оригинална примерка, на српском, киргиском, руском и енглеском језику, при чему су сви текстови једнако веродостојни. У случају различитог тумачења, меродаван је текст на енглеском језику. </p>
			<table class="tabela-bez-bordera">
				<colgroup>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph">За Владу</p>
							<p class="Basic-Paragraph">Републике Србије</p>
							<p class="Basic-Paragraph">Ивица Дачић, с.р.</p>
						</td>
						<td class="No-Table-Style">
							<p class="auto-style1">За Владу </p>
							<p class="auto-style1">Киргиске Републике</p>
							<p class="auto-style1">Ерлан Абдилдајев, с.р.</p>
						</td>
					</tr>
				</tbody>
			</table>
			<p class="clan">Члан 3.</p>
			<p class="Basic-Paragraph">Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.</p>
	</div>


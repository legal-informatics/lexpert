

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 112. став 1. тачка 2. Устава Републике Србије, доносим</p>
			<p class="ukaz">УКАЗ</p>
			<p class="ukaz">о проглашењу Закона о потврђивању Споразума између Владе Републике Србије и Владе Републике Казахстан о сарадњи у борби против криминала</p>
			<p class="Basic-Paragraph">Проглашава се Закон о потврђивању Споразума између Владе Републике Србије и Владе Републике Казахстан о сарадњи у борби против криминала, који је донела Народна скупштина Републике Србије, на Једанаестом ванредном заседању у Једанаестом сазиву, 14. фебруара 2019. године.</p>
			<p class="potpis">ПР број 11</p>
			<p class="potpis">У Београду, 15. фебруара 2019. године</p>
			<p class="potpis">Председник Републике,</p>
			<p class="potpis"><span class="bold">Александар Вучић, </span>с.р.</p>
			<p class="odluka-zakon">ЗАКОН</p>
			<p class="odluka-zakon">о потврђивању Споразума између Владе Републике Србије и Владе Републике Казахстан о сарадњи у борби против криминала</p>
			<p class="centar">"Службени гласник РС - Међународни уговори", број 
			2 од 18. фебруара 2019.</p>
			<p class="clan">Члан 1.</p>
			<p class="Basic-Paragraph">Потврђује се Споразум између Владе Републике Србије и Владе Републике Казахстан о сарадњи у борби против криминала, који је потписан 9. октобра 2018. године, у Астани, у оригиналу на српском, казашком, руском и енглеском језику.</p>
			<p class="clan">Члан 2.</p>
			<p class="Basic-Paragraph">Текст Споразума у оригиналу на српском језику гласи:</p>
			<p class="bold">СПОРАЗУМ ИЗМЕЂУ ВЛАДЕ РЕПУБЛИКЕ СРБИЈЕ И ВЛАДЕ РЕПУБЛИКЕ КАЗАХСТАН О САРАДЊИ У БОРБИ ПРОТИВ КРИМИНАЛА</p>
			<p class="Basic-Paragraph">Влада Републике Србије и Влада Републике Казахстан, у даљем тексту: „Стране,”</p>
			<p class="Basic-Paragraph">вођене начелима узајамног поштовања суверенитета, равноправности и независности својих држава,</p>
			<p class="Basic-Paragraph">сматрајући да је важно обезбедити сарадњу у ефикасној заштити права и слобода грађана обеју држава,</p>
			<p class="Basic-Paragraph">у жељи да развијају међусобну сарадњу у борби против криминала,</p>
			<p class="Basic-Paragraph">споразумеле су се о следећем:</p>
			<p class="clan">Члан 1.</p>
			<p class="Basic-Paragraph">1. Стране, у складу са националним законодавством својих држава којим су државе двеју Страна обавезане, сарађују у борби против следећих облика криминала: </p>
			<p class="Basic-Paragraph">1) организовани криминал;</p>
			<p class="Basic-Paragraph">2) екстремизам;</p>
			<p class="Basic-Paragraph">3) тероризам и финансирање тероризма;</p>
			<p class="Basic-Paragraph">4) кривична дела против живота и здравља људи;</p>
			<p class="Basic-Paragraph">5) кривична дела припремана или извршена употребом оружја, муниције, експлозива, отровних, нуклеарних, биолошких и радиоактивних агенаса;</p>
			<p class="Basic-Paragraph">6) недозвољена трговина опојним дрогама, психотропним супстанцама и њиховим прекурсорима;</p>
			<p class="Basic-Paragraph">7) кривична дела у вези са незаконитим миграцијама и трговином људима, људским органима, као и радна и сексуална експлоатација;</p>
			<p class="Basic-Paragraph">8) фалсификовање и дистрибуција фалсификованог новца, средстава плаћања, чекова и вредности; </p>
			<p class="Basic-Paragraph">9) незаконита трговина културним и историјским наслеђем; </p>
			<p class="Basic-Paragraph">10) кривична дела против имовине; </p>
			<p class="Basic-Paragraph">11) корупција;</p>
			<p class="Basic-Paragraph">12) привредни криминал. </p>
			<p class="Basic-Paragraph">2. Према узајамном договору, Стране такође сарађују у борби против свих других кривичних дела за чије је спречавање, откривање и истрагу потребна сарадња централних надлежних органа њихових држава. </p>
			<p class="clan">Члан 2.</p>
			<p class="Basic-Paragraph">Централни надлежни органи држава двеју Страна, у складу са националним законодавством својих држава, остварују следеће видове сарадње: </p>
			<p class="Basic-Paragraph">1) поступање по захтевима;</p>
			<p class="Basic-Paragraph">2) размена информација о оперативним истрагама, оперативном откривању криминала и архивских информација;</p>
			<p class="Basic-Paragraph">3) координирано и по потреби заједничко спровођење мера оперативног откривања и истрага; </p>
			<p class="Basic-Paragraph">4) размена практичног искуства у спречавању и борби против криминала;</p>
			<p class="Basic-Paragraph">5) привремена размена експерата ради прибављања информација од заједничког интереса везано за различите аспекте борбе против организованог криминала и везано за опрему за откривање кривичних дела; </p>
			<p class="Basic-Paragraph">6) размена законских аката о спречавању и борби против организованог криминала;</p>
			<p class="Basic-Paragraph">7) размена резултата научног истраживања у области откривања кривичних дела, криминологије и судске медицине; </p>
			<p class="Basic-Paragraph">8) пружање узајамне помоћи у обукама, специјализовању и унапређењу техничких и стручних вештина специјализованих стручњака.</p>
			<p class="clan">Члан 3.</p>
			<p class="Basic-Paragraph">У року од 30 радних дана од ступања на снагу овог споразума, Стране ће обавестити једна другу дипломатским путем о надлежним органима одговорним за спровођење одредби овог споразума. </p>
			<p class="clan">Члан 4.</p>
			<p class="Basic-Paragraph">1. Размена информација и достављање захтева за поступање сагласно овом споразуму врши се писаним путем преко централних надлежних органа држава двеју Страна. Захтев садржи следеће: </p>
			<p class="Basic-Paragraph">1) молбу у којој се наводи основ захтева и служба или органи молиље и замољена служба или органи; </p>
			<p class="Basic-Paragraph">2) опис предмета поводом којег се тражи помоћ; </p>
			<p class="Basic-Paragraph">3) садржај захтева и информације потребне за поступање по захтеву.</p>
			<p class="Basic-Paragraph">У случајевима када је потребно хитно поступити по захтеву за сузбијање, спречавање или расветљавање кривичног дела, централни надлежни органи држава двеју Страна могу и усменим путем комуницирати у циљу спровођења овог споразума, а формалности се одмах након тога потврђују писаним путем преко утврђених канала. </p>
			<p class="Basic-Paragraph">2. Захтев, пратећи документи и накнадна комуникација праћени су писменим преводом на језик Стране молиље или на енглески језик. </p>
			<p class="Basic-Paragraph">3. Страна молиља може тражити додатне информације ако сматра да информације добијене као одговор на претходни захтев нису довољне. Централни надлежни органи држава двеју Страна поступају по захтевима у што краћем року.</p>
			<p class="Basic-Paragraph">4. У склопу овог споразума не размењују се информације које представљају државну тајну (државне тајне) сагласно националном законодавству држава двеју Страна.</p>
			<p class="Basic-Paragraph">5. Замољена Страна може у целини или делимично одбити да испуни захтев, ако би испуњење тог захтева представљало претњу по суверенитет, безбедност, јавни ред, правила организације и рада правосуђа или друге важне интересе њене државе или ако је испуњење захтева у супротности са националним законодавством њене државе или њеним обавезама које проистичу из међународних споразума.</p>
			<p class="Basic-Paragraph">6. Замољена Страна без одлагања обавештава Страну молиљу о разлозима непоступања по захтеву или у вези са његовим делимичним испуњењем.</p>
			<p class="clan">Члан 5.</p>
			<p class="Basic-Paragraph">Стране одвојено сносе трошкове неопходне за спровођење Споразума у оквирима својих финансијских средстава како предвиђа национално законодавство држава двеју Страна, осим ако се другачије не договоре у сваком конкретном случају. </p>
			<p class="clan">Члан 6.</p>
			<p class="Basic-Paragraph">Овај споразум не утиче на права и обавезе Страна које проистичу из других међународних споразума које Стране признају и не искључује осмишљавање и развој других обострано прихватљивих облика сарадње.</p>
			<p class="clan">Члан 7.</p>
			<p class="Basic-Paragraph">1. Стране предузимају све мере како би заштитиле добијене информације које било која Страна одређује као информације ограниченог приступа сагласно националном законодавству својих држава. </p>
			<p class="Basic-Paragraph">2. Стране не прослеђују трећим странама информације, документа нити техничку опрему достављену према овом споразуму без претходног писменог одобрења централних надлежних органа државе замољене Стране. </p>
			<p class="clan">Члан 8.</p>
			<p class="Basic-Paragraph">Спорови који могу проистећи из тумачења или спровођења овог споразума решавају се међусобним преговорима односно консултацијама између Страна. </p>
			<p class="clan">Члан 9.</p>
			<p class="Basic-Paragraph">Овај споразум мења се и допуњује уз узајамну сагласност двеју Страна. Измене и допуне се састављају у виду засебних протокола који чине саставни део овог споразума.</p>
			<p class="clan">Члан 10.</p>
			<p class="Basic-Paragraph">Овај споразум ступа на снагу на дан пријема, дипломатским путем, последњег писаног обавештења Страна о испуњењу интерних процедура потребних за ступање на снагу овог споразума. </p>
			<p class="Basic-Paragraph">Овај споразум се закључује на неодређено време и остаје на снази све док једна Страна не обавести другу Страну дипломатским путем о својој намери да га раскине. У том случају, Споразум престаје да важи шест месеци након што једна од двеју Страна прими то обавештење.</p>
			<p class="Basic-Paragraph">Сачињено у Астани, 9. октобра 2018. године, у два оригинална примерка на српском, казашком, руском и енглеском језику, при чему су сви подједнако веродостојни. У случају разлика у тумачењу овог споразума, Стране ће примењивати текст на енглеском језику. </p>
			<table class="tabela-bez-bordera">
				<colgroup>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph">За Владу</p>
							<p class="Basic-Paragraph">Републике Србије </p>
						</td>
						<td class="No-Table-Style">
							<p class="Basic-Paragraph">За Владу</p>
							<p class="Basic-Paragraph">Републике Казахстан</p>
						</td>
					</tr>
				</tbody>
			</table>
			<p class="clan">Члан 3.</p>
			<p class="Basic-Paragraph">Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.</p>
	</div>


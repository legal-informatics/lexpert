


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
			<p class="Basic-Paragraph">На основу члана 112. став 1. тачка 2. Устава Републике Србије, доносим</p>
			<p class="ukaz">УКАЗ</p>
			<p class="ukaz-naslov">о проглашењу Закона о потврђивању Споразума између Владе Републике Србије и Владе Републике Азербејџана о међународном друмском превозу</p>
			<p class="Basic-Paragraph">Проглашава се Закон о потврђивању Споразума између Владе Републике Србије и Владе Републике Азербејџана о међународном друмском превозу, који је донела Народна скупштина Републике Србије, на седници Десетог ванредног заседања у Једанаестом сазиву, 25. септембра 2018. године.</p>
			<p class="potpis">ПР број 132</p>
			<p class="potpis">У Београду, 26. септембра 2018. године</p>
			<p class="potpis">Председник Републике,</p>
			<p class="potpis"><span class="bold">Александар Вучић, </span>с.р.</p>
			<p class="odluka-zakon">ЗАКОН</p>
			<p class="naslov">о потврђивању Споразума између Владе Републике Србије и Владе Републике Азербејџана о међународном друмском превозу</p>
			<p class="auto-style1">"Службени гласник РС - Међународни уговори", 
			број 12 од 27. септембра 2018.</p>
			<p class="clan">Члан 1.</p>
			<p class="Basic-Paragraph">Потврђује се Споразум између Владе Републике Србије и Владе Републике Азербејџана о међународном друмском превозу, сачињен у Бакуу, 21. маја 2018. године, у оригиналу на српском, азербејџанском и енглеском језику.</p>
			<p class="clan">Члан 2.</p>
			<p class="Basic-Paragraph">Текст Споразума између Владе Републике Србије и Владе Републике Азербејџана о међународном друмском превозу у оригиналу на српском језику гласи:</p>
			<p class="clan">СПОРАЗУМ<br>ИЗМЕЂУ ВЛАДЕ РЕПУБЛИКЕ СРБИЈЕ И ВЛАДЕ РЕПУБЛИКЕ АЗЕРБЕЈЏАНА О МЕЂУНАРОДНОМ ДРУМСКОМ ПРЕВОЗУ</p>
			<p class="Basic-Paragraph">Влада Републике Србије и Влада Републике Азербејџана (у даљем тексту: стране),</p>
			<p class="Basic-Paragraph">узимајући у обзир значај развоја билатералних економских односа,</p>
			<p class="Basic-Paragraph">са жељом да допринесу развоју међународног друмског превоза између две земље, такође и у транзиту преко њихових територија,</p>
			<p class="Basic-Paragraph">договориле су се следеће:</p>
			<p class="clan">Поглавље I<br>ОПШТЕ ОДРЕДБЕ</p>
			<p class="clan">Члан 1.<br>Поље примене</p>
			<p class="Basic-Paragraph">1. Овим споразумом уређује се међународни превоз путника и терета који се обавља моторним возилима регистрованим на територији државе једне од страна, за/са територије државе друге стране такође или преко њене територије у транзиту, у складу са националним законодавством држава страна.</p>
			<p class="Basic-Paragraph">2. Превоз предвиђен овим споразумом може обављати само правно или физичко лице које има право да обавља међународни превоз у складу са националним законодавством држава страна.</p>
			<p class="clan">Члан 2.<br>Дефиниције</p>
			<p class="Basic-Paragraph">1. Превозник – било које правно или физичко лице регистровано на територији државе једне од страна и овлашћено за обављање међународног превоза путника или терета у складу са националним законодавством државе стране у којој је регистровано.</p>
			<p class="Basic-Paragraph">2. Моторно возило означава:</p>
			<p class="Basic-Paragraph">а) у превозу путника – моторно возило које је регистровано на територији државе једне од страна, са више од девет седишта, укључујући возачево седиште;</p>
			<p class="Basic-Paragraph">б) у превозу терета – моторно возило које је регистровано на територији државе једне од страна и сматра се да се користи за превоз терета.</p>
			<p class="Basic-Paragraph">За потребе овог споразума, дефиниција „моторно возило” се односи и на скуп возила, без обзира на место регистрације приколице или полуприколице.</p>
			<p class="Basic-Paragraph">ц) Скуп возила – било која приколица која припада скупу теретног моторног возила или камион са полуприколицом или зглобно возило без обзира на државну територију регистрације приколице или полуприколице.</p>
			<p class="Basic-Paragraph">3. Линијски превоз путника – превоз путника који се врши на претходно утврђеној линији и према унапред договореном реду вожње, са назначеним местима за укрцавање и искрцавање путника.</p>
			<p class="Basic-Paragraph">4. Ванлинијски превоз путника – превоз који није обухваћен дефиницијом линијског превоза путника из тачке 3. овог члана.</p>
			<p class="Basic-Paragraph">5. Матична земља – држава стране у којој је моторно возило регистровано.</p>
			<p class="Basic-Paragraph">6. Земља домаћин – држава стране у којој се моторно возило користи у превозу, а која није земља регистрације возила.</p>
			<p class="Basic-Paragraph">7. Трећа земља – државе које нису страна овог споразума.</p>
			<p class="Basic-Paragraph">8. Транзитни превоз – међународни превоз за/из трећих земаља преко територије државе стране моторним возилом регистрованим на територији државе друге стране.</p>
			<p class="Basic-Paragraph">9. Каботажа – превоз који врши превозник државе једне стране између места унутар територије државе друге стране.</p>
			<p class="Basic-Paragraph">10. Дозвола – документ који даје право моторном возилу државе једне стране да улази и излази са територије државе друге стране или да у транзиту пролази преко територије држава страна.</p>
			<p class="Basic-Paragraph">11. Посебна дозвола – документ који даје право на обављање ванредног превоза терета моторном возилу државе једне од страна да улази и излази са територије државе друге стране у транзиту.</p>
			<p class="Basic-Paragraph">12. Опасна роба – материје и предмети који због својих особина могу проузроковати штету по околину, експлозију, пожар или могу оштетити возила, складишта, опрему, зграде и објекте, као и проузроковати уништење, повреде, тровање, опекотине, зрачење и болести људи и животиња када се превозе, утоварују, отпремају или складиште.</p>
			<p class="Basic-Paragraph">13. Лакокварљива роба – роба која захтева посебну температуру и санитарно – хигијенски режим ради безбедности током превоза.</p>
			<p class="clan">Поглавље II<br>ДОЗВОЛЕ</p>
			<p class="clan">Члан 3.<br>Систем дозвола</p>
			<p class="Basic-Paragraph">1. Сав превоз путника и терета за/са територија држава страна или у транзиту преко њихових територија до трећих земаља обавља се само уз дозволу коју унапред издају надлежни органи земље домаћина, осим превоза за које није потребна дозвола у складу са овим споразумом. </p>
			<p class="Basic-Paragraph">2. Дозвола је потребна за обављање превоза путника за/са територија држава страна или у транзиту преко њихових територија до трећих земаља, осим превоза предвиђених у члану 5. став 2. овог споразума.</p>
			<p class="Basic-Paragraph">3. Дозвола је потребна за обављање превоза терета за/са територија држава страна или у транзиту преко њихових територија до трећих земаља, осим превоза из члана 6. овог споразума.</p>
			<p class="Basic-Paragraph">4. Дозволу може да користи само превозник коме је издата и не може се пренети на другог превозника. </p>
			<p class="Basic-Paragraph">5. Дозвола се може користити само за једно возило. Дозвола се сматра важећом за скуп возила без обзира на земљу регистрације приколице и полуприколице.</p>
			<p class="Basic-Paragraph">6. Број дозвола сваке године договарају надлежни органи држава страна. Надлежни органи држава страна размењују договорени број дозвола за сваку годину.</p>
			<p class="clan">Поглавље III<br>ПРЕВОЗ ПУТНИКА</p>
			<p class="clan">Члан 4.<br>Линијски превоз</p>
			<p class="Basic-Paragraph">1. Линијски превоз путника возилима организује се уз сагласност надлежних органа држава страна. </p>
			<p class="Basic-Paragraph">2. За организацију таквих услуга, надлежни орган државе било које од страна унапред доставља предлоге другој страни. Ови предлози укључују: назив превозника, итинерер, ред вожње, ценовник, место укрцавања и искрцавања путника, као и одређени период превоза и информације о редовности услуге. </p>
			<p class="Basic-Paragraph">3. У циљу обављања линијског превоза путника, надлежни органи држава страна дају писану дозволу за део пута која пролази преко територија њихових држава.</p>
			<p class="clan">Члан 5.<br>Ванлинијски превоз</p>
			<p class="Basic-Paragraph">1. Ванлинијски превоз путника моторним возилима обавља се уз сагласност надлежних органа држава страна и на основу одговарајуће дозволе. </p>
			<p class="Basic-Paragraph">2. За следећи ванлинијски превоз који се обавља у земљи домаћину возилима регистрованим на територији државе једне од страна неће се захтевати дозвола: </p>
			<p class="Basic-Paragraph">а) кружна вожња – превоз исте групе путника истим возилом током целог путовања и њихов повратак на место поласка;</p>
			<p class="Basic-Paragraph">б) превоз обављен у одласку са путницима и повратак без путника; </p>
			<p class="Basic-Paragraph">ц) превоз обављен у одласку без путника и повратак са путницима, ако су путници: </p>
			<p class="Basic-Paragraph">– позвани да посете територију државе друге стране, ради превоза на територију државе стране у којој су возила регистрована,</p>
			<p class="Basic-Paragraph">– које је исти превозник претходно довезао на територију државе једне од страна и који се поново враћају назад на територију државе стране у којој су возила регистрована; </p>
			<p class="Basic-Paragraph">д) транзитни превоз који се обавља у складу са превозом из тач. (а), (б) или (ц) овог става;</p>
			<p class="Basic-Paragraph">е) вожња моторног возила послатог да замени возило које се покварило. </p>
			<p class="Basic-Paragraph">3. Током превоза из става 2. овог члана посада возила мора да покаже исправно попуњен путни лист, потписан од стране превозника и одобрен печатом надлежних царинских органа. </p>
			<p class="Basic-Paragraph">4. Путни лист мора бити састављен у матичној држави, налазити се у возилу током читавог путовања и бити показан на захтев било ког овлашћеног представника контролних органа.</p>
			<p class="clan">Поглавље IV<br>ПРЕВОЗ ТЕРЕТА</p>
			<p class="clan">Члан 6.<br>Превоз који је изузет из дозволе</p>
			<p class="Basic-Paragraph">1. Дозвола се не захтева за следеће категорије превоза: </p>
			<p class="Basic-Paragraph">а) превоз возилима чија укупна дозвољена маса возила, укључујући масу приколица са дозвољеном носивошћу, не прелази 6 тона или максимална дозвољена носивост, укључујући и приколице, не прелази 3,5 тоне; </p>
			<p class="Basic-Paragraph">б) превоз до/са аеродрома, у случајевима неодржавања лета;</p>
			<p class="Basic-Paragraph">ц) превоз возила која су оштећена или покварена и вожња возила за поправку; </p>
			<p class="Basic-Paragraph">д) вожња без терета моторног возила послатог да замени возило које се покварило у другој држави, као и повратна вожња након поправке возила које се покварило; </p>
			<p class="Basic-Paragraph">е) превоз резервних делова за поправку бродова и авиона; </p>
			<p class="Basic-Paragraph">ф) превоз потребних медицинских средстава и опреме, хуманитарне помоћи потребне за хитне случајеве, поготово као одговор на природне катастрофе;</p>
			<p class="Basic-Paragraph">г) превоз уметничких дела и предмета на сајмове и изложбе у некомерцијалне сврхе;</p>
			<p class="Basic-Paragraph">х) у некомерцијалне сврхе, превоз опреме, прибора и животиња намењених за позоришне, музичке, филмске, спортске или циркуске представе, сајмове или фестивале и оних намењених за снимање радио записа или за филмску или телевизијску продукцију; </p>
			<p class="Basic-Paragraph">и) превоз у сврхе сахране; </p>
			<p class="Basic-Paragraph">ј) поштанске услуге; </p>
			<p class="Basic-Paragraph">к) прва вожња новонабављених моторних возила без терета; </p>
			<p class="Basic-Paragraph">л) превоз робе за домаћинство ради селидбе. </p>
			<p class="Basic-Paragraph">2. Заједничка радна група предвиђена чланом 14. овог споразума има право да предложи измену и допуну списка категорија превоза изузетих из захтева за дозволу из става 1. овог члана и одреди документе који се налазе у возилу током тих превоза.</p>
			<p class="clan">Поглавље V<br>ОСТАЛЕ ОДРЕДБЕ</p>
			<p class="clan">Члан 7.<br>Безбедност</p>
			<p class="Basic-Paragraph">1. Превозник регистрован на територији државе једне од страна мора поштовати саобраћајне и безбедносне прописе и обавезе који произилазе из ограничења приликом обављања превоза са/из територије државе друге стране или у транзиту преко њене територије. </p>
			<p class="Basic-Paragraph">2. Одредбе овог споразума не утичу на права страна да примене ограничења на транзитни превоз из разлога националне безбедности држава страна. </p>
			<p class="clan">Члан 8.<br>Каботажа</p>
			<p class="Basic-Paragraph">Превозници не могу да обављају каботажу на територији земље домаћина. </p>
			<p class="clan">Члан 9.<br>Поштовање националног законодавства</p>
			<p class="Basic-Paragraph">Превозници и њихова посада поштују национално законодавство земље домаћина док обављају превоз на територији те земље.</p>
			<p class="clan">Члан 10.<br>Повреде и предузете мере</p>
			<p class="Basic-Paragraph">1. У случају да превозник или посада возила регистрованог на територији државе једне од страна не поштује национално законодавство земље домаћина, одредбе овог споразума или услове наведене у дозволи, надлежни орган матичне земље, на захтев надлежног органа земље домаћина, предузима следеће мере: </p>
			<p class="Basic-Paragraph">а) издаје упозорење превознику који је починио повреду; </p>
			<p class="Basic-Paragraph">б) привремено забрањује превознику да обавља превоз на територији државе стране у којој је повреда почињена. </p>
			<p class="Basic-Paragraph">2. О предузетим мерама надлежни органи матичне земље обавештавају надлежне органе земље домаћина на њихов захтев.</p>
			<p class="Basic-Paragraph">3. Одредбе овог члана не искључују примену законских мера од стране судова или административних органа државе у којој је почињена повреда.</p>
			<p class="clan">Члан 11.<br>Порези и накнаде</p>
			<p class="Basic-Paragraph">1. У оквиру овог споразума, таксе и накнаде за коришћење и власништво над моторним возилима и коришћење и одржавање путева, као и таксе и накнаде за коришћење ауто-путева, мостова, тунела и других транспортних објеката, примењују се на моторна возила једне од страна која обављају превоз путника и терета на територији државе друге стране у складу са националним законодавством земље домаћина. </p>
			<p class="Basic-Paragraph">2. У складу са овим споразумом током међународног превоза (укључујући транзит) који обављају моторна возила на територији држава страна на основу контингената дозвола, дозвољена количина горива у фабрички уграђеним моторним возилима, мазива у количини која је намењена за разумну експлоатацију, резервни делови и алат који су намењени за поправку поквареног возила изузети су од царинских дажбина и такси у складу са националним законодавством земље домаћина.</p>
			<p class="Basic-Paragraph">Резервни делови и алати који се не искористе или замене морају се вратити или уништити под царинском контролом, у складу са националним законодавством држава страна. </p>
			<p class="clan">Члан 12.<br>Опасна и лакокварљива роба</p>
			<p class="Basic-Paragraph">1. Превоз опасне робе моторним возилима на територијама држава страна регулише се у складу са одредбама Европског споразума о међународном друмском превозу опасне робе (АДР) од 30. септембра 1957. године и националног законодавства обе стране. </p>
			<p class="Basic-Paragraph">2. Превоз опасне и лакокварљиве робе уређује се у складу са националним законодавством држава страна.</p>
			<p class="Basic-Paragraph">3. Током превоза лакокварљиве робе пограничне и царинске процедуре обављају се приоритетно у складу са националним законодавством држава страна.</p>
			<p class="clan">Члан 13.<br>Маса и мере</p>
			<p class="Basic-Paragraph">1. Маса моторних возила натоварених дељивом робом која обављају међународни превоз терета мора бити усклађена са званичном регистрацијом возила и не сме да прелази дозвољену масу и мере (узимајући у обзир масу по осовини) које су дефинисане у земљи домаћину. </p>
			<p class="Basic-Paragraph">2. Уколико маса и мере возила са или без терета које се користи у превозу премашују максималне дозвољене границе наведене у националном законодавству земље домаћина за превоз возила великих мера и тешких возила на путевима заједничке употребе, превозник мора да добије посебну дозволу коју надлежни орган друге стране издаје унапред. </p>
			<p class="Basic-Paragraph">Превозници морају да поштују услове из дозволе. </p>
			<p class="Basic-Paragraph">3. Уколико је одређен итинерер за кретање возила наведен у посебној дозволи из става 2. овог члана, превоз се мора обављати према овом итинереру. </p>
			<p class="clan">Члан 14.<br>Заједничка радна група и надлежни органи</p>
			<p class="Basic-Paragraph">1. Надлежни органи држава страна ће образовати Заједничку радну групу која ће трајно функционисати за примену одредаба садржаних у овом споразуму и решавање спорних питања.</p>
			<p class="Basic-Paragraph">2. Заједничка радна група састаје се једном годишње наизменично на територијама држава страна. Ванредни састанак Заједничке радне групе организује се на захтев једне од страна.</p>
			<p class="Basic-Paragraph">3. Заједничка радна група може да предложи контингент дозвола за обављање превоза и да предложи измене и допуне овог споразума. </p>
			<p class="Basic-Paragraph">4. За потребе овог споразума надлежни органи су: </p>
			<p class="Basic-Paragraph">– За Владу Републике Србије – Министарство грађевинарства, саобраћаја и инфраструктуре,</p>
			<p class="Basic-Paragraph">– За Владу Републике Азербејџана – Министарство саобраћаја, комуникација и високих технологија. </p>
			<p class="clan">Члан 15.<br>Међународне обавезе</p>
			<p class="Basic-Paragraph">Одредбе овог споразума не утичу на права и обавезе који произлазе из међународних уговора чије су потписнице државе страна. </p>
			<p class="clan">Члан 16.<br>Решавање отворених питања</p>
			<p class="Basic-Paragraph">Свако неслагање у вези са тумачењем или применом овог споразума решава се преговорима и консултацијама између страна. </p>
			<p class="clan">Члан 17.<br>Измене и допуне</p>
			<p class="Basic-Paragraph">Овај споразум се може изменити и допунити уз обострану сагласност страна. Такве измене и допуне врше се у облику посебних протокола који чине саставни део овог споразума и ступају на снагу у складу са одредбама члана 18. овог споразума.</p>
			<p class="clan">Члан 18.<br>Завршне одредбе</p>
			<p class="Basic-Paragraph">1. Овај споразум ступа на снагу тридесетог дана након датума пријема последњег писаног обавештења страна дипломатским путем, које потврђује завршетак њихових интерних поступака потребних за ступање на снагу овог споразума. </p>
			<p class="Basic-Paragraph">2. Овај споразум се закључује на период од пет година и аутоматски се обнавља у наредним петогодишњим периодима, осим ако једна од страна најмање шест месеци пре његовог престанка важења не обавести дипломатским путем другу страну у писаној форми о намери да раскине овај споразум.</p>
			<p class="Basic-Paragraph">Сачињено у Бакуу, дана 21. маја 2018. године, у два оригинална примерка, сваки на српском, азербејџанском и енглеском језику, при чему су сви текстови подједнако аутентични. У случају неслагања у тумачењу, текст на енглеском језику ће бити меродаван. </p>
			<table class="tabela-bez-bordera">
				<colgroup>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph">ЗА ВЛАДУ</p>
							<p class="Basic-Paragraph">РЕПУБЛИКЕ СРБИЈЕ</p>
							<p class="Basic-Paragraph">проф. др Зорана З. Михајловић, с.р.</p>
							<p class="Basic-Paragraph">потпредседник Владе и </p>
							<p class="Basic-Paragraph">министар грађевинарства, </p>
							<p class="Basic-Paragraph">саобраћаја и инфраструктуре</p>
						</td>
						<td class="No-Table-Style">
							<p class="Basic-Paragraph">ЗА ВЛАДУ</p>
							<p class="Basic-Paragraph">РЕПУБЛИКЕ АЗЕРБЕЈЏАН</p>
							<p class="Basic-Paragraph">Рамин Гулузаде, с.р.</p>
							<p class="Basic-Paragraph">министар саобраћаја, </p>
							<p class="Basic-Paragraph">комуникација и високих </p>
							<p class="Basic-Paragraph">технологија</p>
						</td>
					</tr>
				</tbody>
			</table>
			<p class="clan">Члан 3.</p>
			<p class="Basic-Paragraph">Надлежни орган за спровођење овог споразума је министарство надлежно за послове саобраћаја.</p>
			<p class="clan">Члан 4.</p>
			<p class="Basic-Paragraph">Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.</p>
	</div>


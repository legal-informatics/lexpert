


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 112. став 1. тачка 2. Устава Републике Србије, доносим</p>
	<p class="ukaz">УКАЗ</p>
	<p class="ukaz-naslov">о проглашењу Закона о потврђивању Споразума између Владе Републике Србије и Владе Демократске Народне Републике Алжир о узајамној размени и заштити тајних података у области одбране</p>
	<p>Проглашава се Закон о потврђивању Споразума између Владе Републике Србије и Владе Демократске Народне Републике Алжир о узајамној размени и заштити тајних података у области одбране, који је донела Народна скупштина Републике Србије на Првој седници Другог редовног заседања у 2014. години, 8. октобра 2014. године.</p>
	<p>&nbsp;</p>
	<p class="potpis" style="margin-top: 0">ПР број 85</p>
	<p class="potpis" style="margin-top: 0">У Београду, 8. октобра 2014. године</p>
	<p class="potpis" style="margin-top: 0">Председник Републике,</p>
	<p class="potpis" style="margin-top: 0"><span class="bold">Томислав Николић, 
	</span>с.р.</p>
	<p class="potpis">&nbsp;</p>
	<p class="odluka-zakon" style="margin-top: 0; margin-bottom: 0">ЗАКОН</p>
	<p class="naslov" style="margin-top: 0">о потврђивању Споразума између Владе Републике Србије и Владе Демократске Народне Републике Алжир о узајамној размени и заштити тајних података у области одбране</p>
	<p class="naslov" style="margin-top: 0"><span style="FONT-WEIGHT: 400">
	"Службени гласник РС - Међународни уговори", број 12 од 8. октобра 2014.</span></p>
	<p class="naslov" style="margin-top: 0">&nbsp;</p>
	<p class="clan">Члан 1.</p>
	<p>Потврђује се Споразум између Владе Републике Србије и Владе Демократске Народне Републике Алжир о узајамној размени и заштити тајних података у области одбране, који је потписан у Београду, 12. фебруара 2014. године, у оригиналу, на српском, арапском и француском језику.</p>
	<p class="clan">Члан 2.</p>
	<p>Текст Споразума у оригиналу на српском језику гласи:</p>
	<p class="bold">СПОРАЗУМ </p>
	<p class="bold">ИЗМЕЂУ</p>
	<p class="bold">ВЛАДЕ РЕПУБЛИКЕ СРБИЈЕ И</p>
	<p class="bold">ВЛАДЕ ДЕМОКРАТСКЕ НАРОДНЕ РЕПУБЛИКЕ АЛЖИР</p>
	<p class="bold">О УЗАЈАМНОЈ РАЗМЕНИ И ЗАШТИТИ ТАЈНИХ </p>
	<p class="bold">ПОДАТАКА У ОБЛАСТИ ОДБРАНЕ </p>
	<p>Влада Републике Србије </p>
	<p>и </p>
	<p>Влада Демократске Народне Републике Алжир,</p>
	<p>у даљем тексту под заједничким називом: „Стране” и појединачно: „Страна”,</p>
	<p>Узимајући у обзир Споразум о сарадњи у области одбране између Владе Републике Србије и Владе Демократске Народне Републике Алжир, који је потписан у Алжиру, 14. децембра 2011. године (у даљем тексту: „Споразум у области одбране”),</p>
	<p>У жељи да гарантују заштиту тајних података размењених или насталих као резултат активности њихове сарадње у области одбране,</p>
	<p>У складу са њиховим међународним обавезама и националним законодавством,</p>
	<p>Договориле су се о следећем:</p>
	<p class="bold">Члан 1.<br>Предмет</p>
	<p>Овај споразум има за циљ да дефинише мере узајамне размене и заштите тајних података између Страна, насталих током спровођења Споразума у области одбране.</p>
	<p class="bold">Члан 2.<br>Дефиниције</p>
	<p>Термини у овом споразуму имају следеће значење:</p>
	<p>– „Тајни податак”, означава податке, документа, опрему, укључујући и информатичку, као и пратећу опрему без обзира на облик, врсту или начин преноса података, било да су они обрађени или да је њихова обрада у току, којима је одређен степен тајности и који, у интересу националне безбедности и у складу са законима и националним прописима држава Страна, захтевају заштиту против сваке врсте злоупотребе, уништавања, проневере, откривања, губитка, недозвољеног приступа или сваке друге врсте компромитовања;</p>
	<p>– „Режим тајности”, означава скуп прописа, норми, правила, поступака и мера, које су на снази у државама Страна, а које се односе на заштиту тајних података као и на услове дозвољеног приступа таквим подацима;</p>
	<p>– „Ознака тајности”, подразумева ознаку која се појављује на носачу податка који садржи тајни податак и којом се прецизира степен тајности тог податка;</p>
	<p>– „Сертификат за приступ тајним подацима одређеног степена тајности”, означава документ који је резултат спровођења поступка ком се подвргавају сва физичка лица и којим се даје право приступа тајним подацима како би се обављали послови везани за наведене податке;</p>
	<p>– „Страна давалац”, означава Страну која је означила степеном тајности и проследила тајни податак;</p>
	<p>– „Страна прималац”, означава Страну којој је послат тајни податак;</p>
	<p>– „Орган”, означава структуре Страна на које се примењује овај споразум и на које се односи билатерална сарадња или структуре које су задужене за његово извршавање;</p>
	<p>– „Трећа страна”, означава сва физичка или правна лица која нису Стране овог споразума.</p>
	<p class="bold">Члан 3.<br>Надлежни органи</p>
	<p>Надлежни органи за спровођење овог споразума су: </p>
	<p>– За Владу Републике Србије: Министарство одбране;</p>
	<p>– За Владу Демократске Народне Републике Алжир: главни директор Војнобезбедносне службе Министарства националне одбране. 
	</p>
	<p class="bold">Члан 4.<br>Тајност података и степени безбедности</p>
	<p>Сагласно националним законодавствима држава Страна, установљавају се еквивалентни степени тајности и то:</p>
	<table class="tabela-sa-borderom">
		<tbody>
			<tr>
				<td>
				<p style="margin-top: 0">НА </p>
				<p style="margin-top: 0">СРПСКОМ ЈЕЗИКУ</p></td>
				<td>
				<p style="margin-top: 0">НА </p>
				<p style="margin-top: 0">ФРАНЦУСКОМ ЈЕЗИКУ</p></td>
				<td>
				<p style="margin-top: 0">НА </p>
				<p style="margin-top: 0">АРАПСКОМ ЈЕЗИКУ</p></td>
			</tr>
			<tr>
				<td>
				<p style="margin-top: 0">ДРЖАВНА ТАЈНА</p></td>
				<td>
				<p style="margin-top: 0">TRES SECRET</p></td>
				<td>
				<p style="margin-top: 0">سري جدا</p></td>
			</tr>
			<tr>
				<td>
				<p style="margin-top: 0">СТРОГО ПОВЕРЉИВО</p></td>
				<td>
				<p style="margin-top: 0">SECRET</p></td>
				<td>
				<p style="margin-top: 0">سري</p></td>
			</tr>
			<tr>
				<td>
				<p style="margin-top: 0">ПОВЕРЉИВО</p></td>
				<td>
				<p style="margin-top: 0">CONFIDENTIEL</p></td>
				<td>
				<p style="margin-top: 0">مكتوم</p></td>
			</tr>
			<tr>
				<td>
				<p style="margin-top: 0">ИНТЕРНО</p></td>
				<td>
				<p style="margin-top: 0">DIFFUSION RESTREINTE</p></td>
				<td>
				<p style="margin-top: 0">توزيع محدود</p></td>
			</tr>
		</tbody>
	</table>
	<p class="bold">Члан 5.<br>Приступ тајним подацима</p>
	<p>Страна прималац се обавезује да:</p>
	<p>5.1) неће открити трећој страни никакав примљени тајни податак који се односи на овај споразум без претходног писаног одобрења Стране даваоца;</p>
	<p>5.2) ће на примљеним тајним подацима применити сопствени национални систем означавања тајности података у складу са еквивалентима из члана 4. овог споразума, као и да ће обезбедити одговарајући ниво заштите;</p>
	<p>5.3) ће применити националу класификацију ознаке тајности на примљене тајне податке и сачувати име или ознаку Стране даваоца;</p>
	<p>5.4) неће скинути ознаку тајности са тајних података који су примљени без претходног писаног одобрења Стране даваоца;</p>
	<p>5.5) неће користити тајне податке у неку другу сврху осим у ону за коју су достављени;</p>
	<p>5.6) ће ограничити приступ размењеним тајним подацима искључиво на лица чија функција захтева неопходно познавање таквих података и лица којима се подаци откривају у складу са одговарајућим безбедносним поступком издавања овлашћења, под условом да су та лица претходно добила овлашћење од надлежних органа.</p>
	<p class="bold">Члан 6.<br>Обавезе Страна</p>
	<p>6.1) Стране, у складу са њиховим националним законодавствима, спроводе све предвиђене мере и прописе како би обезбедиле тражену заштиту достављених тајних података или података који су резултат њиховe сарадње. У оквиру овога, оне предузимају исте мере заштите као што су оне које постоје у њиховом националном систему за заштиту тајних података истог нивоа.</p>
	<p>6.2) Стране се обавезују да користе тајне податке искључиво у сврху због којих су размењени и да их неће откривати трећој страни без претходне писане сагласности друге Стране, а њихово коришћење ограничено је само у сврхе за које су и достављени.</p>
	<p class="bold">Члан 7.<br>Пренос података</p>
	<p>7.1) Пренос тајних података једнe Стране другој Страни, обавља се по правилу дипломатским путем или путем службе за везу. Надлежни органи Страна могу да се договоре и о другим облицима преноса тајних података.</p>
	<p>7.2) Надлежни орган Стране примаоца или означени прималац, дужaн је да надлежном органу Стране даваоца достави извештај о пријему тајних података.</p>
	<p>7.3) У случају преноса пропратног материјала уз тајне податке који је већег обима, надлежни органи Страна договориће се о начину преноса, у сваком конкретном случају.</p>
	<p class="bold">Члан 8.<br>Случај откривања</p>
	<p>8.1) Страна која утврди да је дошло до неовлашћеног откривања тајних података, обавестиће другу Страну о томе без одлагања. 
	</p>
	<p>8.2) У случају да дође до неовлашћеног откривања тајних података, поступак истраге покреће Страна на чијој територији је дошло до таквог откривања, а починиоци се гоне у складу са националним законодавством сваке од држава Страна. Стране се узајамно обавештавају о резултатима истраге и предузетим мерама.</p>
	<p class="bold">Члан 9.<br>Размена прописа и консултације</p>
	<p>9.1) Ради спровођења овог споразума, Стране размењују своје националне прописе из области заштите тајних података. 
	</p>
	<p>9.2) У циљу спровођења овог споразума, надлежни органи Страна могу се међусобно консултовати, на захтев једне од њих.</p>
	<p class="bold">Члан 10.<br>Финансијске одредбе</p>
	<p>Свака Страна сноси сопствене трошкове који настану током спровођења овог споразума. 
	</p>
	<p class="bold">Члан 11.<br>Решавање спорова</p>
	<p>11.1) Све неспоразуме који могу настати током тумачења или примене овог споразума, Стране решавају између себе консултацијама и/или преговорима. 
	</p>
	<p>11.2) Током консултација и/или преговора, Стране настављају да извршавају своје обавезе у складу са овим споразумом.</p>
	<p class="bold">Члан 12.<br>Ступање на снагу</p>
	<p>Овај споразум ступа на снагу даном пријема последњег писаног обавештења дипломатским путем, којим Стране обавештавају једна другу да су испуниле интерну процедуру неопходну за ступање на снагу овог споразума.</p>
	<p class="bold">Члан 13.<br>Измене и допуне</p>
	<p>13.1) Овај споразум се може мењати и допуњавати у сваком тренутку, уз узајамну сагласност Страна.</p>
	<p>13.2) Измене и допуне ступају на снагу сагласно члану 12. овог споразума.</p>
	<p class="bold">Члан 14.<br>Завршне одредбе</p>
	<p>14.1) Овај споразум се закључује на неодређени период и остаје на снази исти временски период као и Споразум у области одбране.</p>
	<p>14.2) Свака од Страна може да откаже овај споразум обавештавајући дипломатским путем, другу Страну о својој намери, најмање шест (6) месеци унапред.</p>
	<p>14.3) У случају престанка важења или отказивања овог споразума, Стране настављају да поступају у складу са чланом 6. овог споразума, све док Страна давалац не укине заштиту конкретних тајних података.</p>
	<p>Потписано у Београду, дана 12. фебруара 2014. године, у по два (2) оригинална примерка, сваки на српском, арапском и француском језику, при чему су сва три текста подједнако веродостојна.</p>
	<p>У случају било каквог неслагања у тумачењу одредби овог споразума, верзија на француском језику сматраће се меродавном.</p>
	<p>&nbsp;</p>
	<table class="tabela-bez-bordera">
		<tbody>
			<tr>
				<td>
				<p style="margin-top: 0"><span class="bold">ЗА ВЛАДУ</span></p>
				</td>
				<td>
				<p style="margin-top: 0"><span class="bold">ЗА ВЛАДУ</span></p>
				</td>
			</tr>
			<tr>
				<td>
				<p style="margin-top: 0"><span class="bold">РЕПУБЛИКЕ СРБИЈЕ</span></p>
				</td>
				<td>
				<p style="margin-top: 0"><span class="bold">ДЕМОКРАТСКЕ НАРОДНЕ</span></p>
				</td>
			</tr>
			<tr>
				<td>
				<p style="line-height: 1.05000026250007rem; margin-top: 0; margin-bottom: 0">
				</p></td>
				<td>
				<p style="margin-top: 0"><span class="bold">РЕПУБЛИКЕ АЛЖИР</span></p>
				</td>
			</tr>
			<tr>
				<td>
				<p style="line-height: 1.05000026250007rem; margin-top: 0; margin-bottom: 0">
				</p></td>
				<td>
				<p style="line-height: 1.05000026250007rem; margin-top: 0; margin-bottom: 0">
				</p></td>
			</tr>
			<tr>
				<td>
				<p style="margin-top: 0">Зоран ЂОРЂЕВИЋ, с.р.</p></td>
				<td>
				<p style="margin-top: 0">генерал-мајор Мухамед ТИРЕШ, с.р.</p>
				</td>
			</tr>
			<tr>
				<td>
				<p style="margin-top: 0">државни секретар </p>
				<p style="margin-top: 0">у Министарству одбране</p></td>
				<td>
				<p style="margin-top: 0">главни директор <br>Војнобезбедносне службе</p>
				</td>
			</tr>
		</tbody>
	</table>
	<p class="clan">Члан 3.</p>
	<p>Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.</p>


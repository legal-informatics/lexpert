


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: right;
		margin-top: 0;
	}
	.auto-style2 {
	text-align: center;
}
	</style>


	<div class="story">
				<p class="broj">&nbsp;</p>
				<p>На основу члана 112. став 1. тачка 2. Устава Републике Србије, доносим</p>
				<p class="ukaz">УКАЗ</p>
				<p class="ukaz-naslov">о проглашењу Закона о потврђивању Споразума између Владе Републике Србије и Владе Грузије о укидању виза за носиоце дипломатских и службених пасоша</p>
				<p>Проглашава се Закон о потврђивању Споразума између Владе Републике Србије и Владе Грузије о укидању виза за носиоце дипломатских и службених пасоша, који је донела Народна скупштина Републике Србије на Седмој седници Другог редовног заседања у 2015. години, 4. децембра 2015. године.</p>
				<p>&nbsp;</p>
				<p class="auto-style1">ПР број 155</p>
				<p class="auto-style1">У Београду, 8. децембра 2015. године</p>
				<p class="auto-style1">Председник Републике,</p>
				<p class="auto-style1"><span class="bold">Томислав Николић, </span>с.р.</p>
				<p class="auto-style1">&nbsp;</p>
				<p class="odluka-zakon" style="margin-top: 0">ЗАКОН</p>
				<p class="naslov">о потврђивању Споразума између Владе Републике Србије и Владе Грузије о укидању виза за носиоце дипломатских и службених пасоша</p>
				<p class="auto-style2">"Службени гласник РС - Међународни уговори", 
				број 23 од 15. децембра 2015.</p>
				<p class="clan">&nbsp;</p>
				<p class="clan">Члан 1.</p>
				<p>Потврђује се Споразум између Владе Републике Србије и Владе Грузије о укидању виза за носиоце дипломатских и службених пасоша, који је потписан 2. јуна 2015. године у Тбилисију, у оригиналу на српском, грузијском и енглеском језику.</p>
				<p class="clan">Члан 2.</p>
				<p>Текст Споразума у оригиналу на српском језику гласи:</p>
				<p class="bold">СПОРАЗУМ<br>ИЗМЕЂУ ВЛАДЕ РЕПУБЛИКЕ СРБИЈЕ <br>И ВЛАДЕ ГРУЗИЈЕ <br>О УКИДАЊУ ВИЗА ЗА НОСИОЦЕ ДИПЛОМАТСКИХ <br>И СЛУЖБЕНИХ ПАСОША</p>
				<p>Влада Републике Србије и Влада Грузије, (у даљем тексту „Стране”), </p>
				<p>Изражавајући жељу за подстицањем билатералних односа и настојећи да промовишу кретање држављана својих држава, носилаца дипломатских и службених пасоша, </p>
				<p>Сагласиле су се о следећем: </p>
				<p class="clan">Члан 1.</p>
				<p>Држављани држава обе Стране, носиоци важећих дипломатских и службених пасоша, имају право на улазак, транзит и боравак на територији државе друге Стране без визе у трајању до 90 (деведесет) дана, у било ком периоду од 180 (сто осамдесет) дана, рачунајући од дана првог уласка. </p>
				<p class="clan">Члан 2.</p>
				<p>1. Држављани државе сваке Стране, носиоци дипломатских и службених пасоша који се упућују на дужност у дипломатску мисију, конзуларно представништво и међународну организацију која се налази на територији државе друге Стране, имају обавезу прибављања визе за први улазак. </p>
				<p>2. Одредба предвиђена у ставу 1. овог члана односи се и на чланове породице као и на штићенике и издржавана лица држављана из става 1. овог члана, који су носиоци важећих дипломатских и службених пасоша. </p>
				<p>3. Лица наведена у ст. 1. и 2. овог члана морају да добију одговарајућу акредитацију у року од 30 (тридесет) дана од дана уласка. </p>
				<p>4. Свака Страна одговорна је за издавање одговарајуће акредитације лицима из ст. 1. и 2. овог члана, у року од 30 (тридесет) дана. </p>
				<p class="clan">Члан 3.</p>
				<p>Држављани државе сваке Стране, носиоци важећих дипломатских и службених пасоша, могу да уђу на територију државе друге Стране, прелазе преко или напусте ову територију, на било ком граничном прелазу отвореном за међународни саобраћај. </p>
				<p class="clan">Члан 4.</p>
				<p>Држављани државе сваке Стране, носиоци важећих дипломатских и службених пасоша, у периоду боравка на територији државе друге Стране, обавезни су да поштују национално законодавство државе друге Стране. </p>
				<p class="clan">Члан 5.</p>
				<p>Овим споразумом не ограничава се право ниједне Стране да ускрати улазак или боравак на територији своје државе сваком лицу које сматра непожељним. </p>
				<p class="clan">Члан 6.</p>
				<p>1. Стране, дипломатским путем, размениће узорке својих важећих дипломатских и службених пасоша најкасније 30 (тридесет) дана од дана потписивања овог споразума. </p>
				<p>2. Стране, дипломатским путем, доставиће међусобно узорке својих нових или измењених дипломатских и службених пасоша, са описом тих докумената, најкасније 30 (тридесет) дана пре њиховог увођења. </p>
				<p class="clan">Члан 7.</p>
				<p>Овај споразум неће утицати на унутрашње законодавство држава Страна којим се уређује улазак, излазак и кретање странаца у земљи, под условом да се одредбама овог споразума пооштравају услови за улазак и боравак држављана држава Страна на територији државе друге Стране. </p>
				<p class="clan">Члан 8.</p>
				<p>Спорови који настану у вези са спровођењем и тумачењем овог споразума решаваће се путем консултација и/или преговора. </p>
				<p class="clan">Члан 9.</p>
				<p>Свака Страна задржава право да привремено обустави примену овог споразума, у потпуности или делимично, из разлога националне безбедности, јавног реда или јавног здравља. Обустава примене овог споразума ступа на снагу пошто друга Страна добије обавештење о томе, дипломатским путем. Свака Страна поступа на исти начин у случају укидања обуставе. </p>
				<p class="clan">Члан 10.</p>
				<p>Измене и допуне овог споразума врше се уз међусобну сагласност Страна и чине посебан документ који је саставни део овог споразума и ступа на снагу на начин предвиђен у ставу 1. члана 11. овог споразума. </p>
				<p class="clan">Члан 11.</p>
				<p>1. Овај споразум закључује се на неодређено време и ступа на снагу 30 (тридесет) дана од дана пријема последњег писменог обавештења, дипломатским путем, да су испуњене све унутрашње процедуре неопходне за ступање на снагу овог споразума.</p>
				<p>2. Свака страна може да раскине овај споразум у било које време тако што ће обавестити другу Страну, дипломатским путем. Важење овог споразума престаје 90 (деведесет) дана од дана пријема таквог обавештења.</p>
				<p>Сачињено у Tбилисију, дана 2. јуна 2015. године, у два оригинална примерка сваки на српском, грузијском и енглеском језику при чему су сви текстови једнако веродостојни. У случају различитог тумачења, меродаван је текст на енглеском језику.</p>
				<table class="tabela-bez-bordera">
					<tbody>
						<tr>
							<td>
								<p>За Владу Републике Србије</p>
								<p>Ивица Дачић, с.р.</p>
							</td>
							<td>
								<p class="potpis">За Владу Грузије</p>
								<p class="potpis">Тамара Беручашвили, с.р.</p>
							</td>
						</tr>
					</tbody>
				</table>
				<p class="clan">Члан 3.</p>
				<p>Овај закон ступа на снагу осмог дана од дана објављивања у „Службеном гласнику Републике Србије – Међународни уговори”. </p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	margin-top: 0;
}
	</style>


	<div class="story">
				<p class="broj">&nbsp;</p>
				<p>На основу члана 112. став 1. тачка 2. Устава Републике Србије, доносим</p>
				<p class="ukaz">УКАЗ</p>
				<p class="naslov">о проглашењу Закона о потврђивању Споразумa између Владе Републике Србије и Владе Републике Молдавије о сарадњи у области одбране</p>
				<p>Проглашава се Закон о потврђивању Споразумa између Владе Републике Србије и Владе Републике Молдавије о сарадњи у области одбране, који је донела Народна скупштина Републике Србије на седници Петог ванредног заседања у 2014. години, 3. јула 2014. године.</p>
				<p class="potpis">ПР број 41</p>
				<p class="potpis">У Београду, 3. јула 2014. године</p>
				<p class="potpis">Председник Републике,</p>
				<p class="potpis"><span class="bold">Томислав Николић, </span>с.р.</p>
				<p class="naslov" style="margin-top: 0">ЗАКОН</p>
				<p class="naslov" style="margin-top: 0">о потврђивању Споразумa између Владе Републике Србије и Владе Републике Молдавије о сарадњи у области одбране</p>
				<p class="auto-style1"><span lang="SR-CYR">"Службени гласник РС 
				- Међународни уговори", број 7 од 3. јула 2014.</span><span lang="SR" style="mso-ansi-language:
SR"><o:p></o:p></span></p>
				<p class="naslov">&nbsp;</p>
				<p class="clan">Члан 1.</p>
				<p>Потврђује се Споразум између Владе Републике Србије и Владе Републике Молдавије о сарадњи у области одбране, који је потписан у Београду, 4. децембра 2013. године, у оригиналу на српском, молдавском и енглеском језику.</p>
				<p class="clan">Члан 2.</p>
				<p>Текст Споразума у оригиналу на српском језику гласи:</p>
				<p class="bold">СПОРАЗУМ</p>
				<p class="bold">ИЗМЕЂУ ВЛАДЕ РЕПУБЛИКЕ СРБИЈЕ И ВЛАДЕ РЕПУБЛИКЕ МОЛДАВИЈЕ О САРАДЊИ У ОБЛАСТИ ОДБРАНЕ</p>
				<p>Влада Републике Србије и Влада Републике Молдавије (у даљем тексту: „Стране”), </p>
				<p>полазећи од циљева и принципа Повеље Уједињених нација, </p>
				<p>у жељи да допринесу миру и безбедности у свету, </p>
				<p>понашајући се у духу партнерства и сарадње и са жељом да се развију добри односи у области одбране, ради побољшања узајамног поштовања, поверења и разумевања, </p>
				<p>споразумеле су се о следећем:</p>
				<p class="bold">Члан 1.</p>
				<p class="bold">Дефиниције</p>
				<p>Термини који се користе у овом споразуму имају следеће значење:</p>
				<p>(1) „Страна пошиљалац” oзначава државу која шаље особље, средства и опрему на територију Стране примаоца;</p>
				<p>(2) „Страна прималац” означава државу на чијој територији се налазе особље, средства и опрема Стране пошиљаоца;</p>
				<p>(3) „Особље” означава војна и цивилна лица на служби у институцијама и органима Страна.</p>
				<p class="bold">Члан 2.</p>
				<p class="bold">Циљ</p>
				<p>(1) Циљ овог споразума је успостављање општих принципа и процедура за сарадњу Страна у области одбране.</p>
				<p>(2) Сарадња између Страна заснива се на принципима равноправности, реципроцитета и заједничких интереса.</p>
				<p class="bold">Члан 3.</p>
				<p class="bold">Однос Споразума са другим уговорима</p>
				<p>Овај споразум неће утицати на права и обавезе Страна које проистичу из међународних уговора које су појединачно или заједно закључиле са другим државама или међународним организацијама.</p>
				<p class="bold">Члан 4.</p>
				<p class="bold">Надлежни органи</p>
				<p>(1) Надлежни органи за спровођење овог споразума су Министарство одбране Републике Србије и Министарство одбране Републике Молдавије.</p>
				<p>(2) Ради реализације овог споразума, надлежни органи Страна могу да закључе посебне уговоре.</p>
				<p class="bold">Члан 5.</p>
				<p class="bold">Области сарадње</p>
				<p>Стране ће остваривати сарадњу у областима:</p>
				<p>1. одбрамбене и безбедносне политике;</p>
				<p>2. војноекономске сарадње;</p>
				<p>3. научнотехничке сарадње;</p>
				<p>4. војног образовања и обуке;</p>
				<p>5. војне медицине и</p>
				<p>6. другим областима од заједничког интереса, о којима се Стране или њихови надлежни органи договоре.</p>
				<p class="bold">Члан 6.</p>
				<p class="bold">Начин спровођења Споразума </p>
				<p>Сарадња између Страна ће се остваривати:</p>
				<p>1. званичним посетама;</p>
				<p>2. радним састанцима;</p>
				<p>3. разменом искустава и консултацијама;</p>
				<p>4. програмима обуке и образовања; </p>
				<p>5. учешћем на вежбама;</p>
				<p>6. учешћем на конференцијама, симпозијумима и семинарима и</p>
				<p>7. на друге начине о којима се Стране или њихови надлежни органи договоре.</p>
				<p class="bold">Члан 7.</p>
				<p class="bold">Годишњи план сарадње</p>
				<p>На основу овог споразума, а према специфичним потребама, надлежни органи Страна ће израдити годишњи план билатералне сарадње за наредну годину, у коме ће утврдити активности, време и место одржавања сарадње, одговорне органе, број учесника и остала питања у вези са организацијом и спровођењем плана.</p>
				<p class="bold">Члан 8.</p>
				<p class="bold">Размена података</p>
				<p>(1) За време спровођења овог споразума, Стране ће размењивати само податке за јавну употребу.</p>
				<p>(2) Размена и заштита тајних податакa, уредиће се посебним споразумом који ће се закључити између Страна.</p>
				<p class="bold">Члан 9.</p>
				<p class="bold">Трошкови</p>
				<p>(1) Стране и/или њихови надлежни органи по принципу реципроцитета, сносе трошкове у вези са реализацијом активности сагласно овом споразуму.</p>
				<p>(2) Стране и/или њихови надлежни органи могу се договорити о другачијој подели трошковa за конкретне активности.</p>
				<p class="bold">Члан 10.</p>
				<p class="bold">Опште одредбе</p>
				<p>(1) Током активности које се, у складу са овим споразумом, реализују на територији државе Стране примаоца, особље Стране пошиљаоца обавезно је да поштује законе и процедуре Стране примаоца.</p>
				<p>(2) Особље Стране пошиљаоца дисциплински је одговорно свом команданту, односно вишем државном службенику или војном представнику на територији државе Стране примаоца.</p>
				<p>(3) За свако почињено кривично дело на територији Стране примаоца, особље Стране пошиљаоца, биће под кривичном јурисдикцијом Стране примаоца.</p>
				<p>(4) Свака од Страна одриче се захтева за накнаду штете у случају смрти, повреде или штете, које могу задесити особље или имовину једне од Страна, а које проистичу из чињења или нечињења проузрокованих од стране особља друге Стране у току спровођења овог споразума. </p>
				<p>(5) Изузетно од одредбе става (4) овог члана, захтеви за накнаду штете могу се потраживати у случају ако се чињење или нечињење изврши намерно или услед грубе непажње. У том случају, захтев за накнаду штете решава се директним преговорима између Страна, без предавања трећој страни у надлежност на решавање.</p>
				<p>(6) У случају смрти, повреде или штете које трећој страни нанесе особље Страна у току вршења активности у складу са овим споразумом, Стране ће се договорити у вези са плаћањем накнаде. Уколико се договор не постигне, о томе ће одлучити надлежни суд државе у којој се догодио инцидент који је проузроковао штету.</p>
				<p class="bold">Члан 11.</p>
				<p class="bold">Медицинска заштита</p>
				<p>У случају потребе Страна прималац пружиће без накнаде, хитну медицинску и стоматолошку заштиту особљу Стране пошиљаоца док борави на њеној територији у циљу реализације овог споразума.</p>
				<p class="bold">Члан 12.</p>
				<p class="bold">Решавање спорова</p>
				<p>Сваки спор који евентуално настане приликом тумачења или примене овог споразума, решаваће се преговорима и консултацијама између Страна, без посредовања треће државе или међународне организације. </p>
				<p class="bold">Члан 13.</p>
				<p class="bold">Измене и допуне</p>
				<p>Стране могу да измене и допуне овај споразум у било које време, заједничком писаном сагласношћу. Усаглашене измене и допуне ступају на снагу у складу са чланом 15. овог споразума.</p>
				<p class="bold">Члан 14.</p>
				<p class="bold">Отказивање Споразума</p>
				<p>(1) Свака од Страна може да откаже овај споразум писаним обавештењем другој Страни. Споразум ће престати да важи шест месеци након пријема таквог писаног обавештења.</p>
				<p>(2) У случају престанка важења овог споразума, све активности започете у периоду његовог важења биће реализоване под истим условима под којима су и започете. </p>
				<p class="bold">Члан 15.</p>
				<p class="bold">Ступање на снагу</p>
				<p>(1) Овај споразум се закључује на неодређени период.</p>
				<p>(2) Овај споразум ступа на снагу даном пријема последњег обавештења којим се Стране међусобно обавештавају да су у складу са националним законодавством, спровеле поступак који је неопходан за ступање на снагу Споразума.</p>
				<p>Сачињено у Београду, 4. децембра 2013. године, у два истоветна примерка на српском, молдавском и енглеском језику. У случају различитог тумачења овог споразума, меродаван је текст на енглеском језику.</p>
				<p>&nbsp; &nbsp;</p>
				<table class="tabela-bez-bordera">
					<tbody>
						<tr>
							<td>
								<p><span class="bold">ЗА ВЛАДУ</span></p>
								<p><span class="bold">РЕПУБЛИКЕ СРБИЈЕ</span></p>
								<p> Небојша Родић, с.р.</p>
								<p>министар одбране</p>
							</td>
							<td>
								<p class="potpis"><span class="bold">ЗА ВЛАДУ </span></p>
								<p class="potpis"><span class="bold">РЕПУБЛИКЕ МОЛДАВИЈЕ</span></p>
								<p class="potpis">Виталие Маринуца, с.р.</p>
								<p class="potpis">министар одбране</p>
							</td>
						</tr>
					</tbody>
				</table>
				<p class="clan">Члан 3.</p>
				<p>Овај закон ступа на снагу осмог дана од дана објављивања у ,,Службеном гласнику Републике Србије – Међународни уговори”.</p>
	</div>


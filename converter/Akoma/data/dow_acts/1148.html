


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
			<p class="broj">116</p>
			<p class="Basic-Paragraph">На основу члана 112. став 1. тачка 2. Устава Републике Србије, доносим</p>
			<p class="ukaz">УКАЗ</p>
			<p class="ukaz-naslov">о проглашењу Закона о потврђивању Споразума између Владе Републике Србије и Владе Грузије о <br>трговинско-економској сарадњи</p>
			<p class="Basic-Paragraph">Проглашава се Закон о потврђивању Споразума између Владе Републике Србије и Владе Грузије о трговинско-економској сарадњи, који је донела Народна скупштина Републике Србије, на седници Десетог ванредног заседања у Једанаестом сазиву, 25. септембра 2018. године.</p>
			<p class="potpis">ПР број 127</p>
			<p class="potpis">У Београду, 26. септембра 2018. године</p>
			<p class="potpis">Председник Републике,</p>
			<p class="potpis"><span class="bold">Александар Вучић, </span>с.р.</p>
			<p class="odluka-zakon">ЗАКОН</p>
			<p class="naslov">о потврђивању Споразума између Владе Републике Србије и Владе Грузије о трговинско-економској сарадњи</p>
			<p class="clan">Члан 1.</p>
			<p class="Basic-Paragraph">Потврђује се Споразум између Владе Републике Србије и Владе Грузије о трговинско-економској сарадњи, сачињен у Тбилисију, 20. новембра 2017. године, у оригиналу на српском, грузијском и енглеском језику. </p>
			<p class="clan">Члан 2.</p>
			<p class="Basic-Paragraph">Текст Споразума између Владе Републике Србије и Владе Грузије о трговинско-економској сарадњи у оригиналу на српском језику гласи:</p>
			<p class="bold">СПОРАЗУМ <br>између Владе Републике Србије и Владе Грузије <br>о трговинско-економској сарадњи</p>
			<p class="Basic-Paragraph">Влада Републике Србије и Влада Грузије, у даљем тексту Стране уговорнице,</p>
			<p class="Basic-Paragraph">У жељи да прошире и развијају трговинске односе и да унапреде економску, трговинску и инвестициону сарадњу на бази једнакости, недискриминације и обостране користи,</p>
			<p class="Basic-Paragraph">Вођене опште признатим принципима и правилима међународног права, </p>
			<p class="Basic-Paragraph">Сагласиле су се о следећем:</p>
			<p class="bold">Члан 1.</p>
			<p class="Basic-Paragraph">Стране уговорнице ће, у складу са сопственим националним законодавствима и у складу са принципима и правилима међународног права, предузети све релевантне мере како би осигурале, унапредиле и развиле економску, трговинску и инвестициону сарадњу између две земље на дугорочној и стабилној основи.</p>
			<p class="bold">Члан 2.</p>
			<p class="Basic-Paragraph">2.1. Трговински и економски односи одвијаће се између физичких и правних лица (у даљем тексту: привредни субјекти) из држава Страна уговорница, без обзира на тип власништва и уз поштовање националних законодавстава у обе земље.</p>
			<p class="Basic-Paragraph">2.2. Стране уговорнице неће сносити одговорност за обавезе привредних субјеката и за учињене штете проузроковане приватним трансакцијама.</p>
			<p class="bold">Члан 3.</p>
			<p class="Basic-Paragraph">У циљу развоја економске, трговинске и инвестиционе сарадње, Стране уговорнице се слажу да, у оквиру важећих националних законодавстава у односним земљама, унапређују:</p>
			<p class="Basic-Paragraph">а) отварање представништава од стране привредних субјеката, са правом да се баве спољнотрговинском активношћу;</p>
			<p class="Basic-Paragraph">б) увоз и извоз роба и услуга, на основу уговора закључених између привредних субјеката;</p>
			<p class="Basic-Paragraph">в) оснивање заједничких фирми;</p>
			<p class="Basic-Paragraph">г) предузимање директних инвестиција;</p>
			<p class="Basic-Paragraph">д) трансфер технологије;</p>
			<p class="Basic-Paragraph">ђ) развој кооперативних индустријских веза;</p>
			<p class="Basic-Paragraph">е) развијање повезивања између малих и средњих предузећа;</p>
			<p class="Basic-Paragraph">ж) популаризација производа произведених на територији држава Страна уговорница;</p>
			<p class="Basic-Paragraph">з) размену искустава, кроз различите форме, у економској и трговинској сфери, укључујући и размену стручњака и техничког особља и организацију обука;</p>
			<p class="Basic-Paragraph">и) било који други облик трговинске и економске сарадње, који није у супротности са националним законодавствима на снази у државама Страна уговорница и који не нарушава принципе и правила међународног права.</p>
			<p class="bold">Члан 4.</p>
			<p class="Basic-Paragraph">Стране уговорнице ће једна другој пружати помоћ у организацији и одржавању трговинских сајмова, изложби, техничких и економских радионица, пословних и инвестиционих форума на територијама њихових држава, и промовисаће узајамне посете привредних делегација.</p>
			<p class="bold">Члан 5.</p>
			<p class="Basic-Paragraph">Свака Страна уговорница ће подстицати и креирати повољне услове на територији своје државе за унапређење економске, трговинске и инвестиционе сарадње, а привредним субјектима из државе друге Стране уговорнице доделиће поштен и правичан третман.</p>
			<p class="bold">Члан 6.</p>
			<p class="Basic-Paragraph">Стране уговорнице се слажу да у билатералној трговини:</p>
			<p class="Basic-Paragraph">а) неће уводити дискриминаторне баријере;</p>
			<p class="Basic-Paragraph">б) поштују принципе и правила међународног права, уз увођење техничких и других посебних специфичности у случају потребе.</p>
			<p class="bold">Члан 7.</p>
			<p class="Basic-Paragraph">Плаћања између привредних субјеката вршиће се у конвертибилној валути или у било ком другом облику, који није у супротности са националним законодавством Страна уговорница.</p>
			<p class="bold">Члан 8.</p>
			<p class="Basic-Paragraph">8.1. Стране уговорнице ће, уколико је потребно, размењивати информације о трговини, техничкој регулативи, комерцијалној активности, инвестицијама, финансијским услугама, као и друге информације, неопходне за унапређење трговинске, економске и инвестиционе сарадње.</p>
			<p class="Basic-Paragraph">8.2. Стране уговорнице ће без одлагања обавестити једна другу о изменама и допунама у њиховим законодавствима, које могу утицати на спровођење овог споразума.</p>
			<p class="bold">Члан 9.</p>
			<p class="Basic-Paragraph">9.1. У циљу ефикасне примене овог споразума и ради решавања проблема, који се могу јавити током његовог извршења, Стране уговорнице су се сагласиле да оснују Мешовиту комисију за трговинско-економску сарадњу. Мешовите комисија ће се састајати периодично, на захтев једне од Страна уговорница и уз обострану сагласност, наизменично на територији држава Страна уговорница.</p>
			<p class="Basic-Paragraph">9.2. Пословник о раду Мешовите комисије утврдиће се заједничким договором Страна уговорница.</p>
			<p class="bold">Члан 10.</p>
			<p class="Basic-Paragraph">Ниједна одредба овог споразума неће бити тумачена тако да утиче на права и обавезе који проистичу из важећих билатералних и мултилатералних међународних споразума било које од Страна уговорница.</p>
			<p class="bold">Члан 11.</p>
			<p class="Basic-Paragraph">Било који спор настао у вези са тумачењем или применом овог споразума решаваће се путем билатералних консултација и/или преговора између Страна уговорница.</p>
			<p class="bold">Члан 12.</p>
			<p class="Basic-Paragraph">12.1. Уз обострану сагласност Страна уговорница, измене и допуне овог споразума вршиће се посебним протоколима, који ће постати саставни део овог споразума и ступиће на снагу према истој процедури према којој ће овај споразум ступити на снагу.</p>
			<p class="Basic-Paragraph">12.2. Измене и допуне овог споразума неће утицати на важење претходно закључених уговора у оквиру овог споразума.</p>
			<p class="bold">Члан 13.</p>
			<p class="Basic-Paragraph">13.1. Овај споразум ће ступити на снагу даном пријема последњег писменог обавештења, којим Стране уговорнице дипломатским путем обавештавају једна другу да су спроведене све унутрашње процедуре неопходне за његово ступање на снагу.</p>
			<p class="Basic-Paragraph">13.2. Овај споразум се закључује на неодређено време, осим ако једна од Страна уговорница, у писаној форми, дипломатским путем, не обавести другу Страну уговорницу, најмање шест месеци унапред, о својој намери да откаже овај споразум. У том случaју, одредбе овог споразума ће престати да важе по истеку шест месеци од дана пријема таквог обавештења од друге Стране уговорнице.</p>
			<p class="Basic-Paragraph">Сачињено у Тбилисију, данa 20. новембра 2017. године, у два оригинална примерка, сваки на српском, грузијском и енглеском језику, при чему су сви текстови подједнако веродостојни. У случају разлика у тумачењу одредби овог споразума, меродаван је текст на енглеском језику.</p>
			<table class="tabela-bez-bordera">
				<colgroup>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">За Владу<br>Републике Србије</span></p>
							<p class="Basic-Paragraph"><span class="bold">Расим Љајић, с.р.</span></p>
							<p class="Basic-Paragraph"><span class="bold">потпредседник Владе <br>и министар трговине, <br>туризма и телекомуникација</span></p>
						</td>
						<td class="No-Table-Style">
							<p class="Basic-Paragraph"><span class="bold">За Владу<br>Грузије</span></p>
							<p class="Basic-Paragraph"><span class="bold">Дмитриј Кумсишвили, с.р.</span></p>
							<p class="Basic-Paragraph"><span class="bold">потпредседник Владе Грузије</span></p>
						</td>
					</tr>
				</tbody>
			</table>
			<p class="clan">Члан 3.</p>
			<p class="Basic-Paragraph">Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	margin-top: 0;
}
	.auto-style2 {
	text-align: right;
	margin-top: 0;
}
	</style>


	<div class="story">
				<p class="broj">&nbsp;</p>
				<p>На основу члана 112. став 1. тачка 2. Устава Републике Србије, доносим</p>
				<p class="ukaz">УКАЗ</p>
				<p class="ukaz-naslov">о проглашењу Закона о потврђивању Споразумa између Владе Републике Србије и Владе Републике Јерменије о економској, научној и техничкој сарадњи</p>
				<p>Проглашава се Закон о потврђивању Споразумa између Владе Републике Србије и Владе Републике Јерменије о економској, научној и техничкој сарадњи, који је донела Народна скупштина Републике Србије на Четвртој седници Првог редовног заседања у 2015. години, 17. априла 2015. године.</p>
				<p class="auto-style2">ПР број 52</p>
				<p class="auto-style2">У Београду, 21. априла 2015. године</p>
				<p class="auto-style2">Председник Републике,</p>
				<p class="auto-style2"><span class="bold">Томислав Николић, </span>с.р.</p>
				<p class="auto-style2">&nbsp;</p>
				<p class="auto-style2">&nbsp;</p>
				<p class="naslov" style="margin-top: 0">ЗАКОН</p>
				<p class="naslov" style="margin-top: 0">о потврђивању Споразумa између Владе Републике Србије и Владе Републике Јерменије о економској, научној и техничкој сарадњи</p>
				<p class="auto-style1">"Службени гласник РС - Међународни уговори", 
				број 8 од 21. априла 2015.</p>
				<p class="clan">Члан 1.</p>
				<p>Потврђује се Споразум између Владе Републике Србије и Владе Републике Јерменије о економској, научној и техничкој сарадњи, сачињен у Јеревану, 12. октобра 2014. године, у оригиналу на српском, јерменском и енглеском језику.</p>
				<p class="clan">Члан 2.</p>
				<p>Текст Споразума између Владе Републике Србије и Владе Републике Јерменије о економској, научној и техничкој сарадњи у оригиналу на српском језику гласи:</p>
				<p class="bold">СПОРАЗУМ </p>
				<p class="bold">између </p>
				<p class="bold">Владе Републике Србије и Владе Републике Јерменије<br>о економској, научној и техничкој сарадњи</p>
				<p>Влада Републике Србије и Влада Републике Јерменије (у даљем тексту: Стране уговорнице),</p>
				<p>позивајући се на развој пријатељских односа између Републике Србије и Републике Јерменије,</p>
				<p>у жељи да јачају, одржавају и развијају економску, научну и техничку сарадњу између Страна уговорница, као и да интензивирају и диверзификују њихову трговину,</p>
				<p>водећи се принципима једнакости, заједничког интереса и међународног права,</p>
				<p>договориле су се о следећем:</p>
				<p class="bold">Члан 1. <br>Циљеви</p>
				<p>1. Стране уговрнице ће, у оквиру својих националних законодавстава и узимајући у обзир своје међународне обавезе, развијати, јачати и диверзификовати економску, научну и техничку сарадњу, на узајамно корисној основи, у свим областима од заједничког интереса.</p>
				<p>2. Таква сарадња ће бити усмерена посебно на:</p>
				<p>а) јачање и диверзификацију економских веза између Страна уговорница;</p>
				<p>б) охрабривање сарадње између организација и предузећа, укључујући мала и средња предузећа, са циљем промоције инвестиција, заједничког улагања и других форми сарадње између њих.</p>
				<p class="bold">Члан 2. <br>Делокруг</p>
				<p>1. Сарадња између Страна уговорница из члана 1. овог споразума обухватиће посебно следеће области:</p>
				<p>а) инвестициона политика,</p>
				<p>б) туризам,</p>
				<p>в) индустрија,</p>
				<p>г) наука, технологија и иновације,</p>
				<p>д) транспорт и транзит,</p>
				<p>ђ) информационе и комуникационе технологије,</p>
				<p>е) регионални развој,</p>
				<p>ж) пољопривреда,</p>
				<p>з) заштита животне средине,</p>
				<p>и) друге области од заједничког интереса које промовишу даље проширење економске, научне и техничке сарадње.</p>
				<p>2. Стране уговорнице ће се међусобно консултовати како би идентификовале приоритетне секторе за сарадњу, као и нове секторе економске, научне и техничке сарадње које би биле укључене.</p>
				<p class="bold">Члан 3.<br>Мере за сарадњу</p>
				<p>У циљу постизања циљева овог споразума, Стране уговорнице ће, између осталог, омогућити и промовисати:</p>
				<p>а) комуникацију и сарадњу између владиних институција,</p>
				<p>б) везе између професионалних организација, комора и удружења,</p>
				<p>в) посете, контакте и активности осмишљене да промовишу сарадњу између појединаца, званичника и економских организација,</p>
				<p>г) организацију сајмова и изложби,</p>
				<p>д) организацију семинара и симпозијума,</p>
				<p>ђ) формирање заједничких предузећа и других облика заједничких економских активности,</p>
				<p>е) учешће малих и средњих предузећа у билатералним економским односима,</p>
				<p>ж) активности које се односе на промоцију трговине.</p>
				<p class="bold">Члан 4. <br>Размена информација</p>
				<p>1. Стране уговорнице ће редовно размењивати информације које се односе на трговину, инвестиције, финансијске услуге и друге информације неопходне за промовисање и омогућавање економске, научне и техничке сарадње.</p>
				<p>2. Стране уговорнице препознају значај ефикасне заштите права интелектуалне својине. Стране уговорнице ће редовно размењивати информације о законима и процедурама којим се регулише заштита права интелектуалне својине у својим земљама. </p>
				<p class="bold">Члан 5. <br>Оснивање Међувладине комисије</p>
				<p>1. У циљу реализације задатака наведених у члану 1. овог споразума Стране уговорнице ће основати српско-јерменску Међувладину комисију за економску, научну и техничку сарадњу (у даљем тексту: Међувладина комисија).</p>
				<p>2. Међувладина комисија ће бити састављена од представника надлежних органа држава Страна уговорница.</p>
				<p>3. Међувладина комисија ће одржавати заседања по потреби, али најмање једанпут у две године, наизменично у Републици Србији и Републици Јерменији.</p>
				<p>4. Међувладина комисија може позвати представнике пословних кругова да учествују у њеном раду.</p>
				<p class="bold">Члан 6. <br>Задаци Међувладине комисије</p>
				<p>1. Главни задаци Међувладине комисије су следећи:</p>
				<p>а) да прати и испитује функционисање овог споразума и сва питања која могу проистећи у спровођењу овог споразума,</p>
				<p>б) да размотри програме економске, индустријске, научне и техничке сарадње у областима од заједничког интереса,</p>
				<p>в) да испита проблеме који би могли да ометају развој економске сарадње и трговине између Страна уговорница,</p>
				<p>г) да упоређује статистичке податке Страна уговорница.</p>
				<p>2. Међувладина комисија ће давати препоруке за измене и допуне овог споразума.</p>
				<p class="bold">Члан 7. <br>Решавање спорова</p>
				<p>Спорови који се односе на тумачење или примену овог споразума решаваће се путем преговора и консултација између Страна уговорница.</p>
				<p class="bold">Члан 8. <br>Измене и допуне</p>
				<p>1. Одредбе овог споразума могу бити измењене и допуњене уз узајамну сагласност Страна уговорница.</p>
				<p>2. Такве измене и допуне биће у форми допунских протокола, који ће бити саставни део овог споразума и ступиће на снагу у складу са процедурама наведеним у члану 9. овог споразума.</p>
				<p class="bold">Члан 9. <br>Завршне одредбе</p>
				<p>1. Овај споразум ступа на снагу даном пријема последњег писаног обавештења, дипломатским каналима, којим Стране уговорнице обавештавају једна другу о томе да су испуњене унутрашње процедуре неопходне за његово ступање на снагу.</p>
				<p>2. Овај споразум закључује се на неодређено време.</p>
				<p>3. Свака Страна уговорница може раскинути овај споразум обавештавањем, у писаном облику, друге Стране уговорнице. Такав раскид ће се примењивати првог дана шестог месеца од дана када је друга Страна уговорница примила такво обавештење.</p>
				<p>Сачињено у Јеревану, дана 12. октобра 2014. године, у два оригинална примерка, сваки на српском, јерменском и енглеском језику, при чему сви текстови имају подједнаку важност.</p>
				<p>У случају разлика у тумачењу овог споразума меродаван је текст на енглеском језику.</p>
				<p>&nbsp;&nbsp;</p>
				<table class="tabela-bez-bordera">
					<tbody>
						<tr>
							<td>
								<p>За Владу Републике Србије<br>министар привреде<br>Жељко Сертић, с.р.</p>
							</td>
							<td class="potpis">
								<p>За Владу Републике Јерменије<br>министар иностраних послова<br>Eдвард Агванович Налбандjaн, с.р.</p>
							</td>
						</tr>
					</tbody>
				</table>
				<p class="clan">Члан 3.</p>
				<p>Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.</p>
	</div>


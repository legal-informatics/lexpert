


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	

	<p>На основу члана 112. став 1. тачка 2. Устава Републике Србије, доносим</p>
	<p class="ukaz">УКАЗ</p>
	<p class="ukaz-naslov">о проглашењу Закона о потврђивању Споразума измeђу Влaдe Рeпубликe Србиje и Влaдe Црнe Гoрe о међусобном признавању и прихватању доказа о испуњености прописаних услова о храни и храни за животиње биљног, мешовитог/комбинованог порекла</p>
	<p>Проглашава се Закон о потврђивању Споразума измeђу Влaдe Рeпубликe Србиje и Влaдe Црнe Гoрe о међусобном признавању и прихватању доказа о испуњености прописаних услова о храни и храни за животиње биљног, мешовитог/комбинованог порекла, који је донела Народна скупштина Републике Србије на седници Петог ванредног заседања у 2013. години, 25. јуна 2013. године.</p>
	<p>&nbsp;</p>
	<p class="potpis" style="line-height: 150%; margin-top: 0">ПР број 76</p>
	<p class="potpis" style="line-height: 150%; margin-top: 0">У Београду, 25. јуна 2013. године</p>
	<p class="potpis" style="line-height: 150%; margin-top: 0">Председник Републике,</p>
	<p class="potpis" style="line-height: 150%; margin-top: 0">
	<span class="bold">Томислав Николић, </span>с.р.</p>
	<p class="potpis">&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ЗАКОН</p>
	<p class="naslov" style="line-height: 150%; margin-top: 0">о потврђивању Споразума измeђу Влaдe Рeпубликe Србиje и Влaдe Црнe Гoрe о међусобном признавању и прихватању доказа о испуњености прописаних услова о храни и храни за животиње биљног, мешовитог/комбинованог порекла</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС - Међународни уговори", 
	број 8 од 25. јуна 2013.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">Члан 1.</p>
	<p>Потврђује се Споразум између Владе Републике Србије и Владе Црне Горе о међусобном признавању и прихватању доказа о испуњености прописаних услова о храни и храни за животиње биљног, мешовитог/комбинованог порекла сачињен у Будви, 20. марта 2012. године, у два оригинална примерка на српском и црногорском језику.</p>
	<p class="clan">Члан 2.</p>
	<p>Текст Споразума између Владе Републике Србије и Владе Црне Горе о међусобном признавању и прихватању доказа о испуњености прописаних услова о храни и храни за животиње биљног, мешовитог/комбинованог порекла у оригиналу на српском језику гласи:</p>
	<p class="bold">СПОРАЗУМ <br>ИЗМЕЂУ ВЛАДЕ РЕПУБЛИКЕ СРБИЈЕ <br>И ВЛАДЕ ЦРНЕ ГОРЕ О МЕЂУСОБНОМ ПРИЗНАВАЊУ 
	<br>И ПРИХВАТАЊУ ДОКАЗА О ИСПУЊЕНОСТИ <br>ПРОПИСАНИХ УСЛОВА О ХРАНИ И ХРАНИ 
	<br>ЗА ЖИВОТИЊЕ БИЉНОГ, <br>МЕШОВИТОГ/КОМБИНОВАНОГ ПОРЕКЛА</p>
	<p>Влада Републике Србије и Влада Црне Горе (у даљем тексту: „Стране потписнице”), у циљу да се омогући промет хране и хране за животиње биљног, мешовитог/комбинованог порекла (у даљем тексту „храна”) на начин који не представља ограничавање међусобне трговине уз задржавање прописаног нивоа заштите живота и здравља људи и животиња, споразумеле су се о следећем:</p>
	<p class="bold">Члан 1.</p>
	<p>Увоз и провоз пошиљака хране може се обављати ако су испуњени услови у складу са прописима о храни земље увознице.</p>
	<p class="bold">Члан 2.</p>
	<p>Стране потписнице су сагласне да њихови надлежни органи признају и прихватају доказе о испуњености прописаних услова о храни, на основу извештаја овлашћених и акредитованих лабораторија које се налазе на листи лабораторија земаља Страна потписница.</p>
	<p class="bold">Члан 3.</p>
	<p>Доказ о испуњености прописаних услова о храни земље увознице садржи:</p>
	<p>– основне податке о пошиљци хране (земља порекла, назив производа, име произвођача, производну партију, рок трајања),</p>
	<p>– резултате испитивања која су извршена по акредитованим методама издате од овлашћених и акредитованих лабораторија које се налазе на листи лабораторија земаља Страна потписница.</p>
	<p class="bold">Члан 4.</p>
	<p>Уколико се при увозу утврди да пошиљка хране не испуњава прописане услове о храни земље увознице надлежни орган земље увознице ће одмах о томе обавестити надлежни орган земље извознице и предузети мере у складу са својим националним прописима.</p>
	<p class="bold">Члан 5.</p>
	<p>Надлежни органи земаља Страна потписница ће се узајамно обавештавати о мерама ограничења или забране увоза хране, у складу са чланом 4. овог споразума.</p>
	<p>Надлежна министарства ће достављати спискове овлашћених и акредитованих лабораторија заједно са акредитованим методама.</p>
	<p class="bold">Члан 6.</p>
	<p>Свака Страна потписница задржава право на контролу и испитивање пошиљака хране при увозу.</p>
	<p class="bold">Члан 7.</p>
	<p>Овај споразум ће спроводити органи надлежни за безбедност хране Страна потписница у складу са националним прописима.</p>
	<p class="bold">Члан 8.</p>
	<p>Одредбе овог споразума могу се мењати уз сагласност Страна потписница.</p>
	<p>Евентуална спорна питања произашла из примене овог споразума решаваће се између представника надлежних органа Страна потписница.</p>
	<p class="bold">Члан 9.</p>
	<p>Овај споразум не примењује се на права и обавезе Страна потписница која произилазе из других међународних уговора, у којима су оне уговорне Стране.</p>
	<p class="bold">Члан 10.</p>
	<p>1. Овај споразум привремено се примењује од дана потписивања, а ступа на снагу тридесетог (30) дана од датума примања последњег писаног обавештења којим се Стране потписнице међусобно обавештавају, дипломатским путем, о испуњењу услова предвиђених националним законодавством за ступање овог споразума на снагу.</p>
	<p>2. Овај споразум склапа се на период од две (2) године, а затим се прећутно продужава за даље једногодишње периоде, све док га било која од Страна потписница не откаже, у писменој форми, дипломатским путем, најкасније шест (6) месеци пре истека текућег периода.</p>
	<p>Састављено у Будви, дана 20. марта 2012. године, у два оригинална примерка на српском и црногорском језику, при чему су текстови споразума једнако веродостојни.</p>
	<p>&nbsp;</p>
	<table class="tabela-bez-bordera">
		<tbody>
			<tr>
				<td align="center">
				<p style="line-height: 150%; margin-top: 0">ЗА ВЛАДУ <br>РЕПУБЛИКЕ СРБИЈЕ 
				</p>
				<p style="line-height: 150%; margin-top: 0">Душан Петровић, с.р.</p>
				</td>
				<td align="center">
				<p style="line-height: 150%; margin-top: 0">ЗА ВЛАДУ ЦРНЕ ГОРЕ</p>
				<p style="line-height: 150%; margin-top: 0">Тарзан Милошевић, с.р.</p>
				</td>
			</tr>
		</tbody>
	</table>
	<p class="clan">Члан 3.</p>
	<p>Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.</p>


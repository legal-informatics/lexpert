


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style20 {
	text-align: center;
	border: 0.0750000187500047rem solid #808080;
	background-image: url('slike/taster.jpg');
}
.auto-style21 {
	color: #008000;
	font-size: 0.75rem;
	font-family: Verdana;
}
</style>


	<p class="odluka-zakon" style="margin-top: 0; margin-bottom: 0">&nbsp;</p>
				<p class="odluka-zakon" style="margin-top: 0; margin-bottom: 0">ЗАКОН</p>
				<p class="naslov" style="margin-top: 0">о давању гаранције Републике Србије у корист Hypo Alpe – Adria – Bankе a.d. Beograd по задужењу општина Косовска Митровица, Звечан и Зубин Поток</p>
				<p class="clan" style="margin-top: 0">"Службени гласник РС", број 
				24 <span lang="sr">од 4. априла 2011.</span></p>
	<p class="clan" style="margin-top: 0">&nbsp;</p>
	<p class="clan" style="margin-top: 0">Члан 1.</p>
				<p style="margin-top: 0">Република Србија преузима обавезу да као гарант измири обавезе општина Косовска Митровица, Звечан и Зубин Поток (у даљем тексту: зајмопримци) по динарским дугорочним кредитима са валутном (евро) клаузулом одобреним од стране Hypo Alpe – Adria – Bankе a.d. Beograd (у даљем тексту: зајмодавац), у износу који не може бити већи од динарског износа индексираног према износу од EUR 9.021.748 (словима: девет милиона двадесет једна хиљада седамсто четрдесет осам евра), увећаног за износ припадајуће уговорене камате, накнада и трошкова.</p>
				<p class="clan" style="margin-top: 0">&nbsp;</p>
	<p class="clan" style="margin-top: 0">Члан 2.</p>
				<p style="margin-top: 0">Гаранцију из члана 1. овог закона Република Србија (у даљем тексту: гарант) издаје у корист зајмодавца, на име обавеза из Уговора о дугорочном кредиту бр. Л 2158/10 између Hypo Alpe – Adria – Bankе a.d. Beograd и општине Косовска Митровица у износу од 4.510.874 евра у динарској противвредности, Уговора о дугорочном кредиту бр. Л 2159/10 између Hypo Alpe – Adria – Bankе a.d. Beograd и општине Звечан у износу од 2.255.437 евра у динарској противвредности и Уговора о дугорочном кредиту бр. Л 2160/10 између Hypo Alpe – Adria – Bankе a.d. Beograd и општине Зубин Поток у износу од 2.255.437 евра у динарској противвредности, закључених дана 6. децембра 2010. године, у Београду (у даљем тексту: уговори). </p>
				<p style="margin-top: 0">Гарант овим неопозиво и на први позив гарантује, да ће измирити дуг свих или било ког зајмопримца према зајмодавцу, односно свих плативих износа о њиховом доспећу, у свему на начин и у складу са условима из уговора, са роком важности до коначног измирења свих обавеза, чиме се ствара обавеза отплате дуга насталa по основу гаранције да плати доспелу, а неизмирену обавезу уколико сви или било који зајмопримац, не изврши ту своју обавезу благовремено у складу са уговором. </p>
				<p style="margin-top: 0">Уколико гарант не изврши своје обавезе, у року који је наведен у ставу 2. овог члана, зајмодавац ће имати право да прогласи доспелим све износе који су плативи у складу са одредбама уговора.</p>
				<p style="margin-top: 0">У случају активирања ове гаранције, гарант се обавезује да ће обезбедити у буџету за одговарајућу фискалну годину, средства неопходна за извршавање преузетих обавеза по овој гаранцији.</p>
				<p class="clan" style="margin-top: 0">&nbsp;</p>
	<p class="clan" style="margin-top: 0">Члан 3.</p>
				<p style="margin-top: 0">Отплату кредита врше зајмопримци према зајмодавцу у динарима индексирано према вредности евра, све у складу са одредбама уговора.</p>
				<p style="margin-top: 0">Средства за отплату кредита обезбедиће зајмопримци, из сопствених прихода.</p>
				<p style="margin-top: 0">Зајмопримци су дужни да средства за отплату кредита обезбеђују према плану отплате, у износу који укључује главницу, обрачунату камату и пратеће трошкове задуживања.</p>
				<p class="clan" style="margin-top: 0">&nbsp;</p>
	<p class="clan" style="margin-top: 0">Члан 4.</p>
				<p style="margin-top: 0">Ако по основу дате гаранције гарант изврши обавезу уместо свих или било ког зајмопримца, има право на повраћај главнице, камате, пратећих трошкова задуживања и пратећих трошкова који настану због неизвршења, односно неблаговременог извршења обавезе, као и свих других трошкова који могу настати у вези са извршавањем обавеза уместо зајмопримаца, до висине износа измирене обавезе, као и право да од зајмопримаца наплати обрачунату законску затезну камату.</p>
				<p style="margin-top: 0">Право на повраћај средстава из става 1. овог члана гарант ће остварити тако што ће иницирати наплату са рачуна зајмопримца на основу овлашћења добијених од зајмопримаца или других инструмената обезбеђења, у складу са прописима којима се уређује платни промет.</p>
				<p class="clan" style="margin-top: 0">&nbsp;</p>
	<p class="clan" style="margin-top: 0">Члан 5.</p>
				<p style="margin-top: 0">Овај закон ступа на снагу осмог дана од дана објављивања у „Службеном гласнику Републике Србије”.</p>
	




	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 112. став 1. тачка 2. Устава Републике Србије, доносим</p>
	<p class="ukaz">УКАЗ</p>
	<p class="ukaz-naslov">о проглашењу Закона о потврђивању Споразума између Владе Републике Србије и Владе Народне Демократске Републике Лаос о укидању виза за носиоце 
	<br>дипломатских и службених пасоша</p>
	<p>Проглашава се Закон о потврђивању Споразума између Владе Републике Србије и Владе Народне Демократске Републике Лаос о укидању виза за носиоце дипломатских и службених пасоша, који је донела Народна скупштина Републике Србије, на Четвртој седници Првог редовног заседања у 2014. години, 30. маја 2014. године.</p>
	<p>&nbsp;</p>
	<p class="potpis" style="margin-top: 0">ПР број 21</p>
	<p class="potpis" style="margin-top: 0">У Београду, 30. маја 2014. године</p>
	<p class="potpis" style="margin-top: 0">Председник Републике,</p>
	<p class="potpis" style="margin-top: 0"><span class="bold">Томислав Николић, 
	</span>с.р.</p>
	<p class="potpis">&nbsp;</p>
	<p class="potpis">&nbsp;</p>
	<p class="odluka-zakon" style="margin-top: 0; margin-bottom: 0">ЗАКОН</p>
	<p class="naslov" style="margin-top: 0">о потврђивању Споразума између Владе Републике Србије и Владе Народне Демократске Републике Лаос о укидању виза за носиоце дипломатских и службених пасоша</p>
	<p class="naslov" style="margin-top: 0"><span style="font-weight: 400">
	"Службени гласник РС - Међународни уговори", број 5 од 30. маја 2014.</span></p>
	<p class="naslov" style="margin-top: 0">&nbsp;</p>
	<p class="clan">Члан 1.</p>
	<p>Потврђује се Споразум између Владе Републике Србије и Владе Народне Демократске Републике Лаос о укидању виза за носиоце дипломатских и службених пасоша, који је закључен 29. маја 2013. године у Београду, у оригиналу на српском, лаошком и енглеском језику.</p>
	<p class="clan">Члан 2.</p>
	<p>Текст Споразума у оригиналу на српском језику гласи:</p>
	<p class="bold">СПОРАЗУМ <br>ИЗМЕЂУ ВЛАДЕ РЕПУБЛИКЕ СРБИЈЕ <br>И ВЛАДЕ НАРОДНЕ ДЕМОКРАТСКЕ РЕПУБЛИКЕ ЛАОС 
	<br>О УКИДАЊУ ВИЗА ЗА НОСИОЦЕ ДИПЛОМАТСКИХ <br>И СЛУЖБЕНИХ ПАСОША</p>
	<p>Влада Републике Србије и </p>
	<p>Влада Народне Демократске Републике Лаос, </p>
	<p>(у даљем тексту: „Стране”),</p>
	<p>У жељи да унапређују међусобне билатералне односе, </p>
	<p>Са циљем да олакшају путовања држављана две државе, носилаца дипломатских и службених пасоша, 
	</p>
	<p>Сагласиле су се о следећем:</p>
	<p class="bold">Члан 1.</p>
	<p>Држављани државе једне Стране, носиоци важећих дипломатских и службених пасоша, који важе најмање шест (6) месеци, изузети су од захтева за прибављање визе за улазак, транзит и боравак на територији државе друге Стране у трајању до тридесет (30) дана, од датума првог уласка.</p>
	<p class="bold">Члан 2.</p>
	<p>1. Држављани државе једне Стране, носиоци важећих дипломатских и службених пасоша, који су чланови особља дипломатских мисија и конзуларних представништава на територији државе друге Стране, као и чланови њихових породица, који су носиоци важећих дипломатских и службених пасоша, могу да уђу и бораве без визе, под условом да је њихов први долазак најављен дипломатским путем тридесет (30) дана унапред.</p>
	<p>2. Држављани државе једне Стране, носиоци важећих дипломатских и службених пасоша, представници своје државе у међународној организацији која се налази на територији државе друге Стране, као и чланови њихових породица, који су носиоци важећих дипломатских и службених пасоша, уживају право наведено у ставу 1. овог члана.</p>
	<p class="bold">Члан 3.</p>
	<p>Држављани државе сваке Стране, носиоци важећих дипломатских и службених пасоша, прелазе границу само на граничним прелазима отвореним за међународни саобраћај.</p>
	<p class="bold">Члан 4.</p>
	<p>Држављани државе сваке Стране, носиоци важећих дипломатских и службених пасоша, дужни су за време свог боравка на територији државе друге Стране да поштују законе и прописе те државе.</p>
	<p class="bold">Члан 5.</p>
	<p>Овај споразум не ограничава право надлежних органа сваке Стране да ускрате улазак или откажу боравак било ком држављанину државе друге Стране, носиоцу важећег дипломатског или службеног пасоша, без давања образложења за такву своју одлуку, уколико га сматра непожељном особом.</p>
	<p class="bold">Члан 6.</p>
	<p>1. Стране дипломатским путем размењују узорке важећих дипломатских и службених пасоша, као и обавештења које се односе на њихову употребу, најкасније тридесет (30) дана пре ступања на снагу овог споразума.</p>
	<p>2. У случају увођења нових пасоша или измена важећих, свака Страна ће без одлагања о томе обавестити другу Страну и дипломатским путем доставити узорке нових или измењених пасоша пре њиховог увођења.</p>
	<p class="bold">Члан 7.</p>
	<p>Сви неспоразуми који настану у тумачењу или примени овог споразума решаваће се дипломатским путем.</p>
	<p class="bold">Члан 8.</p>
	<p>Свака Страна задржава право да из разлога безбедности, јавног реда или јавног здравља привремено, у целини или делимично, обустави примену овог споразума. Обустава примене Споразума ступа на снагу одмах пошто друга Страна о томе прими обавештење дипломатским путем. Свака Страна поступа на исти начин у случају настављања примене овог споразума.</p>
	<p class="bold">Члан 9.</p>
	<p>Свака Страна може писменим путем да затражи измену или допуну овог споразума. Измена или допуна, о којој су се Стране сагласиле, ступа на снагу на начин предвиђен у члану 10. овог споразума.</p>
	<p class="bold">Члан 10.</p>
	<p>1. Овај споразум се закључује на неодређено време и ступа на снагу по истеку тридесет (30) дана од дана пријема последњег обавештења којим се Стране обавештавају дипломатским путем да је испуњена унутрашња законска процедура неопходна за ступање на снагу споразума.</p>
	<p>2. Свака Страна може отказати овај споразум у било које време, обавештавајући дипломатским путем о томе другу Страну, при чему Споразум престаје да важи по истеку деведесет (90) дана од дана пријема обавештења о отказивању.</p>
	<p>Овај споразум је закључен у Београду, дана 29. маја 2013. године у два оригинална примерка, сваки на српском, лаошком и енглеском језику, при чему су сви текстови једнако веродостојни. У случају различитог тумачења, меродаван је текст на енглеском језику.</p>
	<p>&nbsp;</p>
	<table class="tabela-bez-bordera">
		<tbody>
			<tr>
				<td align="center">
				<p><span class="bold">ЗА ВЛАДУ</span></p>
				<p><span class="bold">РЕПУБЛИКЕ СРБИЈЕ</span></p>
				<p>Иван Мркић, с.р.</p>
				<p>министар спољних послова</p></td>
				<td align="center">
				<p><span class="bold">ЗА ВЛАДУ</span></p>
				<p><span class="bold">НАРОДНЕ ДЕМОКРАТСКЕ</span></p>
				<p><span class="bold">РЕПУБЛИКЕ ЛАОС</span></p>
				<p>Тонглун Сисулит, с.р.</p>
				<p>потпредседник Владе и министар иностраних послова</p></td>
			</tr>
		</tbody>
	</table>
	<p class="clan">Члан 3.</p>
	<p>Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.</p>


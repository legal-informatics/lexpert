


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	

	<div class="story">
				<p class="odluka-zakon">ЗАКОН</p>
				<p class="odluka-zakon">о преузимању обавеза Јавног предузећа „Србијагас” Нови Сад према привредном друштву „Нафтна индустрија Србије” а.д. Нови Сад и претварању тих обавеза у јавни дуг Републике Србије</p>
				<p class="centar">"Службени гласник РС", број 112 од 30. 
				децембра 2015.</p>
				<p class="bold">Предмет уређивања</p>
				<p class="clan">Члан 1.</p>
				<p>Овим законом уређује се начин и динамика измиривања обавеза Републике Србије које Јавно предузеће „Србијагас” Нови Сад има према привредном друштву „Нафтна индустрија Србије” а.д. Нови Сад (у даљем тексту: НИС а.д. Нови Сад), а у складу са Програмом мера за измиривање обавеза Јавног предузећа „Србијагас” Нови Сад према привредном друштву НИС а.д. Нови Сад по основу испоруке природног и каптажног гаса, као и начин обезбеђења средстава за ове намене. </p>
				<p class="bold">Износ обавеза</p>
				<p class="clan">Члан 2.</p>
				<p>Република Србија преузима као јавни дуг Републике Србије обавезе из члана 1. овог закона, у укупном номиналном износу до 23.379.767.018,82 динара, са стањем на дан 17. новембар 2015. године, у евро противвредности по средњем курсу Народне банке Србије на дан ступања на снагу овог закона.</p>
				<p class="bold">Средства за измирење обавеза</p>
				<p class="clan">Члан 3.</p>
				<p>Средства за измирење обавеза из члана 2. овог закона обезбеђују се у буџету Републике Србије.</p>
				<p class="bold">Начин и динамика измирења обавезa</p>
				<p class="clan">Члан 4.</p>
				<p>Обавезе из члана 2. овог закона према привредном друштву НИС а.д. Нови Сад, Република Србија платиће у шест рата према следећој динамици:</p>
				<p>– до 31. децембра 2015. године – у висини 20% укупног износа обавезе утврђене у члану 2. овог закона,</p>
				<p>– до 31. маја 2016. године – у висини 16% укупног износа обавезе утврђене у члану 2. овог закона,</p>
				<p>– до 31. децембра 2016. године – у висини 16% укупног износа обавезе утврђене у члану 2. овог закона,</p>
				<p>– до 31. маја 2017. године – у висини 16% укупног износа обавезе утврђене у члану 2. овог закона,</p>
				<p>– до 31. децембра 2017. године – у висини 16% укупног износа обавезе утврђене у члану 2. овог закона,</p>
				<p>– до 31. маја 2018. године – у висини 16% укупног износа обавезе утврђене у члану 2. овог закона.</p>
				<p class="bold">Измирење обавеза</p>
				<p class="clan">Члан 5.</p>
				<p>Измирење обавеза према привредном друштву НИС а.д. Нови Сад извршиће Министарство финансија – Управа за јавни дуг, у складу са чланом 4. овог закона, преносом средстава на текући рачун привредног друштва НИС а.д. Нови Сад у динарској противвредности по средњем курсу Народне банке Србије на дан плаћања.</p>
				<p class="bold">Завршна одредба</p>
				<p class="clan">Члан 6.</p>
				<p>Овај закон ступа на снагу наредног дана од дана објављивања у „Службеном гласнику Републике Србије”.</p>
	</div>


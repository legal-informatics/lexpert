


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
}
</style>


	<div class="story">
			<p class="Basic-Paragraph">На основу члана 112. став 1. тачка 2. Устава Републике Србије, доносим</p>
			<p class="ukaz"><span class="bold">УКАЗ</span></p>
			<p class="ukaz">о проглашењу Закона о потврђивању Споразумa између Владе Републике Србије и Владе Републике Словеније о сарадњи у области заштите од природних и других катастрофа</p>
			<p class="Basic-Paragraph">Проглашава се Закон о потврђивању Споразумa између Владе Републике Србије и Владе Републике Словеније о сарадњи у области заштите од природних и других катастрофа, који је донела Народна скупштина Републике Србије, на Првој седници Првог редовног заседања у 2018. години, 22. марта 2018. године.</p>
			<p class="potpis">ПР број 13</p>
			<p class="potpis">У Београду, 26. марта 2018. године</p>
			<p class="potpis">Председник Републике,</p>
			<p class="potpis"><span class="bold">Александар Вучић, </span>с.р.</p>
			<p class="odluka-zakon">ЗАКОН</p>
			<p class="odluka-zakon">о потврђивању Споразумa између Владе Републике Србије и Владе Републике Словеније о сарадњи у области заштите од природних и других катастрофа</p>
			<p class="centar">"Службени гласник РС - Међународни уговори", број 
			2 од 27. марта 2018.</p>
			<p class="clan">Члан 1.</p>
			<p class="Basic-Paragraph">Потврђује се Споразум између Владе Републике Србије и Владе Републике Словеније о сарадњи у области заштите од природних и других катастрофа, потписан у Љубљани 20. фебруара 2015. године, у оригиналу на српском, словеначком и енглеском језику.</p>
			<p class="clan">Члан 2.</p>
			<p class="Basic-Paragraph">Текст Споразума у оригиналу на српском језику гласи: </p>
			<p class="bold">СПОРАЗУМ</p>
			<p class="bold">између</p>
			<p class="bold">Владе Републике Србије</p>
			<p class="bold">и</p>
			<p class="bold">Владе Републике Словеније </p>
			<p class="bold">о сарадњи у области заштите од природних и других катастрофа</p>
			<p class="Basic-Paragraph">Влада Републике Србије</p>
			<p class="Basic-Paragraph">и</p>
			<p class="Basic-Paragraph">Влада Републике Словеније</p>
			<p class="Basic-Paragraph">(у даљем тексту: Стране);</p>
			<p class="Basic-Paragraph">Уверене у неопходност узајамне сарадње у спречавању и ублажавању последица природних и других катастрофа (у даљем тексту: катастрофе);</p>
			<p class="Basic-Paragraph">Имајући у виду улогу Европске уније, Организације Уједињених нација и других међународних организација у смислу заштите од природних и других катастрофа;</p>
			<p class="Basic-Paragraph">Договориле су се о следећем:</p>
			<p class="bold">Члан 1.<br>Сврха Споразума</p>
			<p class="Basic-Paragraph">(1) Оваj споразум уређује оквир услова за сарадњу у области спречавања катастрофа и припремљености за катастрофе, за добровољно пружање узајамне помоћи у случају катастрофа на територији друге Стране и друге облике узајамне сарадње.</p>
			<p class="Basic-Paragraph">(2) Сарадња између Страна следи начела узајамности и спроводи се у оквиру могућности Страна.</p>
			<p class="bold">Члан 2.<br>Области сарадње</p>
			<p class="Basic-Paragraph">(1) Сарадња између Страна углавном обухвата следеће области:</p>
			<p class="Basic-Paragraph">(а) размена научних и техничких знања и трансфер стручног знања и искуства у области заштите од природних и других катастрофа;</p>
			<p class="Basic-Paragraph">(б) образовање и обука запослених који учествују у активностима заштите и спасавања;</p>
			<p class="Basic-Paragraph">(в) развој и производња опреме за заштиту и спасавање;</p>
			<p class="Basic-Paragraph">(г) узајамно обавештавање о ризицима од катастрофа и њиховим последицама;</p>
			<p class="Basic-Paragraph">(д) помоћ у случају природних и других катастрофа у области заштите и спасавања, као и ублажавање и уклањање њихових последица.</p>
			<p class="Basic-Paragraph">(2) За спровођење овог споразума и остваривање сарадње у областима које су поменуте у претходном ставу, Стране могу склопити аранжмане о спровођењу.</p>
			<p class="Basic-Paragraph">(3) Стране унапређују сарадњу између националних органа, владиних и невладиних институција и организација које учествују у заштити од природних и других катастрофа.</p>
			<p class="bold">Члан 3.<br>Дефиниције израза</p>
			<p class="Basic-Paragraph">Изрази коришћени у овом споразуму имају следеће значење:</p>
			<p class="Basic-Paragraph">а) „природне и друге катастрофе” су катастрофе које су проузроковане силама природе, индустријском делатношћу и људским активностима, не рачунајући ратове, које угрожавају животе, имовину и животну средину и значајно погоршавају услове за живот;</p>
			<p class="Basic-Paragraph">б) „подаци и информације о опасностима” су подаци о природним и другим катастрофама чија је сврха рано обавештавање о непосредној опасности и спровођење мера заштите и других мера како би се обезбедила сигурност за људе, имовину и животну средину;</p>
			<p class="Basic-Paragraph">в) „спасавање и пружање помоћи у катастрофама” су активности свих спасилачких снага и ресурси чија је сврха непосредно и посредно ублажавање и уклањање последица природних и других катастрофа;</p>
			<p class="Basic-Paragraph">г) „спасилачки тимови и стручни појединци” су адекватно обучени и опремљени тимови и лица које је држава пошиљалац одредила да пружају помоћ;</p>
			<p class="Basic-Paragraph">д) „заштитна, спасилачка и друга опрема” су средства за личну и колективну заштиту, укључујући лекове и санитетски материјал, опрему за спасавање, превозна средства (возила, пловила и ваздухоплови) и техничка и друга средства која користе спасилачки тимови и стручни појединци;</p>
			<p class="Basic-Paragraph">ђ) „хуманитарна помоћ” је храна, вода за пиће, лекови, санитетски материјал и други артикли намењени слободној дистрибуцији погођеном или угроженом становништву као помоћ за ублажавање последица катастрофа;</p>
			<p class="Basic-Paragraph">е) „Држава прималац” је Страна чији надлежни органи траже пружање помоћи у катастрофама од друге Стране;</p>
			<p class="Basic-Paragraph">ж) „Држава пошиљалац” је Страна чији надлежни органи одобравају захтев за помоћ друге Стране;</p>
			<p class="Basic-Paragraph">з) „земља транзита” је земља чију територију прелазе спасилачки тимови, стручни појединци и опрема за потребе Страна.</p>
			<p class="bold">Члан 4.<br>Надлежни органи</p>
			<p class="Basic-Paragraph">(1) Надлежност за спровођење овог споразума имају:</p>
			<p class="Basic-Paragraph">– у Републици Србији: Министарство унутрашњих послова – Сектор за ванредне ситуације;</p>
			<p class="Basic-Paragraph">– у Републици Словенији: Министарство одбране – Управа Републике Словеније за цивилну заштиту и помоћ у катастрофама.</p>
			<p class="Basic-Paragraph">(2) Надлежни органи састају се према потреби ради ефикасног спровођења овог споразума.</p>
			<p class="Basic-Paragraph">(3) Приликом спровођења овог споразума, надлежни органи су овлашћени да успоставе непосредне контакте и везе. У том смислу, надлежни органи размењују адресе и податке о телекомуникационим везама (телефон, факс и електронска пошта) и особама за контакт.</p>
			<p class="Basic-Paragraph">(4) Стране обавештавају једна другу писаним путем о свим променама у погледу надлежних органа и њиховим адресама, телекомуникационим везама и особама за контакт најкасније 30 дана од дана промене.</p>
			<p class="bold">Члан 5.<br>Сарадња између хуманитарних организација</p>
			<p class="Basic-Paragraph">Стране подстичу сарадњу између хуманитарних организација обе Стране у области заштите од катастрофа.</p>
			<p class="bold">Члан 6.<br>Размена знања и искустава</p>
			<p class="Basic-Paragraph">(1) Стране обавештавају једна другу о научним и техничким сазнањима и искуствима у сврху предвиђања и уклањања катастрофа као и ефикасније заштите и спасавања и старају се о томе да размењују и преносе стручна знања и искуства у заштити од природних и других катастрофа.</p>
			<p class="Basic-Paragraph">(2) Стране размењују информације о важећем националном законодавству у области заштите од катастрофа.</p>
			<p class="Basic-Paragraph">(3) Стране такође настоје да ефикасно користе резултате и сазнања проистекла из научно-техничке сарадње у области заштите од катастрофа у економским и другим облицима сарадње.</p>
			<p class="bold">Члан 7.<br>Образовање и обука</p>
			<p class="Basic-Paragraph">Стране промовишу узајамну сарадњу у области образовања и обуке запослених који учествују у активностима заштите и спасавања на следећи начин:</p>
			<p class="Basic-Paragraph">а) кроз успостављање непосредних веза и сарадње између образовних организација и размену предавача, инструктора и других експерата;</p>
			<p class="Basic-Paragraph">б) кроз организовање едукације и обуке запослених;</p>
			<p class="Basic-Paragraph">в) кроз размену образовног и наставног материјала као и искустава стечених током активности заштите и спасавања;</p>
			<p class="Basic-Paragraph">г) кроз организовање заједничких вежби у области заштите и спасавања.</p>
			<p class="bold">Члан 8.<br>Развој и производња опреме за заштиту и спасавање</p>
			<p class="Basic-Paragraph">Стране подстичу сарадњу између владиних институција и привредних субјеката у области технолошког развоја и производње опреме за заштиту и спасавање.</p>
			<p class="bold">Члан 9.<br>Обавештавање о претњама и катастрофама</p>
			<p class="Basic-Paragraph">(1) Надлежни органи Страна обавештавају једни друге о претњама и катастрофама које могу угрозити или погодити било коју Страну.</p>
			<p class="Basic-Paragraph">(2) Обавештење о претњи или катастрофи садржи: опис претње или катастрофе, информације о месту, времену, размерама и последицама катастрофе као и о предузетим превентивним мерама.</p>
			<p class="Basic-Paragraph">(3) У случају катастрофе, надлежни органи Страна обавештавају једни друге и о потребној и доступној помоћи и могућностима и начинима пружања исте.</p>
			<p class="Basic-Paragraph">(4) Обавештење о претњи или катастрофи може се доставити писаним путем или усмено на језицима Страна. Усмено обавештење мора бити потврђено писаним путем.</p>
			<p class="Basic-Paragraph">(5) Како би се олакшала размена информација о метеоролошким и хидролошким опасностима, могу се успоставити директне везе између органа Страна који су надлежни за ту област.</p>
			<p class="bold">Члан 10.<br>Пружање помоћи</p>
			<p class="Basic-Paragraph">(1) Надлежни орган Стране која је погођена катастрофом може затражити помоћ од надлежног органа друге Стране. Помоћ може обухватити спасилачке тимове и стручне појединце, опрему за заштиту и спасавање и хуманитарну помоћ.</p>
			<p class="Basic-Paragraph">(2) Захтев за пружање помоћи из става 1. овог члана мора садржати: информације о врсти и обиму тражене помоћи, информације о институцијама и особама са којима ће се успоставити веза и које су надлежне за пријем одређене врсте помоћи као и предлог начина пружања помоћи.</p>
			<p class="Basic-Paragraph">(3) Поред информација из става 2. овог члана, захтев за хуманитарну помоћ у виду лекова и санитетског материјала мора садржати и списак свих потребних докумената које Држава прималац тражи за лекове и санитетски материјал који прелази границу.</p>
			<p class="Basic-Paragraph">(4) Помоћ се пружа у складу са прописима Страна.</p>
			<p class="bold">Члан 11.<br>Прелазак преко границе и боравак на територији друге Стране</p>
			<p class="Basic-Paragraph">(1) У циљу пружања брже и ефикасније помоћи приликом заштите и спасавања као и уклањања последица катастрофе, Стране одобравају спасилачким тимовима и стручним појединцима који пружају помоћ поједностављену процедуру преласка државне границе.</p>
			<p class="Basic-Paragraph">(2) Надлежни органи се договарају о времену и месту преласка државне границе, о начину доласка и одласка и о дужини боравка спасилачких тимова и стручних појединаца који пружају помоћ на територији друге Стране.</p>
			<p class="Basic-Paragraph">(3) Спасилачки тимови и стручни појединци који пружају помоћ морају поседовати одговарајућа документа која издају надлежни органи Државе пошиљаоца која доказују њихов идентитет.</p>
			<p class="Basic-Paragraph">(4) Припадници спасилачких тимова и стручни појединци који пружају помоћ имају право да носе своје униформе на територији друге Стране.</p>
			<p class="Basic-Paragraph">(5) Забрањено је уношење оружја, муниције и експлозивних средстава на територију друге Стране.</p>
			<p class="Basic-Paragraph">(6) Стране се такође старају да се овај члан спроводи и у случају да је једна од њих земља транзита. Надлежни органи Страна у најкраћем року обавештавају једни друге о условима транзита, прецизирају поступак спровођења и, према потреби, спасилачким тимовима и стручним појединцима обезбеђују службену пратњу током транзита.</p>
			<p class="bold">Члан 12.<br>Привремени увоз и извоз заштитне, спасилачке и друге опреме</p>
			<p class="Basic-Paragraph">(1) У случају катастрофа, Стране поједностављују процедуре везано за привремени увоз, извоз и превоз заштитне, спасилачке и друге опреме преко државне границе. Приликом преласка државне границе, вођа спасилачког тима и стручни појединац мора да достави списак заштитне, спасилачке и друге опреме надлежном органу Државе примаоца.</p>
			<p class="Basic-Paragraph">(2) Спасилачки тимови и стручни појединци који пружају помоћ могу пренети преко државне границе само заштитну, спасилачку и другу опрему која им је потребна за сопствено располагање и рад. </p>
			<p class="Basic-Paragraph">(3) Ниједна међународна забрана нити ограничење које се примењује на увоз и извоз комерцијалне робе не примењује се на увоз и извоз заштитне, спасилачке и друге опреме. Уколико се заштитна, спасилачка и друга опрема не употреби, она се мора вратити Држави пошиљаоцу. У случају да заштитна, спасилачка и друга опрема остаје као помоћ у Држави примаоцу, надлежни орган Државе примаоца мора бити обавештен о врсти и количини опреме и месту где се она налази. Тај орган прослеђује ту информацију релевантним царинским органима. У том случају примењују се прописи Државе примаоца. </p>
			<p class="Basic-Paragraph">(4) Одредбе става 3. овог члана примењују се и на увоз у Државу примаоца лекова који садрже опојне дроге и психотропне супстанце и на враћање неупотребљених количина наведених лекова Држави пошиљаоцу. Увоз и извоз опојних дрога и психотропних супстанци у оквиру међународних споразума не сматра се спољнотрговинским прометом. Лекови који садрже опојне дроге и психотропне супстанце могу се увозити само у количинама које су потребне за хитну медицинску помоћ и користити под надзором медицинских стручњака који су прошли одговарајућу медицинску обуку, у складу са прописима Државе пошиљаоца.</p>
			<p class="Basic-Paragraph">(5) Стране поједностављују процедуре везано за привремени увоз, извоз и превоз заштитне, спасилачке и друге опреме преко државне границе ради извођења заједничке едукације и обуке у области заштите и спасавања у складу са чланом 7. овог споразума.</p>
			<p class="bold">Члан 13.<br>Коришћење ваздухоплова и пловила</p>
			<p class="Basic-Paragraph">(1) Ваздухоплови и пловила могу се користи за хитан транспорт спасилачких тимова или стручних појединаца који пружају помоћ, заштитне, спасилачке и друге опреме, као и других врста помоћи у складу са овим споразумом.</p>
			<p class="Basic-Paragraph">(2) Надлежни орган Државе примаоца мора бити одмах обавештен о пружању помоћи у катастрофама и коришћењу ваздухоплова и пловила за заштиту и спасавање, и морају му се дати детаљне информације о врстама и ознакама ваздухоплова или пловила, посади, терету и други потребни параметри. Држава прималац одређује време, планирану трасу лета или пловидбе и место доласка. </p>
			<p class="Basic-Paragraph">(3) У погледу преласка државне границе, одговарајуће одредбе члана 11. овог споразума примењују се на посаду ваздухоплова и пловила и на спасилачке тимове и стручне појединце који пружају помоћ. Одредбе члана 12. овог споразума примењују се на ваздухоплове и пловила, заштитну и спасилачку опрему која се превози, као и на помоћ у катастрофама. </p>
			<p class="Basic-Paragraph">(4) Прописи страна којима се уређују летови ваздухоплова примењују се на коришћење ваздухоплова. Сваки план лета мора садржати потребне информације везано за планирани лет ваздухоплова или његов део и мора се доставити јединицама службе за ваздушни саобраћај. Стране су обавезане стандардима и смерницама Међународне организације за цивилно ваздухопловство. </p>
			<p class="Basic-Paragraph">(5) Прописи Страна у области унутрашњег водног саобраћаја и међународни прописи и стандарди примењују се на употребу пловила. </p>
			<p class="bold">Члан 14.<br>Коришћење војних ваздухоплова и војних пловила</p>
			<p class="Basic-Paragraph">Коришћење војних ваздухоплова и војних пловила у сврху овог споразума дозвољено је само у договору са Државом примаоцем. </p>
			<p class="bold">Члан 15.<br>Органи одговорни за управљање</p>
			<p class="Basic-Paragraph">(1) Надлежни органи Државе примаоца су у свим случајевима одговорни за управљање пословима спасавања и пружање помоћи. </p>
			<p class="Basic-Paragraph">(2) Органи из става 1. овог члана поверавају задатке искључиво шефовима спасилачких тимова и стручним појединцима Државе пошиљаоца, који пак обавештавају своје подређене о детаљима извршења. </p>
			<p class="bold">Члан 16.<br>Заштита и подршка раду спасилачких тимова и стручних појединаца</p>
			<p class="Basic-Paragraph">Органи Државе примаоца пружају хитно здравствено збрињавање као и одговарајућу заштиту и подршку спасилачким тимовима и стручним појединцима Државе пошиљаоца који извршавају задатке спасавања и пружања помоћи. </p>
			<p class="bold">Члан 17.<br>Трошкови пружене помоћи</p>
			<p class="Basic-Paragraph">(1) Држава пошиљалац нема права на потраживање накнаде трошкова од Државе примаоца за пружену помоћ. Ово такође важи и за трошкове настале због употребе, оштећења или губитка заштитне, спасилачке и друге опреме, укључујући превозна средства. </p>
			<p class="Basic-Paragraph">(2) Трошкове помоћи коју су пружила правна или физичка лица преко Државе пошиљаоца сноси Држава прималац. Држава прималац мора директно да замоли за ту помоћ и да се сагласи да ће надокнадити трошкове пружене помоћи. </p>
			<p class="Basic-Paragraph">(3) Превозна средства која се користе за пружање помоћи изузимају се из наплате коришћења саобраћајне инфраструктуре и евентуалних накнада или других доприноса. </p>
			<p class="Basic-Paragraph">(4) Уколико спасилачким тимовима и стручним појединцима која пружају помоћ нестане залиха које су понели са собом, Држава прималац сноси трошкове њиховог одржавања у добром стању и потребних залиха до завршетка задатка пружања помоћи. По потреби, пружају им се одговарајућа логистичка подршка и здравствено збрињавање. </p>
			<p class="Basic-Paragraph">(5) Пре доласка на територију Државе примаоца, спасилачки тимови и стручни појединци који пружају помоћ морају имати одговарајуће здравствено осигурање за покривање евентуалних трошкова лечења.</p>
			<p class="bold">Члан 18.<br>Накнаде и одштете</p>
			<p class="Basic-Paragraph">(1) Стране се одричу свих потраживања за накнаду штете нанете заштитној, спасилачкој и другој опреми, под условом да штету проузрокује спасилачки тим или стручни појединац који помаже у извршавању задатака спасавања и пружања помоћи у катастрофама сагласно овом споразуму, те да штета није намерна. </p>
			<p class="Basic-Paragraph">(2) Стране се одричу сваког права на накнаду у случају телесних повреда и трајних последица по здравље и у случају смрти учесника у операцији спасавања, уколико се то десило током извршавања задатака спасавања сагласно овом споразуму, изузев у случају када је штета нанета намерно. </p>
			<p class="Basic-Paragraph">(3) У случају штете нанете трећим лицима током вршења задатака обухваћених овим споразумом, Држава прималац преузима одговорност као да су штету нанели њени спасилачки тимови и стручни појединци приликом пружања помоћи, изузев у случајевима када су штету намерно нанели спасилачки тимови или стручни појединци који пружају помоћ, а који припадају Држави пошиљаоцу. </p>
			<p class="Basic-Paragraph">(4) Одговорност за штету из ст. 1, 2. и 3. овог члана наступа по ступању на територију или у ваздушни простор Државе примаоца и траје до напуштања њене територије или ваздушног простора. </p>
			<p class="Basic-Paragraph">(5) Стране такође спроводе одредбе овог члана у случају да су земље транзита. </p>
			<p class="bold">Члан 19.<br>Коришћење средстава информисања и комуникације</p>
			<p class="Basic-Paragraph">(1) Надлежни органи Страна обезбеђују везе за међусобно информисање и комуникацију, нарочито телефонске, радио и друге везе између спасилачких тимова и стручних појединаца који пружају помоћ, у складу са овим споразумом, уз поштовање међународно усаглашених правила комуникације. Надлежни органи Страна такође обезбеђују приступ интернету. </p>
			<p class="Basic-Paragraph">(2) Стране размењују спискове радио фреквенција које је дозвољено користити на њиховим територијама у сврху међусобне комуникације, на основу претходно прибављених радио-лиценци.</p>
			<p class="bold">Члан 20.<br>Ступање на снагу</p>
			<p class="Basic-Paragraph">(1) Споразум се закључује на неодређени временски период. </p>
			<p class="Basic-Paragraph">(2) Споразум ступа на снагу на дан пријема последњег обавештења о испуњењу домаћих правних услова неопходних за његово ступање на снагу. </p>
			<p class="bold">Члан 21.<br>Утицај овог споразума на друге споразуме</p>
			<p class="Basic-Paragraph">Овај споразум не доводи у питање права и обавезе Страна које проистичу из других међународних споразума. </p>
			<p class="bold">Члан 22.<br>Решавање спорова</p>
			<p class="Basic-Paragraph">Стране решавају спорове везано за тумачење и спровођење овог споразума искључиво међусобним консултацијама и преговорима. </p>
			<p class="bold">Члан 23.<br>Измене и допуне</p>
			<p class="Basic-Paragraph">(1) Стране могу мењати и допуњавати овај споразум потписивањем засебног протокола који ступа на снагу сагласно члану 20. став 2. овог споразума. </p>
			<p class="Basic-Paragraph">(2) Писана обавештења Страна о изменама података о надлежним органима и њиховим адресама, телекомуникационим везама и контакт тачкама не сматрају се изменама и допунама овог споразума.</p>
			<p class="bold">Члан 24.<br>Раскид Споразума</p>
			<p class="Basic-Paragraph">(1) Обе Стране имају право да раскину овај споразум писаним путем дипломатским каналима. Раскид Споразума ступа на снагу три месеца од датума пријема обавештења о раскиду.</p>
			<p class="Basic-Paragraph">(2) Раскид Споразума не доводи у питање обавезе везане за његово спровођење које још увек важе на дан његовог раскида. </p>
			<p class="Basic-Paragraph">Сачињено у Љубљани дана 20. фебруара 2015. године, у два оригинална примерка на српском, словеначком и енглеском језику, при чему су сви текстови подједнако веродостојни. У случају разлика у тумачењу или примени одредби овог споразума, текст на енглеском језику има предност. </p>
			<table class="tabela-bez-bordera">
				<tbody>
					<tr class="Basic-Table">
						<td class="Basic-Table">
							<p class="Basic-Paragraph">За Владу</p>
							<p class="Basic-Paragraph">Републике Србије:</p>
						</td>
						<td class="Basic-Table">
							<p class="auto-style1">За Владу</p>
							<p class="auto-style1">Републике Словеније:</p>
						</td>
					</tr>
				</tbody>
			</table>
			<p class="clan">Члан 3.</p>
			<p class="Basic-Paragraph">Овај закон ступа на снагу осмог дана од дана објављивања у „Службеном гласнику Републике Србије − Међународни уговори”.</p>
	</div>


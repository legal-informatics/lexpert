


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 112. став 1. тачка 2. Устава Републике Србије, доносим</p>
	<p>&nbsp;</p>
	<p class="ukaz" style="line-height: 150%; margin-top: 0">УКАЗ</p>
	<p class="ukaz-naslov" style="line-height: 150%; margin-top: 0">о проглашењу Закона о потврђивању Споразума између Владе Републике Србије и Владе Руске Федерације 
	<br>о испорукама природног гаса из Руске Федерације <br>у Републику Србију</p>
	<p>Проглашава се Закон о потврђивању Споразума између Владе Републике Србије и Владе Руске Федерације о испорукама природног гаса из Руске Федерације у Републику Србију, који је донела Народна скупштина Републике Србије на Првој седници Првог редовног заседања у 2013. години, 15. марта 2013. године.</p>
	<p class="potpis" style="line-height: 150%; margin-top: 0">ПР број 28</p>
	<p class="potpis" style="line-height: 150%; margin-top: 0">У Београду, 15. марта 2013. године</p>
	<p class="potpis" style="line-height: 150%; margin-top: 0">Председник Републике,</p>
	<p class="potpis" style="line-height: 150%; margin-top: 0">
	<span class="bold">Томислав Николић, </span>с.р.</p>
	<p class="potpis">&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ЗАКОН</p>
	<p class="naslov" style="line-height: 150%; margin-top: 0">о потврђивању Споразума између Владе Републике Србије и Владе Руске Федерације о испорукама природног гаса из Руске Федерације у Републику Србију</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС - Међународни уговори", 
	број 3 од 15. марта 2013.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">Члан 1.</p>
	<p>Потврђује се Споразум између Владе Републике Србије и Владе Руске Федерације о испорукама природног гаса из Руске Федерације у Републику Србију, сачињен у Москви, 13. октобра 2012. године, у два примерка на српском и руском језику.</p>
	<p class="clan">Члан 2.</p>
	<p>Текст Споразума између Владе Републике Србије и Владе Руске Федерације о испорукама природног гаса из Руске Федерације у Републику Србију на српском језику гласи:<span class="bold">
	</span></p>
	<p class="bold"><span class="bold">СПОРАЗУМ<br>ИЗМЕЂУ ВЛАДЕ РЕПУБЛИКЕ СРБИЈЕ И ВЛАДЕ РУСКЕ ФЕДЕРАЦИЈЕ О ИСПОРУКАМА ПРИРОДНОГ ГАСА ИЗ РУСКЕ ФЕДЕРАЦИЈЕ У РЕПУБЛИКУ СРБИЈУ</span></p>
	<p>Влада Републике Србије и Влада Руске Федерације (у даљем тексту: стране), 
	</p>
	<p>тежећи да допринесу повећању енергетске безбедности кроз обезбеђење редовних испорука природног гаса из Руске Федерације у Републику Србију,</p>
	<p>у циљу унапређења и јачања дугорочне економске сарадње између страна,</p>
	<p>развијајући односе започете у складу са одредбама 
	<a target="_blank" href="http://www.e-glasnik.rs/SlGlasnikPortal/viewdoc?uuid=2eb88ccb-92c8-4d4b-ba06-4058cc4cfb2c">
	<font color="#008000">Споразума између Савезне владе Савезне Републике Југославије и Владе Руске Федерације о испорукама природног гаса из Руске Федерације у Савезну Републику Југославију од 7. фебруара 1995</font></a><u><font color="#008000">. године</font></u> и 
	<a target="_blank" href="http://www.e-glasnik.rs/SlGlasnikPortal/viewdoc?uuid=2eb88ccb-92c8-4d4b-ba06-4058cc4cfb2c">
	<font color="#008000">Споразума између Савезне владе Савезне Републике Југославије и Владе Руске Федерације о сарадњи на изградњи гасовода на територији Савезне Републике Југославије од 11. априла 1996. године</font></a>,</p>
	<p>у намери да заједнички обезбеђују услове за достизање максималног обима испорука природног гаса из Руске Федерације у Републику Србију,</p>
	<p>споразумеле су се о следећем:</p>
	<p class="bold"><span class="bold">Члан 1.</span></p>
	<p>Испоруке природног гаса из Руске Федерације у Републику Србију обављаће се од 2012. до 2021. године закључно, у обиму до пет милијарди кубних метара годишње.</p>
	<p class="bold"><span class="bold">Члан 2.</span></p>
	<p>Сарадња на основу овог споразума оствариваће се кроз закључивање споразума (уговора) између Отвореног акционарског друштва „Гаспром” (Руска Федерација), које заступају Друштво са ограниченом одговорношћу „Гаспром експорт” (Руска Федерација) и (или) друге компаније које је овластило Отворено акционарско друштво „Гаспром”, као испоручиоца и (или) испоручилаца, с једне стране, и Јавног предузећа „Србијагас” (Република Србија) и других компанија које је овластила српска страна након усаглашавања са Отвореним акционарским друштвом „Гаспром”, као купаца, с друге стране. Наведеним споразумима (уговорима) одређују се годишњи обими, услови и рокови испорука природног гаса, права и обавезе њихових потписника, финансијски и други услови сарадње у складу са законодавством држава страна. 
	</p>
	<p>Извоз гаса из Руске Федерације ради реализације одредаба члана 1. овог споразума врши Друштво са ограниченом одговорношћу „Гаспром експорт”. 
	</p>
	<p class="bold"><span class="bold">Члан 3.</span></p>
	<p>Акционарско друштво „Југоросгас” (Република Србија), основано на основу Споразума између Савезне владе Савезне Републике Југославије и Владе Руске Федерације о сарадњи на изградњи гасовода на територији Савезне Републике Југославије од 11. априла 1996. године, наставља са радом усмереним ка изградњи гасовода на територији Републике Србије, њиховој експлоатацији и продаји природног гаса потрошачима у Републици Србији.</p>
	<p class="bold"><span class="bold">Члан 4.</span></p>
	<p>Српска страна гарантује да ће благовремено и у потпуности вршити обрачун за природни гас који се испоручује на основу овог споразума.</p>
	<p>У случају неблаговременог плаћања испорука природног гаса које се обављају на основу овог споразума, такве испоруке испоручилац може једнострано обуставити.</p>
	<p>Природни гас који се испоручује у Републику Србију на основу овог споразума намењен је за коришћење на тржишту Републике Србије.</p>
	<p class="bold"><span class="bold">Члан 5.</span></p>
	<p>Органи овлашћени за реализацију овог споразума су:</p>
	<p>са српске стране – Министарство енергетике, развоја и заштите животне средине Републике Србије;</p>
	<p>с руске стране – Министарство енергетике Руске Федерације. </p>
	<p>У случају измена њихових овлашћених органа, стране ће без одлагања, дипломатским путем, о томе обавестити једна другу. 
	</p>
	<p class="bold"><span class="bold">Члан 6.</span></p>
	<p>Српска страна неће уводити никаква ограничења или забране у односу на улагања руских привредних субјеката који учествују у реализацији овог споразума, а која су извршена на територији Републике Србије у складу са овим споразумом. 
	</p>
	<p class="bold"><span class="bold">Члан 7.</span></p>
	<p>У случају настанка околности које спречавају једну од страна у испуњењу њених обавеза на основу овог споразума, или разлика у погледу тумачења и (или) примене одредаба овог споразума, овлашћени органи страна обавиће консултације ради доношења међусобно прихватљивих решења за превазилажење насталих околности или разлика и обезбеђење остваривања овог споразума.</p>
	<p>Разлике између страна које не могу бити отклоњене кроз консултације између овлашћених органа решаваће се кроз преговоре између страна. 
	</p>
	<p class="bold"><span class="bold">Члан 8.</span></p>
	<p>Одредбе овог споразума не утичу на права и обавезе сваке од страна по основу других међународних уговора чија је потписница њена држава. 
	</p>
	<p class="bold"><span class="bold">Члан 9.</span></p>
	<p>Овај споразум ступа на снагу од дана пријема последњег писаног обавештења дипломатским путем о томе да су стране обавиле унутрашње државне процедуре неопходне за његово ступање на снагу, и важи закључно до 31. децембра 2021. године.</p>
	<p>Након истека наведеног рока овај споразум се аутоматски продужава на следећи петогодишњи период, ако ниједна од страна најкасније девет месеци пре истека одговарајућег рока дипломатским путем не обавести другу страну о својој намери да га раскине.</p>
	<p>Овај споразум се може изменити уз писану сагласност страна.</p>
	<p>Престанак важења овог споразума не утиче на испуњење обавеза предвиђених споразумима (уговорима) закљученим на основу овог споразума у периоду његовог важења.</p>
	<p>Овај споразум привремено ће се примењивати од дана његовог потписивања. 
	</p>
	<p>Сачињено у Москви, 13. октобра 2012. године, у два примерка, сваки на српском језику и руском језику, при чему оба текста имају подједнаку важност.</p>
	<p>&nbsp;</p>
	<table class="tabela-bez-bordera">
		<tbody>
			<tr>
				<td align="center">
				<p align="Default" style="line-height: 150%; margin-top: 0"><span class="bold">ЗА ВЛАДУ</span></p></td>
				<td align="center">
				<p align="Default" style="line-height: 150%; margin-top: 0"><span class="bold">ЗА ВЛАДУ</span></p></td>
			</tr>
			<tr>
				<td align="center">
				<p align="Default" style="line-height: 150%; margin-top: 0"><span class="bold">РЕПУБЛИКЕ СРБИЈЕ</span></p></td>
				<td align="center">
				<p align="Default" style="line-height: 150%; margin-top: 0"><span class="bold">РУСКЕ ФЕДЕРАЦИЈЕ </span></p></td>
			</tr>
			<tr>
				<td align="center">
				<p align="Default" style="line-height: 150%; margin-top: 0">Зорана Михајловић, с.р.</p></td>
				<td align="center">
				<p align="Default" style="line-height: 150%; margin-top: 0">Новак Александр Валентинович, с.р.</p></td>
			</tr>
		</tbody>
	</table>
	<p class="clan">&nbsp;</p>
	<p class="clan">Члан 3. </p>
	<p>Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.</p>


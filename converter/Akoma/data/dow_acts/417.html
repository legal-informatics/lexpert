


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	</style>


	<div class="story">
			<p class="odluka-zakon">ЗАКОН</p>
			<p class="odluka-zakon">о националној инфраструктури геопросторних података</p>
			<p class="auto-style1">"Службени гласник РС", број 27 од 6. априла 
			2018.</p>
			<p class="clan">I. ОСНОВНЕ ОДРЕДБЕ</p>
			<p class="clan">Члан 1.</p>
			<p class="Basic-Paragraph">Овим законом уређује се успостављање и одржавање националне инфраструктуре геопросторних података у Републици Србији (у даљем тексту: НИГП).</p>
			<p class="Basic-Paragraph">НИГП су метаподаци, скупови и сервиси геопросторних података; мрежни сервиси и технологије; споразуми о дељењу, приступу и коришћењу геопросторних података; као и механизми координације и праћења, процеси и поступци који су установљени, којима се управља и који се стављају на располагање у складу са овим законом. </p>
			<p class="Basic-Paragraph">Посебан циљ НИГП-а је успостављање инфраструктуре која олакшава приступ информацијама о животној средини, тако што ће осигурати јавни приступ и уклонити препреке за размену података између органа јавне власти, како на националном нивоу тако и у оквиру прекограничне сарадње.</p>
			<p class="clan">Члан 2.</p>
			<p class="Basic-Paragraph">Овим законом преноси се у национално законодавство Директива Европске уније 2007/2/ЕЗ – Infrastructure for Spatial Information in the European Community – INSPIRE.</p>
			<p class="clan">Члан 3.</p>
			<p class="Basic-Paragraph">Поједини изрази употребљени у овом закону имају следеће значење:</p>
			<p class="Basic-Paragraph">1) „геопросторни подаци” (у даљем тексту: геоподаци) су подаци са директном или индиректном везом са одређеном локацијом или географском облашћу;</p>
			<p class="Basic-Paragraph">2) „скуп геоподатака” је збирка геоподатака коју је могуће идентификовати;</p>
			<p class="Basic-Paragraph">3) „сервиси геоподатака” су операције које се могу извршити позивањем рачунарске апликације над геоподацима који се налазе у скуповима геоподатака или над метаподацима са њима у вези;</p>
			<p class="Basic-Paragraph">4) „геопросторни објекат” је апстрактан приказ појаве из стварног света, у вези са одређеном локацијом или географском облашћу;</p>
			<p class="Basic-Paragraph">5) „дељење података” је чињење скупова и сервиса геоподатака доступним и расположивим за њихово коришћење; </p>
			<p class="Basic-Paragraph">6) „метаподаци” су информације које описују скупове и сервисе геоподатака и омогућавају њихово проналажење, попис и коришћење;</p>
			<p class="Basic-Paragraph">7) „интероперабилност” је могућност комбиновања скупова геоподатака и интеракције сервиса без понављања мануелних интервенција, тако да је резултат целовит и да је повећана додата вредност скупова и сервиса геоподатака;</p>
			<p class="Basic-Paragraph">8) „INSPIRE геопортал” је интернет страница или њен еквивалент који омогућава приступ мрежним сервисима на нивоу Европске уније;</p>
			<p class="Basic-Paragraph">9) „национални геопортал НИГП-а” је интернет страница или њен еквивалент који омогућава приступ мрежним сервисима у оквиру НИГП-а;</p>
			<p class="Basic-Paragraph">10) „Национална контакт тачка” је национална институција одговорна за комуникацију и сарадњу са Европском комисијом у вези са спровођењем INSPIRE директиве;</p>
			<p class="Basic-Paragraph">11) „органи јавне власти” су државни органи и организације, органи и организације територијалне аутономије и јединице локалне самоуправе, јавна предузећа, као и друга лица којима је поверено вршење јавних овлашћења;</p>
			<p class="Basic-Paragraph">12) „трећа страна” је физичко или правно лице које није орган јавне власти.</p>
			<p class="clan">II. ОРГАНИ ЗА УСПОСТАВЉАЊЕ НИГП-а</p>
			<p class="clan">Члан 4.</p>
			<p class="Basic-Paragraph">Органи за успостављање НИГП-а су Савет НИГП-а и радне групе НИГП-а.</p>
			<p class="clan">Члан 5.</p>
			<p class="Basic-Paragraph">Савет НИГП-а има 18 чланова које именује и разрешава Влада, на период од четири године. </p>
			<p class="Basic-Paragraph">Радом Савета НИГП-а руководи председник.</p>
			<p class="Basic-Paragraph">Председник Савета НИГП-а је директор Републичког геодетског завода.</p>
			<p class="Basic-Paragraph">Поред председника, чланови Савета НИГП-а су: </p>
			<p class="Basic-Paragraph">1) представник министарства надлежног за послове заштите животне средине;</p>
			<p class="Basic-Paragraph">2) представник министарства надлежног за послове просторног планирања; </p>
			<p class="Basic-Paragraph">3) представник министарства надлежног за послове е-управе; </p>
			<p class="Basic-Paragraph">4) представник министарства надлежног за послове пољопривреде, шумарства и водопривреде;</p>
			<p class="Basic-Paragraph">5) представник органа надлежног за управљање водама;</p>
			<p class="Basic-Paragraph">6) представник министарства надлежног за унутрашње послове;</p>
			<p class="Basic-Paragraph">7) представник министарства надлежног за послове саобраћаја;</p>
			<p class="Basic-Paragraph">8) представник министарства надлежног за послове одбране;</p>
			<p class="Basic-Paragraph">9) представник министарства надлежног за послове геологије;</p>
			<p class="Basic-Paragraph">10) представник министарства надлежног за послове финансија;</p>
			<p class="Basic-Paragraph">11) представник министарства надлежног за послове културе;</p>
			<p class="Basic-Paragraph">12) представник министарства надлежног за послове информационог друштва;</p>
			<p class="Basic-Paragraph">13) представник покрајинског секретаријата надлежног за послове животне средине;</p>
			<p class="Basic-Paragraph">14) представник посебне организације надлежне за послове статистике;</p>
			<p class="Basic-Paragraph">15) представник посебне организације надлежне за послове хидрометеорологије;</p>
			<p class="Basic-Paragraph">16) представник Сталне конференције градова и општина;</p>
			<p class="Basic-Paragraph">17) представник канцеларије надлежне за послове е-управе.</p>
			<p class="clan">Члан 6.</p>
			<p class="Basic-Paragraph">Савет НИГП-а:</p>
			<p class="Basic-Paragraph">1) доноси годишњи план рада Савета НИГП-а;</p>
			<p class="Basic-Paragraph">2) доноси одлуке и техничка упутства из области НИГП-а;</p>
			<p class="Basic-Paragraph">3) одређује одговорног субјекта НИГП-а за скупове геоподатака који припадају некој од тема геоподатака из члана 10. овог закона;</p>
			<p class="Basic-Paragraph">4) одређује субјекте НИГП-а који користе скупове и сервисе геоподатака који припадају некој од тема геоподатака из члана 10. овог закона;</p>
			<p class="Basic-Paragraph">5) усклађује активности субјеката НИГП-а;</p>
			<p class="Basic-Paragraph">6) врши контролу успостављања и функционисања НИГП-а;</p>
			<p class="Basic-Paragraph">7) доноси пословник о свом раду;</p>
			<p class="Basic-Paragraph">8) доноси одлуку о формирању радних група НИГП-а и њиховим задацима;</p>
			<p class="Basic-Paragraph">9) доставља Влади годишњи извештај о активностима у вези са успостављањем и функционисањем НИГП-а;</p>
			<p class="Basic-Paragraph">10) обавештава јавност о активностима везаним за успостављање и функционисање НИГП-а.</p>
			<p class="clan">Члан 7.</p>
			<p class="Basic-Paragraph">Влада ће, у складу са постојећим INSPIRE спроведбеним правилима издатим од стране Европске комисије, донети подзаконска акта којима ће прописати спроведбена правила за: </p>
			<p class="Basic-Paragraph">1) метаподатке;</p>
			<p class="Basic-Paragraph">2) интероперабилност;</p>
			<p class="Basic-Paragraph">3) мрежне сервисе;</p>
			<p class="Basic-Paragraph">4) приступ скуповима и сервисима геоподатака, укључујући јавни приступ и размену података између органа јавне власти;</p>
			<p class="Basic-Paragraph">5) праћење и извештавање.</p>
			<p class="clan">Члан 8.</p>
			<p class="Basic-Paragraph">Савет НИГП-а може пуноважно да доноси одлуке ако је на седници присутно више од половине укупног броја чланова Савета НИГП-а.</p>
			<p class="Basic-Paragraph">Одлука је донета ако је за њу гласало више од половине присутних чланова Савета НИГП-а.</p>
			<p class="Basic-Paragraph">Савет НИГП-а има печат, који се израђује у складу са законом којим се уређује печат државних органа. </p>
			<p class="clan">Члан 9.</p>
			<p class="Basic-Paragraph">Савет НИГП-а, у циљу ефикаснијег обављања својих активности, одлуком образује радне групе НИГП-а.</p>
			<p class="Basic-Paragraph">Радне групе НИГП-а образују се ради обављања одређених стручних послова који се односе на успостављање и одржавање НИГП-а, као и за пружање стручне помоћи субјектима НИГП-а и другим крајњим корисницима сервиса и скупова геоподатака НИГП-а.</p>
			<p class="Basic-Paragraph">За чланове радних група НИГП-а бирају се представници субјеката НИГП-а, као и других правних лица који су стручни и квалификовани за област за коју се формира радна група НИГП-а. </p>
			<p class="clan">III. ТЕМЕ ГЕОПОДАТАКА</p>
			<p class="clan">Члан 10.</p>
			<p class="Basic-Paragraph">Геоподаци се, у смислу овог закона, односе на одређене теме које су систематизоване по групама.</p>
			<p class="Basic-Paragraph">Прву групу темa из става 1. овог члана чине:</p>
			<p class="Basic-Paragraph">1) координатни референтни системи;</p>
			<p class="Basic-Paragraph">2) географски мрежни системи;</p>
			<p class="Basic-Paragraph">3) географска имена;</p>
			<p class="Basic-Paragraph">4) административне јединице;</p>
			<p class="Basic-Paragraph">5) адресе;</p>
			<p class="Basic-Paragraph">6) катастарске парцеле;</p>
			<p class="Basic-Paragraph">7) транспортне мреже;</p>
			<p class="Basic-Paragraph">8) хидрографија;</p>
			<p class="Basic-Paragraph">9) заштићена подручја.</p>
			<p class="Basic-Paragraph">Другу групу темa из става 1. овог члана чине:</p>
			<p class="Basic-Paragraph">1) висине;</p>
			<p class="Basic-Paragraph">2) земљишни покривач;</p>
			<p class="Basic-Paragraph">3) ортофото;</p>
			<p class="Basic-Paragraph">4) геологија.</p>
			<p class="Basic-Paragraph">Трећу групу темa из става 1. овог члана чине:</p>
			<p class="Basic-Paragraph">1) статистичке јединице;</p>
			<p class="Basic-Paragraph">2) зграде;</p>
			<p class="Basic-Paragraph">3) тло;</p>
			<p class="Basic-Paragraph">4) коришћење земљишта;</p>
			<p class="Basic-Paragraph">5) здравље људи и безбедност;</p>
			<p class="Basic-Paragraph">6) водови и јавни сервиси;</p>
			<p class="Basic-Paragraph">7) системи за праћење квалитета животне средине;</p>
			<p class="Basic-Paragraph">8) производни и индустријски системи;</p>
			<p class="Basic-Paragraph">9) системи за пољопривреду и аквакултуру;</p>
			<p class="Basic-Paragraph">10) распрострањеност становништва – демографија;</p>
			<p class="Basic-Paragraph">11) област управљања/ограничења/зоне регулисања и јединице за извештавање;</p>
			<p class="Basic-Paragraph">12) зоне природног ризика;</p>
			<p class="Basic-Paragraph">13) атмосферски услови;</p>
			<p class="Basic-Paragraph">14) метеоролошко-географске карактеристике;</p>
			<p class="Basic-Paragraph">15) океанографске географске појаве;</p>
			<p class="Basic-Paragraph">16) морски региони;</p>
			<p class="Basic-Paragraph">17) биогеографски региони;</p>
			<p class="Basic-Paragraph">18) станишта и биотопи;</p>
			<p class="Basic-Paragraph">19) распрострањеност врста;</p>
			<p class="Basic-Paragraph">20) енергетски ресурси;</p>
			<p class="Basic-Paragraph">21) минерални ресурси.</p>
			<p class="clan">Члан 11.</p>
			<p class="Basic-Paragraph">Опис тема из члана 10. овог закона утврдиће Савет НИГП-а посебним актом, у року од шест месеци од дана ступања на снагу овог закона.</p>
			<p class="Basic-Paragraph">Акт из става 1. овог члана објавиће Републички геодетски завод на националном геопорталу НИГП-а.</p>
			<p class="Basic-Paragraph">Геоподаци који су од националног значаја, а који се не односе на теме из члана 10. овог закона, могу се учинити доступним путем националног геопортала на основу одлуке Савета НИГП-а.</p>
			<p class="clan">IV. СУБЈЕКТИ НИГП-А</p>
			<p class="clan">Члан 12.</p>
			<p class="Basic-Paragraph">Субјекти НИГП-а су органи јавне власти који су, у складу са законом, надлежни за стварање, прикупљање и одржавање геоподатака који се односе на теме геоподатака из члана 10. овог закона, као и органи јавне власти који у обављању послова из своје надлежности користе те геоподатке.</p>
			<p class="Basic-Paragraph">Савет НИГП-а ће посебним актом одлучити који ће органи јавне власти из става 1. овог члана бити одговорни за одређене теме геоподатака из члана 10. овог закона (у даљем тексту: одговорни субјект НИГП-а).</p>
			<p class="Basic-Paragraph">Овај закон не прописује нове обавезе одговорним субјектима НИГП-а да прикупљају геоподатке, већ да геоподатке за које су надлежни учине доступним у складу са овим законом и подзаконским актима донетим на основу овог закона.</p>
			<p class="Basic-Paragraph">Акт из става 2. овог члана Савет НИГП-а донеће у року од једне године од дана ступања на снагу овог закона.</p>
			<p class="clan">Члан 13.</p>
			<p class="Basic-Paragraph">Изузетно од члана 12. став 2. овог закона, на захтев треће стране Савет НИГП-а може донети одлуку да иста постане одговорни субјект НИГП-а, ако је регистрована за обављање послова који су у вези са прикупљањем геоподатака који се односе на неку од тема геоподатака из члана 10. овог закона, а које не поседују субјекти НИГП-а.</p>
			<p class="Basic-Paragraph">Ако трећа страна из става 1. овог члана не испуњава своје обавезе у складу са овим законом, Савет НИГП-а донеће одлуку којом трећа страна престаје да буде одговорни субјект НИГП-а.</p>
			<p class="clan">Члан 14.</p>
			<p class="Basic-Paragraph">Орган јавне власти који је одговорни субјект НИГП-а дужан је да подзаконским актом систематизује одговарајући број радних места која ће у опису послова имати и послове успостављања и одржавање НИГП-а.</p>
			<p class="Basic-Paragraph">Ако одговорни субјект НИГП-а својим поступањем или неиспуњењем обавеза прописаних овим законом проузрокује штету за коју, у складу са правом Европске уније, одговорност сноси Република Србија, трошкове тако настале штете сносиће тај одговорни субјект НИГП-а.</p>
			<p class="clan">V. ФИНАНСИРАЊЕ НИГП-А</p>
			<p class="clan">Члан 15.</p>
			<p class="Basic-Paragraph">Субјект НИГП-а обезбеђује финансијска средства потребна за извршење обавеза у вези са успостављањем и одржавањем НИГП-а.</p>
			<p class="Basic-Paragraph">Финансијска средства потребна за реализацију заједничких активности (национални геопортал, мрежни сервиси и др.) обезбеђују се из буџета Републике Србије на позицији Републичког геодетског завода, као и из донација и других извора финансирања.</p>
			<p class="clan">VI. СКУПОВИ ГЕОПОДАТАКА</p>
			<p class="clan">Члан 16.</p>
			<p class="Basic-Paragraph">Овај закон се односи на скупове геоподатака који испуњавају следеће услове:</p>
			<p class="Basic-Paragraph">1) да се односе на територију Републике Србије;</p>
			<p class="Basic-Paragraph">2) да су у дигиталном облику;</p>
			<p class="Basic-Paragraph">3) да су у надлежности одговорних субјеката НИГП-а;</p>
			<p class="Basic-Paragraph">4) да се односе на једну или више тема наведених у члану 10. овог закона.</p>
			<p class="clan">Члан 17.</p>
			<p class="Basic-Paragraph">Ако постоји више идентичних копија скупова геоподатака који су у поседу више одговорних субјеката НИГП-а, овај закон се односи само на одговорног субјекта НИГП-а који поседује изворну верзију скупа геоподатака из које су добијене остале копије.</p>
			<p class="Basic-Paragraph">Одговорни субјект НИГП-а задржава право интелектуалне својине над геоподацима из своје надлежности.</p>
			<p class="clan">VII. МЕТАПОДАЦИ</p>
			<p class="clan">Члан 18.</p>
			<p class="Basic-Paragraph">Метаподаци обухватају информације о:</p>
			<p class="Basic-Paragraph">1) усклађености скупова геоподатака са спроведбеним правилима за метаподатке;</p>
			<p class="Basic-Paragraph">2) условима приступа и коришћења скупова и сервиса геоподатака;</p>
			<p class="Basic-Paragraph">3) квалитету и ажурности скупова геоподатака;</p>
			<p class="Basic-Paragraph">4) субјекту НИГП-а који је одговоран за управљање, одржавање и дистрибуцију скупова и сервиса геоподатака;</p>
			<p class="Basic-Paragraph">5) ограничењима јавног приступа и разлозима тих ограничења.</p>
			<p class="clan">Члан 19.</p>
			<p class="Basic-Paragraph">Одговорни субјект НИГП-а дужан је да обезбеди и редовно одржава метаподатке за скупове и сервисе геоподатака из своје надлежности који се односе на теме геоподатака из члана 10. овог закона, као и да обезбеди потпуност и квалитет метаподатака у сврху њиховог проналажења, пописа и коришћења, у складу са подзаконским актом из члана 7. овог закона којим се прописују спроведбена правила за метаподатке.</p>
			<p class="Basic-Paragraph">Подзаконски акт из става 1. овог члана мора бити у складу са релевантним међународним стандардима и захтевима корисника, нарочито у вези са валидацијом метаподатака.</p>
			<p class="Basic-Paragraph">Одговорни субјект НИГП-а дужан је да обезбеди метаподатке у року од годину дана од дана доношења подзаконског акта из става 1. овог члана.</p>
			<p class="clan">VIII. ИНТЕРОПЕРАБИЛНОСТ СКУПОВА И СЕРВИСА ГЕОПОДАТАКА</p>
			<p class="clan">Члан 20.</p>
			<p class="Basic-Paragraph">Спроведбена правила за интероперабилност обезбеђују доследност између елемената информација који се односе на исту локацију или између елемената информација који се односе на исти објекат представљен у различитим размерама.</p>
			<p class="Basic-Paragraph">Спроведбена правила из става 1. овог члана обухватају следеће аспекте геоподатака:</p>
			<p class="Basic-Paragraph">1) релевантне захтеве корисника;</p>
			<p class="Basic-Paragraph">2) постојеће иницијативе и међународне стандарде за хармонизацију скупова просторних података;</p>
			<p class="Basic-Paragraph">3) изводљивост и економичност;</p>
			<p class="Basic-Paragraph">4) заједнички оквир за јединствену идентификацију геопросторних објеката, по којима се идентификатори у оквиру националних система могу мапирати како би се обезбедила њихова међусобна интероперабилност;</p>
			<p class="Basic-Paragraph">5) однос између геопросторних објеката;</p>
			<p class="Basic-Paragraph">6) кључне атрибуте и одговарајуће вишејезичне речнике;</p>
			<p class="Basic-Paragraph">7) информације о временској димензији података;</p>
			<p class="Basic-Paragraph">8) ажурирање података.</p>
			<p class="clan">Члан 21.</p>
			<p class="Basic-Paragraph">Одговорни субјект НИГП-а дужан је да обезбеди да скупови и сервиси геоподатака буду у складу са подзаконским актом из члана 7. овог закона којим се прописују спроведбена правила за интероперабилност.</p>
			<p class="Basic-Paragraph">Подзаконским актом из става 1. овог члана уређују се техничка решења за интероперабилност, односно хармонизацију скупова и сервиса просторних података, дефиниције и класификације геопросторних објеката од важности за скупове геоподатака који се односе на теме геоподатака из члана 10. овог закона, као и начин на који се ти геоподаци геореференцирају.</p>
			<p class="Basic-Paragraph">Одговорни субјект НИГП-а обезбеђује доступност скупова геоподатака, у складу са подзаконским актом из става 1. овог члана, прилагођавањем постојећих скупова геоподатака или коришћењем сервиса за трансформацију из члана 24. став 1. тачка 4) овог закона.</p>
			<p class="Basic-Paragraph">Одговорни субјект НИГП-а дужан је да обезбеди доступност новоприкупљених или обимно реструктурираних постојећих скупова и сервиса геоподатака у року од две године од дана доношења подзаконског акта из става 1. овог члана.</p>
			<p class="Basic-Paragraph">Новоприкупљени подаци из става 4. овог члана јесу подаци који су прикупљени од дана ступања на снагу подзаконског акта из става 1. овог члана.</p>
			<p class="Basic-Paragraph">Одговорни субјект НИГП-а дужан је да, у року од седам година од дана ступања на снагу подзаконског акта из става 1. овог члана, обезбеди доступност скупова и сервиса геоподатака који су прикупљени до дана ступања на снагу тог акта и који се још увек користе.</p>
			<p class="clan">Члан 22.</p>
			<p class="Basic-Paragraph">Републички геодетски завод, у сарадњи са одговорним субјектима НИГП-а, обезбеђује да информације неопходне за поступање у складу са спроведбеним правилима за интероперабилност, укључујући податке, кодове и техничке класификације, буду доступне субјектима НИГП-а и трећој страни путем интернет странице НИГП-а, без ограничења њиховог коришћења у ту сврху.</p>
			<p class="clan">Члан 23.</p>
			<p class="Basic-Paragraph">Ако се геопросторни објекат налази на територији Републике Србије и једне или више суседних држава, одговорни субјект НИГП-а и надлежна тела у суседној држави, уз координацију Националних контакт тачака, договориће се о опису и положају тог заједничког објекта у циљу обезбеђења целовитости геоподатака.</p>
			<p class="clan">IX. МРЕЖНИ СЕРВИСИ</p>
			<p class="clan">Члан 24.</p>
			<p class="Basic-Paragraph">Одговорни субјекти НИГП-а, уз координацију са Националном контакт тачком, успостављају и управљају мрежом следећих сервиса за скупове и сервисе геоподатака за које су формирани метаподаци:</p>
			<p class="Basic-Paragraph">1) сервис за проналажење, који омогућава претрагу скупова и сервиса геоподатака на основу садржаја одговарајућих метаподатака и приказивање садржаја метаподатака;</p>
			<p class="Basic-Paragraph">2) сервис за преглед, који омогућава, као минимум, приказ, навигацију, увећање, односно умањење, померање или преклапање скупова геоподатака, приказивање легенде, као и сваког другог релевантног садржаја метаподатака;</p>
			<p class="Basic-Paragraph">3) сервис за преузимање, који омогућава преузимање копија скупова геоподатака или делова скупова, као и директан приступ тим подацима;</p>
			<p class="Basic-Paragraph">4) сервис за трансформацију, који омогућава трансформацију скупова геоподатака ради постизања интероперабилности;</p>
			<p class="Basic-Paragraph">5) сервис који омогућава позивање мрежних сервиса (<span class="italik">eng. </span><span class="italik">invoke service</span>).</p>
			<p class="Basic-Paragraph">Одговорни субјект НИГП-а дужан je да обезбеди да сервиси геопросторних података буду у складу са подзаконским актом из члана 7. овог закона којим се прописују спроведбена правила за мрежне сервисе. </p>
			<p class="clan">Члан 25.</p>
			<p class="Basic-Paragraph">Сервис за проналажење обезбеђује, као минимум, могућност комбиновања следећих критеријума претраживања:</p>
			<p class="Basic-Paragraph">1) кључне речи;</p>
			<p class="Basic-Paragraph">2) класификација геоподатака и сервиса;</p>
			<p class="Basic-Paragraph">3) квалитет и валидност скупова геоподатака;</p>
			<p class="Basic-Paragraph">4) степен усклађености са спроведбеним правилима за интероперабилност;</p>
			<p class="Basic-Paragraph">5) географска локација;</p>
			<p class="Basic-Paragraph">6) услови који се односе на приступ скуповима геоподатака и сервисима и њихово коришћење;</p>
			<p class="Basic-Paragraph">7) одговорни субјекти НИГП-а.</p>
			<p class="Basic-Paragraph">Сервис за трансформацију комбинује се са другим сервисима из члана 24. овог закона, како би се омогућило да ти сервиси функционишу у складу са спроведбеним правилима за интероперабилност.</p>
			<p class="clan">Члан 26.</p>
			<p class="Basic-Paragraph">Спроведбена правила за мрежне сервисе одређују техничке спецификације сервиса и минималне критеријуме за перформансе тих сервиса, имајући у виду постојеће захтеве који се односе на извештавање и препоруке усвојене у оквиру законодавства Европске уније које регулишу животну средину, постојеће услуге е-трговине и технолошки напредак.</p>
			<p class="clan">Члан 27.</p>
			<p class="Basic-Paragraph">Одговорни субјект НИГП-а дужан је да обезбеди техничке могућности за повезивање скупова и сервиса геоподатака за које је одговоран на мрежу сервиса из члана 24. овог закона.</p>
			<p class="Basic-Paragraph">При успостављању мрежних сервиса узимају се у обзир релевантни захтеви корисника, уз услов да мрежни сервиси буду једноставни за коришћење, доступни јавности и да им се може приступити путем интернета или другог вида телекомуникације.</p>
			<p class="Basic-Paragraph">Приступ мрежним сервисима из члана 24. овог закона, као и другим сервисима геоподатака НИГП-а обезбеђује се преко националног геопортала.</p>
			<p class="clan">Члан 28.</p>
			<p class="Basic-Paragraph">Мрежни сервиси за проналажење и преглед су јавно доступни без плаћања таксе.</p>
			<p class="Basic-Paragraph">За коришћење мрежних сервиса за преузимање и позивање плаћa се такса, у складу са законом којим се уређују републичке административне таксе, у износу који не сме прелазити износ неопходан за одржавање скупова просторних података и одговарајућих сервиса, посебно у случајевима који укључују велике количине података који се често ажурирају.</p>
			<p class="Basic-Paragraph">Одговорни субјект НИГП-а дужан је да прописани износ таксе за коришћење сервиса објави на интернет страници НИГП-а, као и да омогући услугу е-трговине.</p>
			<p class="Basic-Paragraph">Коришћење сервиса за преглед, преузимање и позивање, може бити условљено прихватањем правила коришћења, које дефинише одговорни субјект НИГП-а.</p>
			<p class="Basic-Paragraph">Геоподаци којима је приступ омогућен кроз сервисе за преглед могу бити у формату који спречава њихово поновно коришћење у комерцијалне сврхе.</p>
			<p class="clan">Члан 29.</p>
			<p class="Basic-Paragraph">Одговорни субјект НИГП-а ће онемогућити јавни приступ скуповима и сервисима геоподатака преко сервиса за проналажење, ако би такав приступ неповољно утицао на одбрану земље, националну или јавну безбедност, безбедност животне средине или међународне односе.</p>
			<p class="Basic-Paragraph">Одговорни субјект НИГП-а ограничиће јавни приступ скуповима и сервисима геоподатака преко сервиса из члана 24. став 1. тач. 2) до 5) овог закона, ако би тиме неповољно утицао на:</p>
			<p class="Basic-Paragraph">1) поверљивост поступака органа јавне власти, када је поверљивост предвиђена законом;</p>
			<p class="Basic-Paragraph">2) међународне односе, националну или јавну безбедност или одбрану земље;</p>
			<p class="Basic-Paragraph">3) могућност остваривања права на правично суђење или могућност органа јавне власти да спроводи истрагу или дисциплински поступак;</p>
			<p class="Basic-Paragraph">4) поверљивост комерцијалних или индустријских информација, када је таква поверљивост предвиђена законом, ради заштите легитимних економских интереса, укључујући и јавни интерес за одржавање поверљивости статистичких података и тајност пореских података;</p>
			<p class="Basic-Paragraph">5) права интелектуалне својине;</p>
			<p class="Basic-Paragraph">6) поверљивост личних података и докумената који се односе на физичко лице, када је та поверљивост предвиђена законом, а то лице није дало сагласност да се информације открију јавности;</p>
			<p class="Basic-Paragraph">7) интересе или заштиту лица које је добровољно доставило одређену информацију, а које нема законску обавезу да то учини, осим ако се то лице није сагласило са објављивањем те информације;</p>
			<p class="Basic-Paragraph">8) заштиту животне средине на коју се односи информација, као што је информација о локацији ретких, угрожених или заштићених врста.</p>
			<p class="Basic-Paragraph">Основ за онемогућавање, односно ограничавање приступа из ст. 1. и 2. овог члана, одговорни субјект НИГП-а тумачи на рестриктиван начин, при чему узима у обзир јавни интерес због којег се обезбеђује приступ у конкретном случају.</p>
			<p class="Basic-Paragraph">У сваком појединачном случају, јавни интерес због којег се објављује информација сагледава се у односу на јавни интерес због којег се ограничава или условљава приступ.</p>
			<p class="Basic-Paragraph">Одговорни субјект НИГП-а не може ограничити приступ информацијама о емисији загађујућих материја.</p>
			<p class="Basic-Paragraph">Приступ информацијама од јавног значаја садржаним у НИГП-у остварује се у складу са законом којим се уређује слободан приступ информацијама од јавног значаја. </p>
			<p class="clan">X. ДЕЉЕЊЕ ГЕОПОДАТАКА</p>
			<p class="clan">Члан 30.</p>
			<p class="Basic-Paragraph">Одговорни субјект НИГП-а дужан је да другим субјектима НИГП-а учини доступним скупове и сервисе геоподатака ради приступа, размене и коришћења, а за потребе обављања делатности из њихове надлежности.</p>
			<p class="Basic-Paragraph">Савет НИГП-а одређује опште услове доступности скупова и сервиса геоподатака између субјеката НИГП-а, као и доступност за друге кориснике НИГП-а.</p>
			<p class="Basic-Paragraph">Услови коришћења скупова и сервиса геоподатака регулишу се посебним законима и подзаконским актима, споразумима о дељењу, приступу и коришћењу геоподатака, односно одлукама одговорних субјеката НИГП-а, на начин да се не постављају никаква ограничења која би створила практичне препреке у погледу дељења скупова и сервиса геоподатака. </p>
			<p class="Basic-Paragraph">За коришћење скупова и сервиса геоподатака плаћа се такса, у складу са законом којим се уређују републичке административне таксе. </p>
			<p class="Basic-Paragraph">Таксе и лиценце о условима коришћења скупова и сервиса геоподатака морају бити у потпуности усклађене са општим циљем њихове олакшане размене између органа јавне власти.</p>
			<p class="Basic-Paragraph">Приликом прописивања таксе, њена висина се утврђује у најнижем могућем износу који обезбеђује неопходан квалитет, доступност скупова и сервиса геоподатака, као и повраћај стварних трошкова, при чему се, где је то применљиво, морају поштовати захтеви за самофинансирањем одговорних субјеката НИГП-а који пружају скупове и сервисе геоподатака.</p>
			<p class="Basic-Paragraph">Подаци о утврђеној висини таксе, као и други услови коришћења скупова и сервиса геоподатака објављују се на интернет страници НИГП-а. </p>
			<p class="Basic-Paragraph">Изузетно од става 4. овог члана, такса се не наплаћује за:</p>
			<p class="Basic-Paragraph">1) скупове и сервисе геоподатака када се размењују између субјеката НИГП-а који су ослобођени плаћања таксе законом којим се уређују републичке административне таксе;</p>
			<p class="Basic-Paragraph">2) скупове и сервисе геоподатака ако се користе за обављање послова у вези са спречавањем настанка и отклањања последица проузрокованих ванредним ситуацијама и елементарним и другим непогодама, у смислу закона који регулише ванредне ситуације;</p>
			<p class="Basic-Paragraph">3) скупове и сервисе геоподатака Регистра просторних јединица;</p>
			<p class="Basic-Paragraph">4) скупове и сервисе геоподатака за одређено уже подручје које утврђује Савет НИГП-а, ако се користе за потребе тестирања геоподатака или у научно-истраживачке сврхе.</p>
			<p class="clan">Члан 31.</p>
			<p class="Basic-Paragraph">Одговорни субјект НИГП-а обезбеђује институцијама и телима Европске уније, као и државама чланицама Европске уније, приступ скуповима и сервисима геоподатака, под истим условима, у складу са чланом 30. овог закона.</p>
			<p class="Basic-Paragraph">Телима основаним у складу са међународним уговорима чији је потписник Република Србија, субјекти НИГП-а обезбеђују, под условима реципроцитета, приступ скуповима и сервисима геоподатака неопходних за реализацију задатака који имају утицај на животну средину.</p>
			<p class="Basic-Paragraph">Не плаћа се такса за скупове и сервисе геоподатака које субјекти НИГП-а обезбеђују институцијама и телима Европске уније са циљем испуњења обавеза извештавања у складу са законодавством Европске уније које се односи на животну средину.</p>
			<p class="clan">Члан 32.</p>
			<p class="Basic-Paragraph">Дељење скупова и сервиса геоподатака може бити ограничено ако би такво дељење неповољно утицало на вођење судских поступака, међународне односе, јавну безбедност, безбедност животне средине и националну одбрану.</p>
			<p class="clan">XI. КООРДИНАЦИЈА И САРАДЊА У ОБЛАСТИ НИГП-А </p>
			<p class="clan">Члан 33.</p>
			<p class="Basic-Paragraph">Улогу Националне контакт тачке у Републици Србији има Републички геодетски завод који је одговоран за комуникацију и сарадњу са Европском комисијом у вези са спровођењем INSPIRE директиве. </p>
			<p class="clan">Члан 34.</p>
			<p class="Basic-Paragraph">Републички геодетски завод, као Национална контакт тачка, обавља следеће послове:</p>
			<p class="Basic-Paragraph">1) прати спровођење INSPIRE директиве и о томе извештава Европску комисију; </p>
			<p class="Basic-Paragraph">2) предлаже Влади стратегију развоја НИГП-а и подзаконска акта из области НИГП-а;</p>
			<p class="Basic-Paragraph">3) успоставља, одржава и управља националним геопорталом НИГП-а;</p>
			<p class="Basic-Paragraph">4) координира радом радних група НИГП-а;</p>
			<p class="Basic-Paragraph">5) прати развој инфраструктуре геопросторних података на међународном нивоу, нивоу Европске уније и националном нивоу, као и све међународне акте, акте Европске уније и националне акте који су од непосредног интереса за НИГП и њихову примену;</p>
			<p class="Basic-Paragraph">6) оснива и одржава регистар одговорних субјеката НИГП-а за скупове геоподатака који припадају некој од тема геоподатака из члана 10. овог закона;</p>
			<p class="Basic-Paragraph">7) оснива и одржава регистар субјеката НИГП-а који користе скупове и сервисе геоподатака који припадају некој од тема геоподатака из члана 10. овог закона;</p>
			<p class="Basic-Paragraph">8) израђује и одржава интернет страницу НИГП-а;</p>
			<p class="Basic-Paragraph">9) омогућава приступ инфраструктури геоподатака Републике Србије кроз INSPIRE геопортал Европске уније;</p>
			<p class="Basic-Paragraph">10) административно-техничке послове за потребе органа НИГП-а. </p>
			<p class="clan">XII. ПРЕЛАЗНЕ И ЗАВРШНЕ ОДРЕДБЕ</p>
			<p class="clan">Члан 35.</p>
			<p class="Basic-Paragraph">Чланове Савета НИГП-а Влада ће именовати најкасније у року од три месеца од дана ступања на снагу овог закона.</p>
			<p class="Basic-Paragraph">До именовања чланова Савета НИГП-а у складу са овим законом, чланови НИГП-а именовани до дана ступања на снагу овог закона, наставиће да обављају дужност.</p>
			<p class="clan">Члан 36.</p>
			<p class="Basic-Paragraph">Подзаконска акта из члана 7. тач. 1) и 5) овог закона донеће се у року од једне године, а подзаконска акта из члана 7. тач. 2), 3) и 4) овог закона у року од две године од дана ступања на снагу овог закона.</p>
			<p class="clan">Члан 37.</p>
			<p class="Basic-Paragraph">Даном ступања на снагу овог закона престају да важе одредбе члана 2. тач. 8) и 18), ГЛАВА XI НАЦИОНАЛНА ИНФРАСТРУКТУРА ГЕОПРОСТОРНИХ ПОДАТАКА и чл. од 159. до 167. Закона о државном премеру и катастру („Службени гласник РС”, бр. 72/09, 18/10, 65/13, 15/15 – УС и 96/15).</p>
			<p class="clan">Члан 38.</p>
			<p class="Basic-Paragraph">Овај закон ступа на снагу осмог дана од дана објављивања у „Службеном гласнику Републике Србије”.</p>
			<p class="Basic-Paragraph">Одредба члана 14. став 2. овог закона примењиваће се од дана приступања Републике Србије Европској унији.</p>
			<p class="Basic-Paragraph"> </p>
	</div>


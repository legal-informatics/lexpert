


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	

	<p>На основу члана 112. став 1. тачка 2. Устава Републике Србије, доносим</p>
	<p class="ukaz">УКАЗ</p>
	<p class="ukaz-naslov">о проглашењу Закона о потврђивању Споразума измeђу Влaдe Рeпубликe Србиje и Влaдe Црнe Гoрe<br>o сaрaдњи у oблaсти ветерине</p>
	<p>Проглашава се Закон о потврђивању Споразума измeђу Влaдe Рeпубликe Србиje и Влaдe Црнe Гoрe o сaрaдњи у oблaсти ветерине, који је донела Народна скупштина Републике Србије на седници Петог ванредног заседања у 2013. години, 25. јуна 2013. године.</p>
	<p>&nbsp;</p>
	<p class="potpis" style="line-height: 150%; margin-top: 0">ПР број 75</p>
	<p class="potpis" style="line-height: 150%; margin-top: 0">У Београду, 25. јуна 2013. године</p>
	<p class="potpis" style="line-height: 150%; margin-top: 0">Председник Републике,</p>
	<p class="potpis" style="line-height: 150%; margin-top: 0">
	<span class="bold">Томислав Николић, </span>с.р.</p>
	<p class="odluka-zakon">&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ЗАКОН</p>
	<p class="naslov" style="line-height: 150%; margin-top: 0">о потврђивању Споразума измeђу Влaдe Рeпубликe Србиje и Влaдe Црнe Гoрe o сaрaдњи у oблaсти ветерине</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС - Међународни уговори", 
	број 8 од 25. јуна 2013.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">Члан 1.</p>
	<p>Потврђује се Споразум између Владе Републике Србије и Владе Црне Горе о сарадњи у области ветерине, сачињен у Будви, 20. марта 2012. године, у два оригинална примерка на српском и црногорском језику.</p>
	<p class="clan">Члан 2.</p>
	<p>Текст Споразума између Владе Републике Србије и Владе Црне Горе о сарадњи у области ветерине у оригиналу на српском језику гласи:</p>
	<p class="bold">СПОРАЗУМ </p>
	<p class="bold">ИЗМЕЂУ ВЛАДЕ РЕПУБЛИКЕ СРБИЈЕ И ВЛАДЕ ЦРНЕ ГОРЕ О САРАДЊИ У ОБЛАСТИ ВЕТЕРИНЕ</p>
	<p>Влада Републике Србије и Влада Црне Горе (у даљем тексту: „Уговорне стране”), у жељи да олакшају промет животиња, производа животињског порекла, хране животињског порекла, хране за животиње, ветеринарских лекова и медицинских средстава за употребу у ветерини, нус/споредних производа животињског порекла, да истовремено онемогуће уношење заразних болести животиња и по здравље штетних производа и хране животињског порекла, као и да развијају сарадњу у области ветеринарства, споразумеле су се о следећем:</p>
	<p class="bold">Члан 1.</p>
	<p>Увоз и провоз пошиљака животиња, производа животињског порекла, хране животињског порекла, хране за животиње, ветеринарских лекова и медицинских средстава за употребу у ветерини, нус/споредних производа животињског порекла и прерађених споредних/нус производа животињског порекла (у даљем тексту: „пошиљака”) може се обављати само ако су испуњени прописани ветеринарско-санитарни услови и ако је претходно прибављено одобрење надлежног органа земље увознице, односно земље преко чије се територије пошиљка провози.</p>
	<p>Надлежни органи земаља Уговорних страна размењиваће обрасце Међународних ветеринарских потврда (сертификата), у даљем тексту („Уверења”), која прате пошиљке у Републици Србији и Црној Гори и узајамно ће се обавештавати о њиховим изменама и допунама.</p>
	<p>Уверења морају бити одштампана на српском језику и црногорском језику.</p>
	<p class="bold">Члан 2.</p>
	<p>Надлежни органи земаља Уговорних страна ће:</p>
	<p>1. се узајамно обавештавати о ветеринарско-санитарним условима за увоз и провоз пошиљака;</p>
	<p>2. размењивати месечне извештаје о стању заразних болести животиња у њиховим земљама, којe подлежу обавезном пријављивању, наводећи називе места, ознаку епизоотолошког и епидемиолошког подручја;</p>
	<p>3. се у року од 24 часа узајамно обавестити, у писаном или електронском облику, о појави заразних болести животиња у складу са начином пријављивања појаве болести прописаном од стране Светске организације за здравље животиња (ОИЕ), о току болести, а при појави слинавке и шапа навести тип вируса, извор болести, карактер болести и предузете мере за њихово спречaвање и сузбијање. 
	</p>
	<p class="bold">Члан 3.</p>
	<p>У циљу развијања сарадње у области ветеринарства надлежни органи земаља Уговорних страна ће:</p>
	<p>1. размењивати прописе и стручне публикације које се односе на области ветеринарства;</p>
	<p>2. размењивати планове узорковања за испитивање резидуа у текућој години, као и резултате тестирања из претходне године;</p>
	<p>3. унапређивати сарадњу научних и стручних институција у области здравствене заштите животиња и ветеринарског јавног здравства, као и сарадњу дијагностичких и аналитичких лабораторија;</p>
	<p>4. пружати узајамну помоћ у производњи и набавци потребних средстава за сузбијање болести и лечење животиња;</p>
	<p>5. размењивати, у случају потребе, сојеве узрочника заразних и паразитских болести у експерименталне и дијагностичке сврхе, као и дијагностичка средства;</p>
	<p>6. подстицати сарадњу ветеринарских служби, укључујући и размену ветеринарских стручњака, ради упознавања организације и деловања ветеринарских служби обе земље;</p>
	<p>7. размењивати информације о стању извозних објеката и здравственом стању животиња и</p>
	<p>8. настојати да се организују годишњи стручни састанци, на основу узајамности.</p>
	<p class="bold">Члан 4.</p>
	<p>Уколико се на граничном прелазу или у одредишту утврди да пошиљка не задовољава ветеринарско санитарне услове из Уверења, надлежни орган земље Уговорне стране, на чијој територији је утврђен недостатак, одмах ће о томе обавестити надлежни орган земље друге Уговорне стране и предузети мере у складу са својим националним прописима.</p>
	<p class="bold">Члан 5.</p>
	<p>Ако се на територији једне од земаља Уговорних страна утврди нека од заразних болести животиња, надлежни орган друге Уговорне стране може да ограничи или забрани увоз и провоз пошиљака животиња које припадају врсти пријемчивој на ту заразу, са подручја на коме се зараза појавила или са целе територије земље Уговорне стране.</p>
	<p>Ограничење и забрана увоза и провоза може се применити уз исте услове и на остале пошиљке којима се може преносити болест.</p>
	<p class="bold">Члан 6.</p>
	<p>Спорна питања произашла из примене овог споразума решаваће се између представника надлежних органа земаља Уговорних страна. Ако се на тај начин не постигне жељени резултат, спорна питања ће се решавати дипломатским путем.</p>
	<p class="bold">Члан 7.</p>
	<p>Надлежни орган за спровођење овог споразума у Републици Србији је Министарство пољопривреде, трговине, шумарства и водопривреде, Управа за ветерину са седиштем у Београду.</p>
	<p>Надлежни орган за спровођење овог споразума у Црној Гори је Министарство пољопривреде и руралног развоја, Ветеринарска управа са седиштем у Подгорици.</p>
	<p class="bold">Члан 8.</p>
	<p>Одредбе овог споразума могу се допуњавати и/или мењати уз писани пристанак Уговорних страна. Измене и допуне ступају на снагу у складу са чланом 10. овог споразума.</p>
	<p class="bold">Члан 9.</p>
	<p>Овај споразум не примењује се на права и обавезе Уговорних страна који произилазе из других међународних уговора, у којима су оне уговорне стране.</p>
	<p class="bold">Члан 10.</p>
	<p>Овај споразум привремено се примењује од дана потписивања, а ступа на снагу тридесетог (30) дана од датума примања последњег писаног обавештења којим се Уговорне стране међусобно обавештавају, дипломатским путем, о испуњењу услова предвиђених националним законодавством за ступање овог споразума на снагу.</p>
	<p>Овај споразум је закључен на период од две (2) године. </p>
	<p>Овај споразум се затим прећутно продужава за даље једногодишње периоде, све док га било која од Уговорних страна не откаже, у писменој форми, дипломатским путем, најкасније шест (6) месеци пре истека текућег периода. 
	</p>
	<p>Састављено у Будви, дана 20. марта 2012. године, у два оригинална примерка на српском и црногорском језику, при чему су оба текста једнако веродостојна.</p>
	<p>&nbsp;</p>
	<table class="tabela-bez-bordera">
		<tbody>
			<tr>
				<td align="center">
				<p>ЗА ВЛАДУ РЕПУБЛИКЕ СРБИЈЕ </p></td>
				<td align="center">
				<p>ЗА ВЛАДУ ЦРНЕ ГОРЕ</p></td>
			</tr>
			<tr>
				<td align="center">
				<p>Душан Петровић, с.р.</p></td>
				<td align="center">
				<p>Тарзан Милошевић, с.р.</p></td>
			</tr>
		</tbody>
	</table>
	<p class="clan">Члан 3.</p>
	<p>Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.</p>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	font-family: Verdana;
	font-weight: bold;
	font-size: 0.75rem;
	color: #008000;
	text-align: center;
	border: 0.0750000187500047rem solid #808080;
	background-image: url('slike/taster.jpg');
}

.auto-style2 {
	color: #008000;
}
	.auto-style3 {
	margin-top: -1.87500046875012rem;
}
	</style>


	<p class="odluka-zakon">
	</p><p class="odluka-zakon" style="line-height: 150%; margin-top: 0; margin-bottom: 0">ЗАКОН</p>
	<p class="naslov" style="line-height: 150%; margin-top: 0">о библиотечко-информационој делатности</p>
	<p class="clan" style="line-height: 150%; margin-top: 0">"Службени гласник РС", број 52 од 15. јула 2011.</p>
	<p class="clan" style="line-height: 150%; margin-top: 0">&nbsp;</p>
	<p class="clan">I. УВОДНЕ ОДРЕДБЕ</p>
	<p class="bold">Предмет закона </p>
	<p class="clan">Члан 1.</p>
	<p>Овим законом уређују се општи интерес, услови и ресурси за обављање библиотечко-информационе делатности, циљеви развоја библиотечко-информационе делатности, библиотечко-информациони систем, права и слободе корисника, оснивање и типови библиотека, начин финансирања библиотека из јавних средстава, основе националног система узајамне каталогизације, матичне функције у библиотечко-информационој делатности, положај Народне библиотеке Србије као централне националне библиотеке и Библиотеке Матице српске као установе културе од националног значаја, као и друга питања од важности за библиотечко-информациону делатност.</p>
	<p class="bold">Циљеви и општи интерес</p>
	<p class="clan">Члан 2.</p>
	<p>Библиотечко-информациона делатност је делатност од општег интереса.</p>
	<p>Установе које обављају библиотечко-информациону делатност (у даљем тексту: библиотеке) оснивају се ради обезбеђивања услова за остваривање права грађана на слободу изражавања и на стицање и коришћење знања.</p>
	<p>Општи интерес у библиотечко-информационој делатности подразумева да грађани имају слободан приступ информацијама, знањима и идејама садржаним у библиотечко-информационој грађи и изворима, као и право на остваривање свих својих индивидуалних и интелектуалних слобода у чему им својим услугама могу помоћи библиотеке и информациони центри.</p>
	<p class="bold">Термини</p>
	<p class="clan">Члан 3.</p>
	<p>Термини којима су у овом закону означени положаји, професије, односно занимања, изражени у граматичком мушком роду, подразумевају природни мушки и женски род лица на којa се односе.</p>
	<p class="bold">Средства која користе библиотеке</p>
	<p class="clan">Члан 4.</p>
	<p>Земљиште, зграде, библиотечко-информациона грађа, извори и друга средства која користи библиотека коју је основала Република Србија, аутономна покрајина и јединица локалне самоуправе, као средства у јавној својини, користи јавна библиотека, у складу са законом.</p>
	<p class="clan">II. БИБЛИОТЕЧКО-ИНФОРМАЦИОНА ДЕЛАТНОСТ</p>
	<p class="bold">Начела библиотечко-информационе делатности</p>
	<p class="clan">Члан 5.</p>
	<p>Библиотеке су у средишту развоја информационог друштва јер су суштински значајне за информисаност грађана, за њихово усавршавање и индивидуални развој, неопходне су за развој образовања, науке и културе, покретач су свеукупног развоја слободног демократског грађанског друштва. 
	</p>
	<p>Библиотеке, под једнаким условима и без обзира на разлике, обезбеђују свим грађанима остваривање људских права у домену слободе изражавања, стваралаштва, интелектуалних и других грађанских слобода, као и остваривање комуникације с другим грађанима и интелектуалним добрима у земљи и иностранству. 
	</p>
	<p>Библиотеке омогућавају грађанима приступ информацијама електронски и на друге начине.</p>
	<p class="bold">Дефиниција библиотечко-информационе грађе и извора</p>
	<p class="clan">Члан 6.</p>
	<p>Библиотечко-информациону грађу и изворе представљају информациони извори у којима су на било који начин забележене информације, и то на различитим материјалима и медијима. Библиотечко-информациона грађа и извори носиоци су духовног, интелектуалног, књижевног, уметничког, научног, стручног или било којег другог садржаја намењеног за комуникацију међу људима, за размену идеја и унапређење знања. 
	</p>
	<p>Библиотечко-информациону грађу и изворе чине: књиге, рукописи, брошуре, сепарати, серијске публикације, музичка дела, картографска грађа, каталози, календари, умножени уметнички и сценски програми, фотографије, албуми, разгледнице и цртежи, просторни и други планови, гравире, плакати и друга ликовна и графичка грађа, леци, огласи и саопштења, звучни и видео записи у било ком облику (изузев на филмској траци), електронске публикације дистрибуиране на физичким носачима и електронске публикације дистрибуиране на интернету, садржај интернет домена Републике Србије, комбиноване и мултимедијалне публикације, рачунарски програми у јавној употреби и друге публикације (у даљем тексту: библиотечка грађа и извори).</p>
	<p>Библиотеке набављају библиотечко-информациону грађу и изворе и стварају нову библиотечко-информациону грађу и изворе на основу самосталне процене стручњака, према утврђеној набавној политици, а у складу са потребама најширег круга корисника, укључујући и потребе националних, верских и језичких мањина и корисника са инвалидитетом. 
	</p>
	<p>У набавци библиотечко-информационе грађе и извора и стварању нове библиотечко-информационе грађе и извора библиотеке међусобно сарађују, а када тражену грађу и изворе не поседују у својим фондовима, обавезно се укључују у систем размене библиотечко-информационе грађе и извора и у међубиблиотечку позајмицу на националном и међународном нивоу. 
	</p>
	<p>У библиотеци се може, поред основног фонда, формирати и завичајна збирка. 
	</p>
	<p class="bold">Библиотечко-информациона грађа и извори са својством културног добра</p>
	<p class="clan">Члан 7.</p>
	<p>Библиотечко-информациона грађа и извори са својством културног добра заштићени су законом, чувају се и користе у складу са законом. 
	</p>
	<p class="bold">Опсег библиотечко-информационе делатности</p>
	<p class="clan">Члан 8.</p>
	<p>Библиотечко-информациона делатност, у смислу овог закона, обухвата прикупљање, обраду, заштиту, чување, представљање и давање на коришћење библиотечке грађе и извора, као и стварање, размену, позајмицу и дистрибуцију информација које поседују библиотеке, друге установе, организације или удружења у земљи и иностранству, а у циљу ширења знања, слободног приступа информацијама и њихове промоције. 
	</p>
	<p>Библиотечко-информациону делатност обављају библиотеке у складу са овим законом. 
	</p>
	<p>Библиотеке које у својим фондовима имају стару и ретку библиотечку грађу обављају и делатност правне и техничке заштите те грађе у складу са законом.</p>
	<p class="clan">III. БИБЛИОТЕЧКО-ИНФОРМАЦИОНИ СИСТЕМ РЕПУБЛИКЕ СРБИЈЕ</p>
	<p class="bold">Библиотечко-информациони систем</p>
	<p class="clan">Члан 9.</p>
	<p>Библиотечко-информациони систем Републике Србије је скуп функционално повезаних библиотека које примењују јединствене стандарде и омогућују проток публикација и информација. 
	</p>
	<p>Библиотечко-информациони систем Републике Србије чине: </p>
	<p>– Народна библиотека Србије;</p>
	<p>– Библиотека Матице српске;</p>
	<p>– Народна и универзитетска библиотека „Иво Андрић” на Косову и Метохији;</p>
	<p>– Универзитетска библиотека „Светозар Марковић” у Београду; </p>
	<p>– Библиотека Српске академије наука и уметности;</p>
	<p>– мрежа јавних библиотека у Републици Србији; </p>
	<p>– мрежа свих других типова библиотека и информационих центара у Републици Србији: школске, високошколске и универзитетске библиотеке, библиотеке научно-истраживачких института и установа и специјалне библиотеке. 
	</p>
	<p class="bold">Систем узајамне каталогизације</p>
	<p class="clan">Члан 10.</p>
	<p>Библиотечко-информациони систем Републике Србије изграђује се на јединственој информационо-комуникационој технологији и програмској платформи. 
	</p>
	<p>Основу библиотечко-информационог система у Републици Србији чини систем узајамне каталогизације у којем библиотеке кооперативно обављају функције прикупљања и обраде библиотечко-информационе грађе и извора тамо где се они први пут појаве и уносе податке у Централни електронски каталог Републике Србије. 
	</p>
	<p>Систем узајамне каталогизације заснива се на стандардизованој обради библиотечко-информационе грађе и извора и на јединственом уређењу електронске базе према националним и међународним стандардима.</p>
	<p>Учешће у систему узајамне каталогизације подразумева одговарајућу телекомуникациону и рачунарску опрему, стручну оспособљеност и лиценце за рад у систему за рачунарско и информационо повезивање библиотека у мрежу.</p>
	<p>У систем узајамне каталогизације укључују се све библиотеке у Републици Србији, а могу им приступити и библиотеке изван Републике Србије.</p>
	<p>Каталози библиотека које су укључене у систем узајамне каталогизације, постају, без надокнаде, доступне свим корисницима.</p>
	<p>Систем узајамне каталогизације укључује се у друге системе на регионалном и светском нивоу и сарађује с њима. 
	</p>
	<p class="bold">Центар за узајамну каталогизацију</p>
	<p class="clan">Члан 11.</p>
	<p>Центар за узајамну каталогизацију Републике Србије, који делује у оквиру библиотечко-информационог система Републике Србије је организациони део Народне библиотеке Србије.</p>
	<p>Центар за узајамну каталогизацију:</p>
	<p>– одржава Централни електронски каталог Републике Србије;</p>
	<p>– координира рад и развој система узајамне каталогизације;</p>
	<p>– планира, пројектује и одржава рачунарску, комуникацијску и програмску опрему за рад система узајамне каталогизације; 
	</p>
	<p>– организује стално стручно усавршавање библиотечко-информационих стручњака из Републике Србије; 
	</p>
	<p>– даје лиценце за учешће у систему узајамне каталогизације; </p>
	<p>– обавља развојне и истраживачке послове; </p>
	<p>– ствара и одржава и друге електронске базе података с непосредним приступом. 
	</p>
	<p class="clan">IV. БИБЛИОТЕКЕ</p>
	<p class="bold">Библиотека</p>
	<p class="clan">Члан 12.</p>
	<p>Библиотеку може да оснује Република Србија, аутономна покрајина, јединица локалне самоуправе, национални савет националних мањина, друго домаће и страно физичко и правно лице. 
	</p>
	<p>Библиотека може да обавља библиотечко-информациону делатност ако поседује одређени број јединица библиотечко-информационе грађе и извора намењених за слободно коришћење, ако испуњава услове за рад у погледу простора, телекомуникационе и рачунарске опреме, библиотечко-информационих стручњака, ако је регистрована као установа за обављање делатности у складу с одредбама овог закона, ако испуњава и друге услове за рад утврђене у складу са усвојеним националним и међународним стандардима. 
	</p>
	<p>Библиотеке се могу образовати и као организационе јединице других установа, организација, удружења и других правних лица, ако испуњавају прописане услове.</p>
	<p>Ближе услове за обављање библиотечко-информационе делатности из става 2. овог члана прописује министар надлежан за културу. 
	</p>
	<p class="bold">Типови библиотека</p>
	<p class="clan">Члан 13.</p>
	<p>Библиотеке се према садржају библиотечко-информационе грађе и извора и према профилу корисника разврставају на следеће типове: национална библиотека, јавна библиотека, школска библиотека, високошколска библиотека, универзитетска библиотека, библиотека научноистраживачког института и установе, специјална библиотека, као и информациони центри при другим установама, организацијама или удружењима.</p>
	<p class="bold">Оснивање библиотека</p>
	<p class="clan">Члан 14.</p>
	<p>Јединица локалне самоуправе обавезна је да оснује јавну библиотеку као установу и да обезбеди све потребне услове за њен рад. 
	</p>
	<p>Васпитно-образовна и научна установа обавезна је да организује школску, високошколску, универзитетску библиотеку, односно библиотеку научноистраживачког института и установе и да обезбеди све потребне услове за њен рад.</p>
	<p>Специјалну библиотеку као посебну организациону јединицу организује правно, односно физичко лице чија се делатност односи на неку специфичну област знања и рада.</p>
	<p class="bold">Услови за обављање делатности</p>
	<p class="clan">Члан 15.</p>
	<p>На оснивање библиотека, вршење оснивачких права, оснивачки акт, упис у судски регистар и евиденцију установа основаних средствима у јавној својини примењују се одредбе закона којим се уређује област културе.</p>
	<p>Испуњеност услова за обављање библиотечко-информационе делатности утврђује министарство надлежно за културу, на основу мишљења надлежне матичне библиотеке.</p>
	<p>Послове из става 2. овог члана на територији аутономне покрајине, обавља надлежни орган аутономне покрајине, као поверени посао.</p>
	<p class="bold">Органи библиотеке</p>
	<p class="clan">Члан 16.</p>
	<p>Органи библиотеке су: директор, управни одбор и надзорни одбор. </p>
	<p>Актом о оснивању, односно статутом библиотеке, може се утврдити да библиотека уместо директора има управника. 
	</p>
	<p class="bold">Директор </p>
	<p class="clan">Члан 17.</p>
	<p>Библиотеком руководи директор.</p>
	<p>Директора библиотеке именује и разрешава оснивач, на предлог управног одбора, а на основу претходно спроведеног јавног конкурса, на четири године, с могућношћу да поново буде именован. 
	</p>
	<p>Директора библиотеке која обавља матичне функције именује министар надлежан за културу, односно надлежни орган аутономне покрајине, уз сагласност руководиоца Народне библиотеке Србије.</p>
	<p>Надлежни орган аутономне покрајине посао из става 3. овог члана обавља као поверени.</p>
	<p>На именовање, односно разрешење директора библиотеке сагласност даје директор библиотеке која обавља матичне функције за ту библиотеку. 
	</p>
	<p>За директора библиотеке именује се лице које има високо образовање и најмање три године радног искуства у култури и које испуњава друге услове утврђене статутом библиотеке.</p>
	<p>Спровођење конкурса и именовање директора библиотеке, именовање вршиоца дужности директора, његове надлежности и друго, врши се на начин и по поступку прописаним одредбама закона којим се уређује област културе. 
	</p>
	<p class="bold">Управни одбор</p>
	<p class="clan">Члан 18.</p>
	<p>Библиотеком управља управни одбор. </p>
	<p>Председника и чланове управног одбора именује оснивач на четири године, с могућношћу да поново буду именовани.</p>
	<p>Статутом библиотеке ближе се уређује број и структура чланова управног одбора, накнада за њихов рад и друга питања везана за рад управног одбора.</p>
	<p>Надлежност, избор чланова и рад управног одбора библиотеке утврђује се на начин и по поступку прописаним одредбама закона којим се уређује област културе. 
	</p>
	<p>Када је оснивач библиотеке Република Србија, аутономна покрајина и јединица локалне самоуправе, сагласност на њен статут и правилник о организацији и систематизацији послова даје оснивач.</p>
	<p class="bold">Надзорни одбор</p>
	<p class="clan">Члан 19.</p>
	<p>Надзорни одбор обавља надзор над пословањем библиотеке.</p>
	<p>Председника и чланове надзорног одбора именује и разрешава оснивач, на четири године с могућношћу да поново буду именовани.</p>
	<p>Надлежност, избор чланова и рад надзорног одбора библиотеке утврђује се на начин и по поступку прописаним одредбама закона којим се уређује област културе.</p>
	<p class="bold">Развој библиотека</p>
	<p class="clan">Члан 20.</p>
	<p>О развоју библиотека и унапређењу стручног рада библиотека у Републици Србији стара се Народна библиотека Србије као централна матична библиотека, у сарадњи с Библиотеком Матице српске, као и друге библиотеке које обављају матичне функције.</p>
	<p class="bold">Повезивање и удружења библиотека</p>
	<p class="clan">Члан 21.</p>
	<p>Библиотеке се могу повезивати у библиотечка стручна удружења, заједнице, или савезе у којима остварују своје интересе, програме развоја и унапређења рада и сарадње, размену библиотечке грађе, техничких, информационих и кадровских ресурса, обезбеђују складан развој библиотечко-информационе делатности у Републици Србији и остварују сарадњу с другим сличним удружењима у земљи и иностранству.</p>
	<p class="clan">V. МАТИЧНЕ ФУНКЦИЈЕ</p>
	<p class="bold">Матичне функције</p>
	<p class="clan">Члан 22.</p>
	<p>Ради трајног и систематског рада на развоју и унапређивању библиотечко-информационе делатности у Републици Србији установљавају се матичне функције појединих библиотека, које обављају те послове на одређеној територији, на научном или на уметничком подручју, или за одређене типове библиотека, као поверени посао.</p>
	<p>Матичне функције у библиотечко-информационој делатности су:</p>
	<p>1) учешће у свеукупном развоју библиотечко-информационе делатности у Републици Србији;</p>
	<p>2) учешће у изградњи јединствене националне мреже библиотека;</p>
	<p>3) учешће у изградњи јединственог националног библиографско-информационог система;</p>
	<p>4) вођење регистара библиотека за подручје матичних библиотека и других евалуационих евиденција;</p>
	<p>5) пружање стручне помоћи и инструкторски рад са запосленима у библиотекама;</p>
	<p>6) надзор над стручним радом библиотека;</p>
	<p>7) старање о сталном стручном усавршавању библиотечко-информационих стручњака; 
	</p>
	<p>8) праћење стања и проучавање потреба и услова рада у библиотекама;</p>
	<p>9) предлагање мера за унапређење рада и развој библиотека;</p>
	<p>10) учешће у изради предлога дугорочне стратегије развоја библиотека, краткорочних програма и пројеката. 
	</p>
	<p>Народна библиотека Србије је матична библиотека и она обавља матичне функције за све библиотеке на територији Републике Србије, у сарадњи с Библиотеком Матице српске која обавља матичне функције на територији АП Војводине. 
	</p>
	<p>Обављање матичних функција и мрежа матичних библиотека Републике Србије утврђују се решењем о одређивању библиотека које обављају матичне функције, које на предлог Народне библиотеке Србије, односно Библиотеке Матице српске, доноси министар надлежан за културу, односно надлежни орган аутономне покрајине – као поверени посао. 
	</p>
	<p class="clan">VI. НАДЗОР И ФИНАНСИРАЊЕ БИБЛИОТЕКА </p>
	<p class="bold">Надзор над радом библиотека</p>
	<p class="clan">Члан 23.</p>
	<p>Надзор над радом Народне библиотеке Србије и Библиотеке Матице српске врши министарство надлежно за културу. 
	</p>
	<p>Надзор над радом јавних библиотека чији је оснивач јединица локалне самоуправе врши надлежни орган јединице локалне самоуправе.</p>
	<p>Надзор над радом школских, високошколских, универзитетских библиотека, библиотека научноистраживачких института и установа и специјалних библиотека врши орган Републике Србије, односно аутономне покрајине и јединице локалне самоуправе, надлежан за вршење надзора над радом установа чији су библиотеке организациони део.</p>
	<p class="bold">Надзор над спровођењем закона и вршењем поверених послова</p>
	<p class="clan">Члан 24.</p>
	<p>Надзор над спровођењем овог закона врши министарство надлежно за културу.</p>
	<p>Надзор над вршењем овим законом поверених послова државне управе врши министарство надлежно за културу, у складу са законом којим се уређује државна управа. 
	</p>
	<p class="bold">Надзор над стручним радом</p>
	<p class="clan">Члан 25.</p>
	<p>Надзор над стручним радом матичних библиотека врши Народна библиотека Србије, као поверени посао.</p>
	<p>Надзор над стручним радом матичних библиотека, високошколских библиотека и библиотека научноистраживачких института и установа на територији АП Војводине врши Библиотека Матице српске, као поверени посао.</p>
	<p>Надзор над стручним радом других јавних библиотека, школских библиотека, високошколских библиотека, библиотека научноистраживачких института и установа и специјалних библиотека врши библиотека којој је поверено вршење матичних функција, као поверени посао.</p>
	<p>Библиотека је дужна да матичној библиотеци, на њен захтев, достави податке потребне за обављање надзора над стручним радом, као и да овлашћеном лицу матичне библиотеке омогући непосредни надзор.</p>
	<p>Начин вршења надзора над стручним радом уређује Народна библиотека Србије, као поверени посао.</p>
	<p class="bold">Финансирање библиотека</p>
	<p class="clan">Члан 26.</p>
	<p>Средства за финансирање делатности библиотека обезбеђује оснивач, у складу са законом.</p>
	<p>Програми и пројекти библиотеке чији је оснивач Република Србија, аутономна покрајина, односно јединица локалне самоуправе, финансирају се или се суфинансирају на начин утврђен законом којим се уређује област културе.</p>
	<p>Библиотека обезбеђује средства за рад и из сопствених прихода (чланарина корисника, продаје производа и услуга на тржишту итд.), донација, поклона и из других извора, у складу са законом.</p>
	<p class="bold">Средства за набавку библиотечко-информационе грађе и извора</p>
	<p class="clan">Члан 27.</p>
	<p>Средства за набавку библиотечко-информационе грађе и извора, рачунарске и комуникацијске опреме за јавну библиотеку обезбеђује оснивач, на основу стандарда прописаних за јавне библиотеке.</p>
	<p class="bold">Средства за вршење матичних функција и остваривање општег интереса</p>
	<p class="clan">Члан 28.</p>
	<p>Делатност Народне библиотеке Србије, Библиотеке Матице српске и Народне и универзитетске библиотеке „Иво Андрић” на Косову и Метохији, успостављање библиотечко-информационог система Републике Србије, изградња система узајамне каталогизације Републике Србије, као и матичне функције у библиотечко-информационој делатности Републике Србије, финансирају се из буџета Републике Србије, односно из буџета аутономне покрајине. 
	</p>
	<p>У циљу подршке усклађеном развоју библиотечко-информационе делатности у Републици Србији и задовољавању информационих потреба грађана, Република Србија обезбеђује средства:</p>
	<p>– за набавку домаће и иностране библиотечко-информационе грађе и извора за Народну библиотеку Србије, Библиотеку Матице српске, Народну и универзитетску библиотеку „Иво Андрић” на Косову и Метохији, високошколске и универзитетске библиотеке и библиотеке научноистраживачких института и установа;</p>
	<p>– за откуп првих издања књига домаће продукције за јавне библиотеке;</p>
	<p>– за откуп домаће књиге ради њеног пласмана у иностранство који остварују Народна библиотека Србије и Библиотека Матице српске;</p>
	<p>– за развој мреже јавних библиотека;</p>
	<p>– за формирање и развој завичајних збирки;</p>
	<p>– за стимулисање међународне сарадње и међубиблиотечке позајмице библиотечко-информационе грађе и извора;</p>
	<p>– за дигитализацију библиотечко-информационе грађе и извора и омогућавање приступа културном и научном наслеђу на даљину.</p>
	<p class="clan">VII. ПРАВА И ДУЖНОСТИ КОРИСНИКА БИБЛИОТЕКЕ</p>
	<p class="bold">Права корисника библиотеке</p>
	<p class="clan">Члан 29.</p>
	<p>Свако лице (у даљем тексту: корисник библиотеке) има право приступа библиотекама и библиотечко-информационој грађи и изворима, било да се они чувају у самој библиотеци или да се њима приступа путем електронске мреже.</p>
	<p>Корисник библиотеке има право на слободан приступ фондовима и библиотечко-информационој грађи и изворима, право на добијање и коришћење грађе и извора, право на помоћ и савет стручњака приликом претраживања и коришћења услуга библиотеке, у складу с правилима библиотеке. 
	</p>
	<p>Свака библиотека дужна је да обезбеди услове за остваривање права корисника библиотеке, укључујући и посебне корисничке групе, као и кориснике са инвалидитетом.</p>
	<p>Библиотеке су обавезне да штите приватност и друге слободе корисника библиотеке, у складу са законом. 
	</p>
	<p class="bold">Дужности корисника библиотеке</p>
	<p class="clan">Члан 30.</p>
	<p>Корисник библиотеке дужан је да библиотечко-информациону грађу, изворе и опрему користи у складу са библиотечким правилима о коришћењу, а ако је оштети, отуђи или злоупотреби, дужан је да надокнади насталу штету.</p>
	<p>Начин рада библиотеке с корисницима библиотеке, начин пружања основних услуга и начин коришћења библиотечко-информационе грађе и извора, прописује Народна библиотека Србије.</p>
	<p>Посао из става 2. овог члана врши се као поверени.</p>
	<p class="clan">VIII. НАРОДНА БИБЛИОТЕКА СРБИЈЕ И БИБЛИОТЕКА МАТИЦЕ СРПСКЕ</p>
	<p class="bold">Национална библиотека</p>
	<p class="clan">Члан 31.</p>
	<p>Народна библиотека Србије је централна национална библиотека у Републици Србији која остварује општи интерес у библиотечко-информационој делатности утврђен овим законом. 
	</p>
	<p>Библиотека Матице српске је матична библиотека за територију АП Војводине и она, у сарадњи с Народном библиотеком Србије, остварује општи интерес у библиотечко-информационој делатности у Републици Србији на територији АП Војводине.</p>
	<p>У циљу остваривања општег интереса у библиотечко-информационој делатности Народна библиотека Србије и Библиотека Матице српске образују стручну комисију за координацију развоја делатности.</p>
	<p class="bold">Задаци Народне библиотеке Србије </p>
	<p class="clan">Члан 32.</p>
	<p>У остваривању општег интереса основни задаци Народне библиотеке Србије су следећи: 
	</p>
	<p>1) прикупљање, обрада, чување, представљање, коришћење и обезбеђивање приступа националној збирци библиотечко-информационе грађе и извора у складу с набавном политиком прецизно утврђеном посебним актом Народне библиотеке Србије; 
	</p>
	<p>2) обавештавање јавности о могућностима и видовима пружања информација и услуга, као и пружање библиотечко-информационих услуга корисницима на лицу места и на даљину преко информатичке мреже; 
	</p>
	<p>3) пријем, обрада, заштита, чување, представљање и давање на коришћење сваке публикације у штампаној, електронској или другој форми, која јој се доставља на основу закона којим се уређује обавезни примерак публикација; 
	</p>
	<p>4) популарисање и промоција књиге, читања и слободног приступа информацијама за све грађане, као и организација различитих културних програма и активности ради унапређења културног живота грађана; 
	</p>
	<p>5) организовање размене библиотечко-информационе грађе и извора са организацијама у земљи и иностранству и њено спровођење;</p>
	<p>6) промоција, презентација и пласман српске књиге у свету; </p>
	<p>7) организовање и координација рада мреже библиотека Републике Србије на стварању Централног електронског каталога, као и реализација пројекта Виртуелна библиотека Србије, организовање и координација послова система узајамне каталогизације и Центра за узајамну каталогизацију; 
	</p>
	<p>8) израда и допуњавање библиографије Републике Србије за све врсте библиотечко-информационе грађе и извора и годишње националне библиографије „Сербике”, израда различитих ретроспективних и специјалних библиографија; 
	</p>
	<p>9) обављање делатности националне агенције за сарадњу са издавачима, за израду CIP записа (каталогизација у публикацији пре штампања) и за доделу међународних стандардних бројева (ISBN, ISSN, ISMN, ISAN, DOI и других) за све публикације објављене у Републици Србији;</p>
	<p>10) обједињавање и координација рада на набавци, прикупљању, обради, чувању, представљању, давању на коришћење и омогућавању приступа домаћим и иностраним научним информацијама у оквиру посебног центра за научне информације, и то за све библиотеке у Републици Србији, као и координација рада конзорцијума библиотека Републике Србије за обједињену набавку иностраних серијских публикација у штампаној и електронској форми; 
	</p>
	<p>11) израда евиденционих прегледа и оцена успешности пословања библиотека у Републици Србији; 
	</p>
	<p>12) доношење националних упутстава и стандарда и препорука за примену међународних стандарда; 
	</p>
	<p>13) организација стручних испита за запослене у библиотечко-информационој делатности; 
	</p>
	<p>14) организација различитих облика сталног стручног усавршавања библиотечко-информационих стручњака;</p>
	<p>15) обављање матичних функција централне националне библиотеке; </p>
	<p>16) обављање делатности заштите старе и ретке библиотечке грађе; </p>
	<p>17) обављање научноистраживачког, развојног и стручног рада у областима библиотекарства и информационих наука, археографије, библиографије и наукe о књизи;</p>
	<p>18) организација археографског описа ћирилских рукописа у земљи и српских рукописа у иностранству и учествовање у изради општег каталога ћирилских рукописа;</p>
	<p>19) организација и координација система међубиблиотечке позајмице на националном и међународном нивоу;</p>
	<p>20) објављивање публикација из области библиотекарства и информационих наука, као и резултата властитог стручног и научноистраживачког рада;</p>
	<p>21) обављање послова дигитализације културног наслеђа Републике Србије и сарадња с другим установама у земљи и иностранству на пољу дигитализације;</p>
	<p>22) редовно достављање свих тражених података Републичком заводу за статистику; 
	</p>
	<p>23) издавање дозвола за извоз библиотечке грађе која нема статус културног добра;</p>
	<p>24) обављање и других послова утврђених овим законом и Статутом Народне библиотеке Србије.</p>
	<p>Послови из става 1. тач. 12), 13), 15) и 23) овог члана обављају се као поверени.</p>
	<p class="bold">Организација рада и управљање у Народној библиотеци Србије 
	</p>
	<p class="clan">Члан 33.</p>
	<p>Организација и начин рада Народне библиотеке Србије ближе се уређују њеним статутом и актом о организацији и систематизацији послова, у складу са законом којим се уређује област културе. 
	</p>
	<p>На Статут и акт о организацији и систематизацији послова Народне библиотеке Србије сагласност даје министарство надлежно за културу. 
	</p>
	<p>Органи управљања у Народној библиотеци Србије су управник, управни одбор и надзорни одбор.</p>
	<p>Управника Народне библиотеке Србије именује и разрешава Влада, на основу претходно спроведеног јавног конкурса, на четири године, с могућношћу да поново буде именован. 
	</p>
	<p class="bold">Задаци Библиотеке Матице српске</p>
	<p class="clan">Члан 34.</p>
	<p>У остваривању општег интереса, основни задаци Библиотеке Матице српске су следећи:</p>
	<p>1) прикупљање, обрада, истраживање, чување и давање на коришћење библиотечко-информационе грађе и извора;</p>
	<p>2) пружање библиотечко-информационих услуга корисницима библиотеке;</p>
	<p>3) пријем, обрада, заштита, чување, представљање и давање на коришћење сваке публикације која јој се доставља на основу закона којим се уређује обавезни примерак публикација; 
	</p>
	<p>4) примена стандарда у обради библиотечко-информационе грађе и извора и јединственог система класификације; 
	</p>
	<p>5) учествовање у изграђивању јединственог библиотечко-информационог система у Републици Србији;</p>
	<p>6) учествовање у стварању Централног електронског каталога Републике Србије и реализовању пројекта Виртуелна библиотека Србије;</p>
	<p>7) учествовање у изради и допуњавању библиографије Републике Србије, годишње библиографије „Сербике” и израда и допуњавање библиографије АП Војводине и ретроспективних и других библиографија;</p>
	<p>8) обављање научноистраживачког и стручног рада и објављивање публикација (књига, каталога, часописа, билтена итд.) из области библиотекарства и информационих наука;</p>
	<p>9) прикупљање, обрада, чување и коришћење старе и ретке библиотечке грађе; 
	</p>
	<p>10) обављање делатности заштите старе и ретке библиотечке грађе; </p>
	<p>11) популаризовање библиотечко-информационе грађе и извора и подстицање интереса за књигу;</p>
	<p>12) обављање рефералних послова, примање и чување докторских дисертација, магистарских радова, научноистраживачких пројеката, стандарда, патената, докумената и издања ФАО и УНЕСКО-а;</p>
	<p>13) израда националног инпута за међународну базу АГРИС;</p>
	<p>14) обављање матичних функција централне библиотеке у АП Војводини; </p>
	<p>15) пружање информација из сопствене базе података и базе података из других информационих центара у земљи и иностранству и обављање међубиблиотечке позајмице;</p>
	<p>16) израда CIP записа (каталогизација у публикацији пре штампања);</p>
	<p>17) организовање стручних испита за запослене у библиотечко-информационој делатности на територији АП Војводине;</p>
	<p>18) организовање различитих облика сталног стручног усавршавања библиотечко-информационих стручњака на територији АП Војводине;</p>
	<p>19) примање, обрада и чување поклоњених личних библиотека; </p>
	<p>20) размена библиотечко-информационе грађе и извора са организацијама у земљи и иностранству; 
	</p>
	<p>21) издавање дозвола за извоз библиотечке грађе која нема статус културног добра;</p>
	<p>22) обављање других послова утврђених овим законом и Статутом Библиотеке Матице српске.</p>
	<p>Послови из става 1. тач. 14), 17) и 21) овог члана врше се као поверени.</p>
	<p class="bold">Организација рада и управљање у Библиотеци Матице српске</p>
	<p class="clan">Члан 35.</p>
	<p>Организација, начин рада и управљање у Библиотеци Матице српске ближе се уређују Законом о Матици српској, Статутом Библиотеке Матице српске и актом о организацији и систематизацији послова у Библиотеци Матицe српске.</p>
	<p>Органи управљања Библиотеке Матице српске су управник, управни одбор и надзорни одбор.</p>
	<p class="clan">IX. ОБАВЉАЊЕ БИБЛИОТЕЧКО-ИНФОРМАЦИОНЕ ДЕЛАТНОСТИ </p>
	<p class="bold">Стандарди за библиотеке</p>
	<p class="clan">Члан 36.</p>
	<p>Библиотека обавља своју делатност према националним и међународним стандардима у складу с којима се утврђују врсте послова и активности, као и услови и ресурси.</p>
	<p>Националне стандарде за јавне и друге типове библиотека доноси министар надлежан за културу на предлог Народне библиотеке Србије, Библиотеке Матице српске и библиотечких стручних удружења. 
	</p>
	<p class="bold">Заштита библиотечко-информационе грађе и извора</p>
	<p class="clan">Члан 37.</p>
	<p>Библиотечко-информациона грађа и извори не смеју се оштетити, отуђити, уништити, злоупотребити нити изменити ако овим законом није другачије одређено.</p>
	<p>Библиотеке су дужне да предузимају мере заштите и чувања библиотечко-информационе грађе и извора утврђене општеприхваћеним међународним правилима и домаћим прописима о заштити библиотечко-информационе грађе и извора.</p>
	<p>При коришћењу библиотечко-информационе грађе и извора, библиотеке су дужне да се придржавају закона и потврђених међународних уговора о заштити ауторских и сродних права. 
	</p>
	<p>Копирање библиотечко-информационе грађе и извора не сме се вршити у комерцијалне сврхе, већ искључиво у научне и истраживачке сврхе, у складу с прописима о заштити ауторских и сродних права и права интелектуалне својине.</p>
	<p>Извоз, размена или изношење у иностранство библиотечко-информационе грађе и извора са својством културног добра може се вршити у складу са законом.</p>
	<p class="bold">Чување библиотечко-информационе грађе и извора</p>
	<p class="clan">Члан 38.</p>
	<p>Библиотечко-информациона грађа и извори чувају се у просторијама или на адекватним носиоцима информација, у којима су на одговарајући начин заштићени од пожара, влаге, физичких, биолошких, хемијских и других узрочника који би могли довести до њиховог оштећења, уништења, злоупотребе или неовлашћене измене. 
	</p>
	<p class="bold">Обрада библиотечко-информационе грађе и извора</p>
	<p class="clan">Члан 39.</p>
	<p>Обрада библиотечко-информационе грађе и извора врши се на јединствен начин у складу са одредбама овог закона.</p>
	<p>Обрада библиотечко-информационе грађе и извора заснива се на примени јединствене каталошко-библиографске обраде и јединственог система класификације и индексирања, као и у складу са усвојеним националним и међународним стандардима.</p>
	<p>Народна библиотека Србије доноси националне стандарде за обраду библиотечко-информационе грађе и извора.</p>
	<p>Посао из става 3. овог члана врши се као поверени.</p>
	<p class="bold">Коришћење библиотечко-информационе грађе и извора</p>
	<p class="clan">Члан 40.</p>
	<p>Библиотеке су обавезне да корисницима библиотеке пруже одговарајућу и квалитетну библиотечко-информациону грађу и изворе, у библиотеци или преко електронске мреже. 
	</p>
	<p class="bold">Позајмица и размена библиотечко-информационе грађе и извора</p>
	<p class="clan">Члан 41.</p>
	<p>Библиотека која у свом фонду и бази података нема библиотечко-информациону грађу и изворе које корисник тражи, треба да их обезбеди у одговарајућој форми и у разумном року од библиотеке у земљи или иностранству путем размене или позајмице библиотечко-информационе грађе и извора. 
	</p>
	<p>Све библиотеке у библиотечкој мрежи Републике Србије учествују у процесу размене и позајмице библиотечко-информационе грађе и извора.</p>
	<p class="bold">Ревизија и отпис библиотечко-информационе грађе и извора</p>
	<p class="clan">Члан 42.</p>
	<p>Све библиотеке у библиотечкој мрежи Републике Србије, ради утврђивања стварног стања и отписа фондова, дужне су да обављају ревизију библиотечко-информационе грађе и извора. 
	</p>
	<p class="bold">Прописи о евиденцији и ревизији библиотечко-информационе грађе и извора</p>
	<p class="clan">Члан 43.</p>
	<p>Прописе којима се уређује инвентарисање, обрада, ревизија и отпис библиотечко-информационе грађе и извора, као и вођење евиденције о библиотечко-информационој грађи и изворима, доноси министар надлежан за културу. 
	</p>
	<p class="bold">Дигитализација библиотечко-информационе грађе и извора</p>
	<p class="clan">Члан 44.</p>
	<p>Библиотека има обавезу да континуирано ради на дигитализацији библиотечко-информационе грађе и извора као дела културног наслеђа Србије.</p>
	<p>Народна библиотека Србије спроводи и координира послове на дигитализацији библиотечко-информационе грађе и извора у Републици Србији.</p>
	<p>Ближе услове за дигитализацију библиотечко-информационе грађе и извора прописује министар надлежан за културу.</p>
	<p class="clan">X. ЗАПОСЛЕНИ У БИБЛИОТЕЦИ </p>
	<p class="bold">Запослени у библиотеци</p>
	<p class="clan">Члан 45.</p>
	<p>Послове у библиотеци, зависно од њихове врсте и сложености, обављају лица са одговарајућим образовањем и положеним стручним испитом. 
	</p>
	<p>Стручне библиотечке послове обављају књижничари, виши књижничари, библиотекари и дипломирани библиотекари. 
	</p>
	<p>Поред лица из става 1. овог члана, послове у библиотеци, под одређеним условима, обављају и стручњаци других струка и волонтери.</p>
	<p class="bold">Образовање</p>
	<p class="clan">Члан 46.</p>
	<p>Послове књижничара може да обавља лице са стеченим средњим образовањем у четворогодишњем трајању и положеним стручним испитом.</p>
	<p>Послове вишег књижничара може да обавља лице са завршеним двогодишњим студијама на вишој школи у складу са раније важећим прописима и са положеним стручним испитом.</p>
	<p>Послове библиотекара може да обавља лице са стеченим високим образовањем на студијама првог степена у трогодишњем трајању и положеним стручним испитом.</p>
	<p>Послове дипломираног библиотекара могу да обављају:</p>
	<p>а) лица са стеченим високим образовањем на студијама првог и другог степена у области библиотекарства и информатике, у трајању од најмање четири године и положеним стручним испитом;</p>
	<p>б) лица са стеченим високим образовањем на студијама првог и другог степена у другим областима, у трајању од најмање четири године и положеним стручним испитом.</p>
	<p class="bold">Стручни испит</p>
	<p class="clan">Члан 47.</p>
	<p>Стручно оспособљавање за практични рад у библиотеци за запослене на стручним пословима с високим и вишим образовањем траје годину дана, а са средњим образовањем – девет месеци. 
	</p>
	<p>Запосленом из става 1. овог члана који у року од три године рада у библиотеци не положи стручни испит престаје радни однос у библиотеци даном истека тог рока. 
	</p>
	<p>Министар надлежан за културу образује комисију за полагање стручног испита у Народној библиотеци Србије.</p>
	<p>Надлежни орган аутономне покрајине образује комисију за полагање стручног испита у Библиотеци Матице српске, као поверени посао.</p>
	<p>Стручни испит организују и спроводе Народна библиотека Србије и Библиотека Матице српске, у складу са овим законом.</p>
	<p>Члановима комисија за полагање стручних испита припада накнада за рад у комисији.</p>
	<p>Трошкове полагања стручног испита сноси библиотека у којој је кандидат запослен.</p>
	<p>Програм стручних испита, начин њиховог полагања и висину накнаде за рад чланова комисије за полагање стручних испита прописује министар надлежан за културу.</p>
	<p class="bold">Стручна звања</p>
	<p class="clan">Члан 48.</p>
	<p>Запослени из члана 47. став 1. овог закона на стручним библиотечким пословима, након положеног стручног испита стичу основна стручна звања: књижничар, виши књижничар, библиотекар и дипломирани библиотекар.</p>
	<p>Виша стручна звања на стручним библиотечким пословима су: самостални књижничар, самостални виши књижничар, виши библиотекар, библиотекар саветник, виши дипломирани библиотекар и дипломирани библиотекар саветник.</p>
	<p>Запослени на стручним пословима библиографа, археографа, информатора, документаристе и конзерватора стичу стручна звања и виша стручна звања сходном применом одредаба овог закона које се односе на стицање стручних звања на стручним библиотечким пословима.</p>
	<p>Министар надлежан за културу именује Републичку комисију за доделу виших стручних звања у библиотечко-информационој делатности на предлог Народне библиотеке Србије.</p>
	<p>Председник Републичке комисије из става 4. овог члана по функцији је руководилац Народне библиотеке Србије. 
	</p>
	<p>Матичну комисију за утврђивање предлога за доделу виших стручних звања у библиотечко-информационој делатности именује директор матичне библиотеке.</p>
	<p>Виша стручна звања стичу се у складу са актом о ближим условима за стицање виших стручних звања који доноси министар надлежан за културу. 
	</p>
	<p class="bold">Стално стручно усавршавање запослених</p>
	<p class="clan">Члан 49.</p>
	<p>Запослени у библиотечко-информационој делатности дужан је да се стално усавршава за обављање стручних послова.</p>
	<p>Стално стручно усавршавање у библиотечко-информационој делатности врши се у складу са програмима чију акредитацију врши Народна библиотека Србије, као поверени посао.</p>
	<p>Средства за стално стручно усавршавање обезбеђује оснивач библиотеке у којој запослени ради.</p>
	<p>Начин акредитације програма стручног усавршавања као и начин организовања и спровођења сталног стручног усавршавања у библиотечко-информационој делатности прописује министар надлежан за културу.</p>
	<p class="clan">XI. ШКОЛСКЕ, ВИСОКОШКОЛСКЕ, УНИВЕРЗИТЕТСКЕ БИБЛИОТЕКЕ, БИБЛИОТЕКЕ НАУЧНОИСТРАЖИВАЧКИХ ИНСТИТУТА И УСТАНОВА И СПЕЦИЈАЛНЕ БИБЛИОТЕКЕ</p>
	<p class="bold">Школске библиотеке</p>
	<p class="clan">Члан 50.</p>
	<p>Школске библиотеке организују се као организационе јединице образовне установе, с циљем да помажу и унапређују образовно-васпитни процес. 
	</p>
	<p>На запослене у школским библиотекама, у погледу образовања, стицања звања и дозволе за рад (лиценце) примењују се прописи којима се уређују основе система образовања и васпитања. 
	</p>
	<p>Школске библиотеке су део јединственог библиотечко-информационог система Републике Србије.</p>
	<p class="bold">Високошколске и универзитетске библиотеке и библиотеке научноистраживачких института и установа</p>
	<p class="clan">Члан 51.</p>
	<p>Високошколске и универзитетске библиотеке и библиотеке научно- истраживачких института и установа организују се ради подршке и унапређења образовног, истраживачког и научног рада студената, наставника, професора и истраживача.</p>
	<p>Универзитетске библиотеке су централне високошколске библиотеке које:</p>
	<p>– координирају библиотечко-информациону делатност на универзитету; </p>
	<p>– координирају набавку библиотечко-информационе грађе и извора у оквиру универзитета;</p>
	<p>– организују и усклађују рад система размене и међубиблиотечке позајмице библиотечко-информационе грађе и извора у земљи и са иностранством;</p>
	<p>– координирају израду библиографија и електронских база података о високошколским наставницима, научним радницима и сарадницима универзитета;</p>
	<p>– прикупљају, обрађују, чувају и дају на коришћење обавезни примерак библиотечко-информационе грађе и извора који настају и објављују се на универзитету (укључујући дипломске, магистарске и докторске радове);</p>
	<p>– усклађују, припремају, oрганизују и спроводе програм обуке корисника – студената, доктораната и истраживача у области система комуникације у науци, коришћења информационих извора у оквиру библиотечко-информационог система Републике Србије, ауторских права и вредновања научног рада; 
	</p>
	<p>– успостављају и одржавају дигиталне репозиторијуме матичних високошколских установа који садрже дигитализоване дисертације, радове наставника, сарадника и студената, образовни материјал, дигитализоване публикације из фондова високошколских библиотека и други материјал од интереса за матичну установу;</p>
	<p>– пружају стручну помоћ запосленима у библиотекама и информационим центрима у оквиру универзитета и учествују у њиховом сталном стручном усавршавању.</p>
	<p>Високошколске и универзитетске библиотеке и библиотеке научноистраживачких института и установа део су јединственог библиотечко-информационог система Републике Србије.</p>
	<p class="bold">Повезивање високошколских библиотека</p>
	<p class="clan">Члан 52.</p>
	<p>Високошколске и универзитетске библиотеке као чланице универзитета повезују се у библиографско-информациони систем универзитета и у јединствени информациони систем научних и технолошких информација у Републици Србији, у складу са законом и другим прописима. 
	</p>
	<p class="bold">Специјалне библиотеке</p>
	<p class="clan">Члан 53.</p>
	<p>Специјална библиотека може бити образована као посебна организациона јединица у државним органима, органима територијалне аутономије и јединица локалне самоуправе, у jавним службама, привредним друштвима, политичким организацијама, верским заједницама, удружењима и код других правних и физичких лица. 
	</p>
	<p>Коришћење фондова специјалних библиотека је ограничено на одређене корисничке групе, зависно од типа организације у чијем саставу је образована, односно зависно од специфичног типа корисника.</p>
	<p>Делатност специјалне библиотеке обухвата: пружање услуга корисницима, омогућавање приступа библиотечко-информационој грађи; давање информација о библиотечко-информационој грађи; помоћ корисницима при избору и коришћењу библиотечко-информационе грађе и извора; вођење евиденције и документације о библиотечко-информационој грађи и корисницима; израду билтена, каталога, библиографија и других информационих извора; омогућавање позајмице библиотечко-информационе грађе и протока информација; израду, набавку, стручну обраду, чување и заштиту библиотечко-информационе грађе; учествовање у изради заједничких каталога и база података. 
	</p>
	<p>Специјалне библиотеке су део јединственог библиотечко-информационог система Републике Србије.</p>
	<p class="clan">XII. КАЗНЕНЕ ОДРЕДБЕ </p>
	<p class="clan">Члан 54.</p>
	<p>Новчаном казном од 100.000 до 300.000 динара казниће се за прекршај библиотека или правно лице у оквиру кога је организована библиотека: 
	</p>
	<p>1) ако библиотеци која врши матичне функције не омогући вршење надзора над стручним радом (члан 25. став 4); 
	</p>
	<p>2) ако не обезбеђује услуге корисницима (члан 29. став 3. и члан 40); </p>
	<p>3) ако не спроводи мере заштите и чувања библиотечко-информационе грађе и извора (члан 37. став 2); 
	</p>
	<p>4) ако не врши евиденцију и ревизију библиотечко-информационе грађе и извора на прописан начин (члан 42).</p>
	<p>Новчаном казном од 20.000 до 50.000 динара казниће се за прекршај из става 1. овог члана и одговорно лице у библиотеци.</p>
	<p class="clan">XIII. ПРЕЛАЗНЕ И ЗАВРШНЕ ОДРЕДБЕ</p>
	<p class="bold">Усклађивање аката библиотеке</p>
	<p class="clan">Члан 55.</p>
	<p>Библиотека која у смислу овог закона обавља библиотечко-информациону делатност ускладиће организацију, рад и опште акте са одредбама овог закона у року од годину дана од дана његовог ступања на снагу.</p>
	<p class="bold">Подзаконски прописи</p>
	<p class="clan">Члан 56.</p>
	<p>Подзаконски прописи за спровођење овог закона донеће се у року од шест месеци од дана ступања на снагу овог закона.</p>
	<p class="clan">Члан 57.</p>
	<p>Даном почетка примене овог закона престаје да важи Закон о библиотечкој делатности („Службени гласник РС”, бр. 34/94 и 101/05 – др. закон).</p>
	<p class="clan">Члан 58.</p>
	<p>Овај закон ступа на снагу осмог дана од дана објављивања у „Службеном гласнику Републике Србије”, а примењиваће се истеком шест месеци од дана његовог ступања на снагу.</p>


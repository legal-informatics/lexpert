


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	

	<p class="odluka-zakon" style="margin-top: 0; margin-bottom: 0">&nbsp;</p>
	<p class="odluka-zakon" style="margin-top: 0; margin-bottom: 0">&nbsp;</p>
	<p class="odluka-zakon" style="margin-top: 0; margin-bottom: 0">ЗАКОН</p>
	<p class="naslov" style="margin-top: 0">о остваривању права на здравствену заштиту деце, трудница и породиља</p>
	<p class="naslov" style="margin-top: 0">
	<span lang="hr" style="font-weight: 400">"Службени гласник РС", број 104 од 
	27. новембра 2013.</span></p>
	<p class="clan">I. ОСНОВНЕ ОДРЕДБЕ</p>
	<p class="clan">Члан 1.</p>
	<p>Овим законом уређују се право на здравствену заштиту и право на накнаду трошкова превоза у вези са коришћењем здравствене заштите за децу, труднице и породиље без обзира на основ по коме су здравствено осигурани, ако ова права не могу да остваре по основу обавезног здравственог осигурања у складу са законом којим се уређује здравствено осигурање.</p>
	<p class="clan">Члан 2.</p>
	<p>Дететом, у смислу овог закона, сматра се лице до навршених 18 година живота.</p>
	<p>Трудницом, у смислу овог закона, сматра се жена код које је лекар специјалиста гинекологије и акушерства утврдио постојање трудноће.</p>
	<p>Породиљом, у смислу овог закона, сматра се жена у периоду до 12 месеци по рођењу живог детета.</p>
	<p class="clan">Члан 3.</p>
	<p>Деца, труднице и породиље из члана 1. овог закона, остварују право на здравствену заштиту у садржини, обиму и стандарду који су обухваћени обавезним здравственим осигурањем у складу са законом којим се уређује здравствено осигурање.</p>
	<p>Деца, труднице и породиље из члана 1. овог закона, остварују право на накнаду трошкова превоза у вези са коришћењем здравствене заштите из обавезног здравственог осигурања на начин, по поступку и према условима који су предвиђени законом којим се уређује здравствено осигурање.</p>
	<p>Деца, труднице и породиље остварују права из ст. 1. и 2. овог члана, без обзира на претходни стаж здравственог осигурања у складу са законом којим се уређује здравствено осигурање.
	</p>
	<p>Права утврђена овим законом деца, труднице и породиље остварују из средстава обавезног здравственог осигурања.</p>
	<p class="clan">Члан 4.</p>
	<p>Деца остварују права утврђена овим законом на основу исправе о здравственом осигурању коју издаје Републички фонд за здравствено осигурање (у даљем тексту: Републички фонд) у складу са законом којим се уређује здравствено осигурање, без обзира на то да ли је исправа оверена.</p>
	<p>Труднице остварују права утврђена овим законом на основу исправе о здравственом осигурању коју издаје Републички фонд у складу са законом којим се уређује здравствено осигурање, без обзира на то да ли је исправа оверена, и извештаја лекара специјалисте гинекологије и акушерства о утврђеној трудноћи.</p>
	<p>Породиље остварују права утврђена овим законом на основу исправе о здравственом осигурању коју издаје Републички фонд у складу са законом којим се уређује здравствено осигурање, без обзира на то да ли је исправа оверена, и отпусне листе здравствене установе о обављеном порођају.</p>
	<p class="clan">Члан 5.</p>
	<p>Лекар специјалиста гинекологије и акушерства дужан је да одмах по утврђеној трудноћи, односно по извршеном прекиду трудноће, труднице која остварује право на здравствену заштиту у складу са овим законом, о томе обавести Републички фонд.</p>
	<p>Здравствена установа, у којој је породиља родила мртво дете, дужна је да одмах по порођају о томе обавести Републички фонд.</p>
	<p>У случају из става 2. овог члана, породиља има право на здравствену заштиту у периоду од три месеца после порођаја, у складу са овим законом.</p>
	<p>Лекар специјалиста педијатрије дужан је да одмах по сазнању о смрти детета до године дана живота, о томе обавести Републички фонд.</p>
	<p>На основу обавештења из ст. 1, 2. и 4. овог члана, Републички фонд утврђује престанак остваривања права у складу са овим законом.</p>
	<p class="clan">II. НАДЗОР НАД РАДОМ РЕПУБЛИЧКОГ ФОНДА</p>
	<p class="clan">Члан 6.</p>
	<p>Министарство надлежно за послове здравља је у вршењу надзора над радом Републичког фонда овлашћено да:</p>
	<p>1) захтева извештаје и податке о броју лица која су остварила права у складу са овим законом;</p>
	<p>2) утврди стање извршавања послова, упозори на уочене неправилности и одреди мере и рок за њихово отклањање;</p>
	<p>3) наложи предузимање радњи које сматра потребним у спровођењу овог закона;</p>
	<p>4) покрене поступак за утврђивање одговорности.</p>
	<p class="clan">III. КАЗНЕНЕ ОДРЕДБЕ</p>
	<p class="clan">Члан 7.</p>
	<p>Новчаном казном од 500.000 до 1.000.000 динара казниће се за прекршај Републички фонд ако лицима из члана 1. овог закона не омогући остваривање права у складу са овим законом.</p>
	<p>Новчаном казном од 50.000 до 100.000 динара казниће се за прекршај из става 1. овог члана и одговорно лице у Републичком фонду.</p>
	<p class="clan">Члан 8.</p>
	<p>Новчаном казном од 30.000 до 50.000 динара казниће се за прекршај здравствени радник ако Републичком фонду не достави обавештење из члана 5. овог закона.</p>
	<p class="clan">Члан 9.</p>
	<p>Новчаном казном од 300.000 до 1.000.000 динара казниће се за прекршај здравствена установа ако Републичком фонду не достави обавештење из члана 5. став 2. овог закона.</p>
	<p>Новчаном казном од 30.000 до 50.000 динара казниће се за прекршај из става 1. овог члана и одговорно лице у здравственој установи.</p>
	<p class="clan">IV. ПРЕЛАЗНЕ И ЗАВРШНЕ ОДРЕДБЕ</p>
	<p class="clan">Члан 10.</p>
	<p>Овај закон ступа на снагу даном објављивања у „Службеном гласнику Републике Србије”.</p>


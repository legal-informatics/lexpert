


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="odluka-zakon" style="margin-top: 0; margin-bottom: 0">ЗАКОН</p>
	<p class="naslov" style="margin-top: 0">о задуживању Републике Србије код Комерцијалне банке а.д. Београд за потребе куповине зграде Аероинжењеринга и извођење неопходних радова на објекту за потребе смештаја Првог основног суда у Београду</p>
	<p class="naslov" style="margin-top: 0"><span style="font-weight: 400">
	"Службени гласник РС", број 99 од 27. децембра 2011.</span></p>
	<p class="naslov" style="margin-top: 0">&nbsp;</p>
	<p class="naslov" style="margin-top: 0">&nbsp;</p>
	<p class="clan" style="margin-top: 0">Члан 1.</p>
	<p style="margin-top: 0">Република Србија задужиће се код Комерцијалне банке а.д. Београд (у даљем тексту: банка), у износу од 13 милиона евра у динарској противвредности по средњем курсу Народне банке Србије на дан пуштања кредита у течај, за потребе куповине зграде Аероинжењеринга и извођење неопходних радова на објекту за потребе смештаја Првог основног суда у Београду.</p>
	<p style="margin-top: 0">&nbsp;</p>
	<p class="clan" style="margin-top: 0">Члан 2.</p>
	<p style="margin-top: 0">Задуживање из члана 1. овог закона извршиће се закључивањем уговора о дугорочном кредиту између Републике Србије, као зајмопримца и банке, као зајмодавца, у износу од 13 милиона евра у динарској противвредности по средњем курсу Народне банке Србије на дан пуштања кредита у течај.</p>
	<p style="margin-top: 0">&nbsp;</p>
	<p class="clan" style="margin-top: 0">Члан 3.</p>
	<p style="margin-top: 0">Уговор из члана 2. овог закона садржаће обавезно следеће елементе:</p>
	<p style="margin-top: 0">1) каматна стопа једнака збиру шестомесечне референтне каматне стопе за задуживање у еврима (ЕУРИБОР) и фиксне каматне марже од 4,20 %;</p>
	<p style="margin-top: 0">2) трошкови обраде и пуштања кредита у течај у висини од 0,5 % од износа кредита;</p>
	<p style="margin-top: 0">3) период отплате кредита у трајању од 60 месеци, укључујући период мировања отплате од 12 месеци, рачунајући од дана пуштања прве транше кредита у течај, кредит се отплаћује полугодишње;</p>
	<p style="margin-top: 0">4) камата се обрачунава конформном методом на основу календарског броја дана у месецу и године од 365/366 дана; 
	</p>
	<p style="margin-top: 0">5) право зајмопримца на превремену отплату кредита без плаћања накнаде зајмодавцу.</p>
	<p style="margin-top: 0">Влада ће, у року од 30 дана од дана закључивања уговора, доставити уговоре Народној скупштини, ради информисања.</p>
	<p style="margin-top: 0">&nbsp;</p>
	<p class="clan" style="margin-top: 0">Члан 4.</p>
	<p style="margin-top: 0">Средства прибављена од банке на основу уговора из члана 2. овог закона користиће се за куповину зграде Аероинжењеринга и извођење неопходних радова на санацији и адаптацији објекта за потребе Првог основног суда у Београду.</p>
	<p style="margin-top: 0">&nbsp;</p>
	<p class="clan" style="margin-top: 0">Члан 5.</p>
	<p style="margin-top: 0">Средства за измиривање обавеза по основу уговора из члана 2. овог закона обезбеђиваће се у буџету Републике Србије.</p>
	<p style="margin-top: 0">Република Србија обезбеђиваће средства из става 1. овог члана у буџету за текућу годину за измирење доспелих обавеза, у складу са одредбама уговора.</p>
	<p style="margin-top: 0">&nbsp;</p>
	<p class="clan" style="margin-top: 0">Члан 6.</p>
	<p style="margin-top: 0">Овај закон ступа на снагу наредног дана од дана објављивања у „Службеном гласнику Републике Србије”.</p>


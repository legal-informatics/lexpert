


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 112. став 1. тачка 2. Устава Републике Србије, доносим</p>
	<p>&nbsp;</p>
	<p class="ukaz" style="line-height: 150%; margin-top: 0">УКАЗ</p>
	<p class="ukaz-naslov" style="line-height: 150%; margin-top: 0">о проглашењу Закона о потврђивању Споразума између Владе Републике Србије и Владе Руске Федерације 
	<br>о одобрењу државног извозног кредита Влади <br>Републике Србије</p>
	<p>Проглашава се Закон о потврђивању Споразума између Владе Републике Србије и Владе Руске Федерације о одобрењу државног извозног кредита Влади Републике Србије, који је донела Народна скупштина Републике Србије на Првој седници Првог редовног заседања у 2013. години, 15. марта 2013. године.</p>
	<p>&nbsp;</p>
	<p class="potpis" style="line-height: 150%; margin-top: 0">ПР број 30</p>
	<p class="potpis" style="line-height: 150%; margin-top: 0">У Београду, 15. марта 2013. године</p>
	<p class="potpis" style="line-height: 150%; margin-top: 0">Председник Републике,</p>
	<p class="potpis" style="line-height: 150%; margin-top: 0">
	<span class="bold">Томислав Николић, </span>с.р.</p>
	<p class="potpis">&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ЗАКОН</p>
	<p class="naslov" style="line-height: 150%; margin-top: 0">о потврђивању Споразума између Владе Републике Србије и Владе Руске Федерације о одобрењу државног извозног кредита Влади Републике Србије</p>
	<p class="naslov" style="line-height: 150%; margin-top: 0">
	<span style="font-weight: 400">"Службени гласник РС - Међународни уговори", 
	број 3 од 15. марта 2013.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">Члан 1.</p>
	<p>Потврђује се Споразум између Владе Републике Србије и Владе Руске Федерације о одобрењу државног извозног кредита Влади Републике Србије, који је потписан 11. јануара 2013. године у Москви, у оригиналу на српском и руском језику.</p>
	<p class="clan">Члан 2.</p>
	<p>Текст Споразума између Владе Републике Србије и Владе Руске Федерације о одобрењу државног извозног кредита Влади Републике Србије, у оригиналу на српском језику гласи:</p>
	<p class="bold">СПОРАЗУМ</p>
	<p class="bold">ИЗМЕЂУ ВЛАДЕ РЕПУБЛИКЕ СРБИЈЕ И ВЛАДЕ РУСКЕ ФЕДЕРАЦИЈЕ О ОДОБРЕЊУ ДРЖАВНОГ ИЗВОЗНОГ КРЕДИТА ВЛАДИ РЕПУБЛИКЕ СРБИЈЕ</p>
	<p>Влада Републике Србије и Влада Руске Федерације (у даљем тексту: стране),</p>
	<p>ради даљег јачања постојећих пријатељских односа између држава страна и унапређења узајамно корисне сарадње,</p>
	<p>договориле су се о следећем:</p>
	<p class="bold">Члан 1.<br>Износ и сврха кредита</p>
	<p>1. Руска страна одобриће српској страни државни извозни кредит у износу до 800 милиона USD за финансирање 85 процената вредности сваког уговора о испоруци робе, обављању радова и пружању услуга у области железнице на територији Републике Србије између српских и руских овлашћених компанија, прихваћеног у складу са чланом 8. овог споразума (у даљем тексту: кредит, односно уговор).</p>
	<p>2. Авансна плаћања износиће 15 процената вредности сваког уговора и српске овлашћене компаније уплаћиваће их у корист руских овлашћених компанија у конвертибилној валути.</p>
	<p class="bold">Члан 2.<br>Коришћење кредита</p>
	<p>1. Српска страна ће искористити кредит у периоду од пет година, почев од године ступања на снагу овог споразума. 
	</p>
	<p>У случају потребе, стране ће размотрити могућност продужетка периода расположивости кредита. 
	</p>
	<p>2. Роба и услуге које се увозе на територију Републике Србије и набављају на њој, у оквиру реализације уговора, ослобађају се од плаћања пореза на додату вредност, царинa и других дажбина на територији Републике Србије. 
	</p>
	<p>3. Приликом обрачуна за испоручену робу, обављене радове и извршене услуге из средстава кредита користиће се акредитивни облик обрачуна.</p>
	<p>4. Датум коришћења сваког износа кредита је:</p>
	<p>приликом испорука робе – датум коносмана, товарног листа у авионском саобраћају или других докумената којима се потврђује испорука робе предвиђених условима уговора;</p>
	<p>приликом обављања радова и пружања услуга - датум документа о примопредаји обављених радова, пружених услуга или датум других докумената којима се потврђује обављање радова, пружање услуга предвиђених условима уговора.</p>
	<p>5. Након истека периода расположивости кредита српска страна у року од 30 календарских дана уплаћује руској страни провизију за давање кредита у висини од једног процента износа кредита који не искористи српска страна. Наведено плаћање обавља се у USD и не подлеже повраћају од стране руске стране.</p>
	<p class="bold">Члан 3.<br>Измиривање кредита</p>
	<p>Износ кредита у USD искоришћен током сваке календарске године консолидује се према стању на дан 31. децембра одговарајуће календарске године и српска страна га измирује у 40 једнаких кварталних рата 30. марта, 30. јуна, 30. септембра и 30. децембра сваке године, при чему ће прво плаћање за измирење сваког консолидованог износа кредита бити извршено кроз четири године после сваке консолидације.</p>
	<p class="bold">Члан 4.<br>Камате на кредит</p>
	<p>1. Српска страна руској страни плаћа камату на коришћење кредита по стопи од 4,1 процента годишње.</p>
	<p>2. Камате на коришћење кредита зарачунавају се на дневној основи, почев од датума коришћења сваког дела кредита и српска страна их плаћа 30. марта, 30. јуна, 30. септембра и 30. децембра сваке године, при чему ће последње плаћање камата бити извршено истовремено с последњим плаћањем у сврху измирења главнице дуга.</p>
	<p>3. Камате се зарачунавају полазећи од фактичког броја дана који су протекли у 360-дневној години (база 365/360).</p>
	<p class="bold">Члан 5.<br>Доспели дуг </p>
	<p>1. У случају да било које плаћање у сврху измирења главнице дуга и (или) камате по овом споразуму не буде извршено у утврђеном року у складу са чл. 3. и 4. овог споразума, такав дуг проглашаваће се доспелим (у даљем тексту: доспели дуг) и на њега ће се зарачунавати камата по стопи од 6,1 процента годишње (у даљем тексту: камата на доспели дуг) од датума настанка доспелог дуга и закључно с датумом његовог измирења у потпуности.</p>
	<p>2. У случају кашњења плаћања, у сврху измирења главнице дуга и (или) камате која подлеже измирењу у складу с овим споразумом, више од 30 календарских дана, руска страна има право да српској страни обустави коришћење кредита. 
	</p>
	<p>3. У случају да доспели дуг није измирен након истека 180 календарских дана, почев од датума његовог доспећа, руска страна има право да прогласи комплетан износ неизмиреног дуга, укључујући и главницу дуга, зарачунате камате на кредит и камату на доспели дуг, доспелим (у даљем тексту: консолидовани дуг), о чему ће у писаном облику обавестити српску страну.</p>
	<p>4. На консолидовани дуг зарачунаваће се камата по стопи из става 1. овог члана, почев од дана када га руска страна прогласи доспелим, закључно с датумом када га српска страна у потпуности измири (у даљем тексту: камата на консолидовани дуг).</p>
	<p>5. Камата на доспели дуг и камата на консолидовани дуг се зарачунавају полазећи од фактичког броја дана који су протекли у 360-дневној години (база 365/360).</p>
	<p class="bold">Члан 6. <br>Распоређивање и начин обављања плаћања</p>
	<p>1. Сва плаћања српске стране у корист руске стране у складу са овим споразумом вршиће се у USD.</p>
	<p>2. Сви износи које је српска страна дужна да исплати у складу са овим споразумом неће се оптерећивати никаквим порезима и исплаћиваће се без било каквих ограничења, одбитака, изузећа или компензационих умањења.</p>
	<p>3. Све исплате српске стране на основу овог споразума у корист руске стране распоређују се према следећем редоследу:</p>
	<p>за плаћање камате на консолидовани дуг;</p>
	<p>за измиривање консолидованог дуга;</p>
	<p>за плаћање камате на доспели дуг;</p>
	<p>за измиривање доспелог дуга; </p>
	<p>за плаћање камата на кредит;</p>
	<p>за измиривање главнице дуга.</p>
	<p class="bold">Члан 7.<br>Овлашћене банке</p>
	<p>1. Народна банка Србије и Државна корпорација „Банка за развој и спољноекономску делатност (Вњешекономбанк)” (у даљем тексту: Вњешекономбанк) су овлашћене банке српске стране, односно руске стране у сврху евиденције коришћења, измиривања и сервисирања кредита (у даљем тексту: овлашћене банке страна). Сва плаћања по овом споразуму српска страна обављаће у корист руске стране у складу са инструкцијама за плаћање Вњешекономбанке. 
	</p>
	<p>2. Овлашћене банке страна ће најкасније 60 календарских дана од дана ступања на снагу овог споразума закључити споразум о техничком начину евиденције и обрачуна на основу овог споразума. Овлашћене банке страна предузеће све мере које зависе од њих ради потпуног и благовременог обављања евиденције и обрачуна на основу овог споразума.</p>
	<p class="bold">Члан 8.<br>Прихватање уговора </p>
	<p>1. Српске и руске овлашћене компаније међусобно закључују уговоре у којима ће одредити обиме, рокове и цене испорука робе, обављања радова и пружања услуга у оквиру реализације овог споразума. Уговори се прихватају за финансирање након што их одобре Министарство финансија и привреде Републике Србије и Министарство финансија Руске Федерације.</p>
	<p>2. Захтеви Министарства финансија и привреде Републике Србије за прихватање финансирања уговора сачињени према обрасцу сагласно Прилогу 1. упућују се Министарству финансија Руске Федерације.</p>
	<p>3. Потврде Министарства финансија Руске Федерације о прихватању финансирања уговора, сачињене према обрасцу сагласно Прилогу 2, или одбијања прихватања финансирања уговора наведеног министарства, сачињена према обрасцу сагласно Прилогу 3, упућују се Министарству финансија и привреде Републике Србије у року од 45 дана.</p>
	<p>4. Српске и руске овлашћене компаније врше измене уговора у делу вредности уговора и рокова испорука робе, обављања радова и пружања услуга на основу усаглашавања у писаном облику с Министарством финансија и привреде Републике Србије и Министарством финансија Руске Федерације. 
	</p>
	<p class="bold">Члан 9.<br>Овлашћени органи страна</p>
	<p>Овлашћени органи страна којима се поверава реализација одредаба овог споразума су:</p>
	<p>са српске стране – Министарство финансија и привреде Републике Србије и Министарство саобраћаја Републике Србије; 
	</p>
	<p>с руске стране – Министарство финансија Руске Федерације и Министарство економског развоја Руске Федерације.</p>
	<p class="bold">Члан 10.<br>Начин решавања спорова</p>
	<p>1. Сви спорови и разлике између страна у вези с применом и тумачењем овог споразума решаваће се путем консултација и преговора између страна.</p>
	<p>2. Спорна питања која могу настати између српских и руских овлашћених компанија у процесу испуњења уговорних обавеза у оквиру реализације овог споразума решавају се непосредно између уговорних страна у складу са условима и процедурама који су предвиђени уговорима.</p>
	<p class="bold">Члан 11.<br>Прилози</p>
	<p>Прилози 1–3. овог споразума чине његов саставни део.</p>
	<p class="bold">Члан 12.<br>Ступање на снагу</p>
	<p>Овај споразум ступа на снагу од датума пријема последњег писаног обавештења о томе да су стране обавиле унутрашње државне процедуре неопходне за његово ступање на снагу и важиће до момента док стране не испуне све обавезе које проистичу из овог споразума. 
	</p>
	<p>Сачињено у Москви, 11. јануара 2013. године у два примерка, сваки на српском језику и руском језику, при чему оба текста имају подједнаку важност.</p>
	<p>&nbsp;</p>
	<table class="tabela-bez-bordera">
		<tbody>
			<tr>
				<td align="center">
				<p style="line-height: 150%; margin-top: 0">ЗА ВЛАДУ</p>
				<p style="line-height: 150%; margin-top: 0">РЕПУБЛИКЕ СРБИЈЕ </p>
				<p style="line-height: 150%; margin-top: 0">Млађан Динкић, с.р.</p></td>
				<td align="center">
				<p style="line-height: 150%; margin-top: 0">ЗА ВЛАДУ</p>
				<p style="line-height: 150%; margin-top: 0">РУСКЕ ФЕДEРАЦИЈЕ </p>
				<p style="line-height: 150%; margin-top: 0">Антон Германович Силуанов, с.р.</p></td>
			</tr>
		</tbody>
	</table>
	<p class="clan">&nbsp;</p>
	<p class="clan">Прилог 1.</p>
	<p class="clan">уз Споразум између Владе Републике Србије и</p>
	<p class="clan">Владе Руске Федерације о одобрењу </p>
	<p class="clan">државног извозног кредита </p>
	<p class="clan">Влади Републике Србије</p>
	<p class="clan">Министарство финансија</p>
	<p class="clan">Руске Федерације</p>
	<p class="bold">ЗАХТЕВ</p>
	<p class="bold">за прихватање финансирања уговора </p>
	<p>Овим Министарство финансија и привреде Републике Србије, у име Владе Републике Србије, предлаже да уговор од _________, број_________, између (пун назив, седиште српске овлашћене компаније) и (пун назив, седиште руске овлашћене компаније) на износ од ____________USD, буде предмет финансирања у складу са Споразумом између Владе Републике Србије и Владе Руске Федерације о одобрењу државног извозног кредита Влади Републике Србије од 11. јануара 2013. године и да се важење одредаба овог споразума односи на наведени уговор.</p>
	<p>Молимо да потврдите сагласност руске стране да прихвати финансирање поменутог уговора у складу с наведеним споразумом. 
	</p>
	<p>Датум</p>
	<p align="right">За Министарство финансија и привреде </p>
	<p align="right">Републике Србије</p>
	<p class="clan">Прилог 2.</p>
	<p class="clan">уз Споразум између Владе Републике Србије и</p>
	<p class="clan">Владе Руске Федерације о одобрењу </p>
	<p class="clan">државног извозног кредита </p>
	<p class="clan">Влади Републике Србије</p>
	<p class="clan">Министарство финансија и привреде</p>
	<p class="clan">Републике Србије</p>
	<p class="bold">Потврда</p>
	<p class="bold">о прихватању финансирања уговора</p>
	<p>Позивајући се на Захтев за прихватање финансирања уговора од _________20__. године број ____________ Министарства финансија и привреде Републике Србије, у име Владе Републике Србије, Министарство финансија Руске Федерације, у име Владе Руске Федерације, овим потврђује да је финансирање уговора од _________, број______, између (пун назив, седиште руске овлашћене компаније) и (пун назив, седиште српске овлашћене компаније) на износ од ____________USD, прихваћено у складу са Споразумом између Владе Републике Србије и Владе Руске Федерације о одобрењу државног извозног кредита Влади Републике Србије од 11. јануара 2013. године и да се важење одредаба овог споразума односи на наведени уговор.</p>
	<p>Датум</p>
	<p align="right">За Министарство финансија</p>
	<p align="right">Руске Федерације</p>
	<p class="clan">Прилог 3.</p>
	<p class="clan">уз Споразум између Владе Републике Србије и</p>
	<p class="clan">Владе Руске Федерације о одобрењу </p>
	<p class="clan">државног извозног кредита </p>
	<p class="clan">Влади Републике Србије</p>
	<p class="clan">Министарство финансија и привреде</p>
	<p class="clan">Републике Србије</p>
	<p class="bold">Одбијање </p>
	<p class="bold">прихватања финансирања уговора</p>
	<p>Позивајући се на Захтев за прихватање финансирања уговора од _________20__. године, број _____ Министарства финансија и привреде Републике Србије, у име Владе Републике Србије, Министарство финансија Руске Федерације, у име Владе Руске Федерације, овим обавештава да се због (разлог одбијања) финансирање уговора од _____, број______, између (пун назив, седиште српске овлашћене компаније) и (пун назив, седиште руске овлашћене компаније) на износ од ____________USD, одбија у складу са Споразумом између Владе Републике Србије и Владе Руске Федерације о одобрењу државног извозног кредита Влади Републике Србије од 11. јануара 2013. године.</p>
	<p>Датум</p>
	<p align="right">За Министарство финансија</p>
	<p align="right">Руске Федерације</p>
	<p class="clan">Члан 3.</p>
	<p>Овај закон ступа на снагу осмог дана од дана објављивања у „Службеном гласнику Републике Србије – Међународни уговори”. 
	</p>


<meta http-equiv="Content-Type" content="text/html; charset=UTF-8"><link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

<p class="odluka-zakon">

ЗАКОН</p>
<p class="odluka-zakon">
о правосудном испиту</p>
<p class="centar">
„Службени гласник РС“, број 16 од 16. 
априла 1997.</p>
<p class="clan">
I. ОПШТЕ ОДРЕДБЕ 
</p>
<p class="bold">
&nbsp;&nbsp;&nbsp;&nbsp;1. Сврха правосудног испита 
</p>
<p class="clan">

Члан 1.</p>
<p>
На правосудном испиту проверава се стручна оспособљеност за обављање функција и послова за које је законом или другим прописом као услов предвиђен тај испит. 
</p>
<p class="bold">

2. Услови за полагање испита 
</p>
<p class="clan">

Члан 2.</p>
<p>
Правосудни испит може полагати лице које је дипломирало на правном факултету и које је после завршеног правног факултета стекло две године радног искуства на пословима правне струке у суду, јавном тужилаштву, јавном правобранилаштву и адвокатури или три године радног искуства на пословима правне струке у органу за прекршаје, другом државном органу, органу територијалне аутономије и локалне самоуправе или четири године радног искуства на пословима правне струке у предузећу, установи или другој организацији. 
</p>
<p>
Сваких шест месеци радног искуства на пословима правне струке у суду, јавном тужилаштву, јавном правобранилаштву и адвокатури рачуна се као девет месеци радног искуства на пословима правне струке у органу за прекршаје, другом државном органу, органу територијалне аутономије и локалне самоуправе, односно као једна година радног искуства на пословима правне струке у предузећу, установи или другој организацији. 
</p>
<p>
Сваких годину дана радног искуства на пословима правне струке у органу за прекршаје, другом државном органу, органу територијалне аутономије и локалне самоуправе рачуна се као шеснаест месеци радног искуства на пословима правне струке у предузећу, установи или другој организацији. 
</p>
<p class="bold">

3. Испитни предмети 
</p>
<p class="clan">

Члан 3.</p>
<p>
Правосудни испит има писмени и усмени део. 
</p>
<p>
На писменом делу испита решавају се практични задаци из кривичног и грађанског права. 
</p>
<p>
На усменом делу испита полажу се: 
</p>
<p>
1) Уставно право и правосудно организационо право, 
</p>
<p>
2) Кривично право, 
</p>
<p>
3) Грађанско право, 
</p>
<p>
4) Трговинско (привредно) право, 
</p>
<p>
5) Међународно приватно право, 
</p>
<p>
6) Управно право, 
</p>
<p>
7) Радно право. 
</p>
<p class="clan">

Члан 4.</p>
<p>
Правосудни испит полаже се према програму који садржи градиво, правне изворе и правну књижевност. 
</p>
<p>
Програм правосудног испита прописује министар правде. 
</p>
<p class="bold">

4. Испитни одбор 
</p>
<p class="clan">

Члан 5.</p>
<p>
Правосудни испит полаже се пред Испитним одбором. 
</p>
<p>
Испитни одбор има седам чланова, од којих је један председник. 
</p>
<p>
Испитни одбор одлучује већином гласова, ако овим законом није друкчије одређено. 
</p>
<p class="clan">

Члан 6.</p>
<p>
Министар правде образује Испитни одбор из редова истакнутих правника с положеним правосудним испитом. 
</p>
<p>
Професор правног факултета на позитивноправном предмету може бити члан Испитног одбора и ако нема положен правосудни испит. 
</p>
<p>
Решењем о образовању Испитног одбора одређују се и предмети које његови чланови испитују. 
</p>
<p class="clan">

Члан 7.</p>
<p>
Министар правде може образовати више испитних одбора. 
</p>
<p>
Министар правде може сазвати чланове свих испитних одбора ради разматрања питања од значаја за остваривање сврхе правосудног испита. 
</p>
<p class="clan">

Члан 8.</p>
<p>
Распоред рада Испитног одбора одређује министар правде. 
</p>
<p>
Административне послове за Испитни одбор обавља Министарство правде. 
</p>
<p class="clan">

II. &nbsp;ПОЛАГАЊЕ ПРАВОСУДНОГ ИСПИТА 
</p>
<p class="bold">

1. Захтев за полагање испита 
</p>
<p class="clan">

Члан 9.</p>
<p>
Захтев за полагање правосудног испита подноси се Министарству правде. 
</p>
<p>
Уз захтев кандидат прилаже доказе да је испунио услове за полагање испита. 
</p>
<p class="clan">

Члан 10.</p>
<p>
Захтевом за полагање правосудног испита мора се пријавити полагање писменог дела испита и најмање четири предмета из усменог дела испита. 
</p>
<p class="clan">

Члан 11.</p>
<p>
Министар правде решењем одлучује о захтеву за полагање правосудног испита. 
</p>
<p>
Решење се доставља кандидату, 
а ако је полагање одобрено – 
и председнику Испитног одбора. 
</p>
<p class="bold">

2. 
Писмени део испита
</p>
<p class="clan">

Члан 12.</p>
<p>
Правосудни испит почиње израдом писменог рада. 
</p>
<p>
Задатке поставља и рад оцењује члан Испитног одбора који испитује предмет из кога се израђује писмени рад. 
</p>
<p>
Време за израду писменог рада одређује Испитни одбор. 
</p>
<p class="clan">

Члан 13.</p>
<p>
Писмени рад кандидата оцењује се са „одлично”, „добро” 
и „не задовољава”. 
</p>
<p>
Кандидат не може усмено полагати предмет из кога је његов писмени рад оцењен са „не задовољава”. 
</p>
<p class="clan">

Члан 14.</p>
<p>
Писмене радове који су оцењени са „одлично” и „добро” прегледа филолог. 
</p>
<p>
Филолог оцењује правилност изражавања, јасноћу израза и језичку културу кандидата са „одлично” и „добро”. 
</p>
<p>
Филолога одређује министар правде. 
</p>
<p class="bold">

3. 
Усмени део испита
</p>
<p class="clan">

Члан 15.</p>
<p>
Усмени део правосудног испита полаже се јавно, 
истовремено пред свим члановима Испитног одбора. 
</p>
<p>
Испитни предмет испитује члан Испитног одбора који је за тај предмет одређен за испитивача. 
</p>
<p class="clan">

Члан 16.</p>
<p>
Успех кандидата на усменом делу испита оцењује се из сваког предмета посебно, 
са „одлично”, „добро” 
и „не задовољава”. 
</p>
<p>
При оцењивању успеха кандидата вреднују се познавање позитивних прописа и судске праксе, 
разумевање суштине правних установа, 
правилно правничко расуђивање и начин излагања. 
</p>
<p class="bold">

4. 
Накнадно полагање
</p>
<p class="clan">

Члан 17.</p>
<p>
Кандидат чији је успех из најмање четири испитна предмета оцењен са „одлично” 
или „добро” 
има право да преостале предмете накнадно полаже. 
</p>
<p>
Накнадно полагање може уследити најраније два а најдоцније шест месеци од завршетка претходног полагања. 
</p>
<p>
Ако последњи дан за накнадно полагање пада на дан када се правосудни испит не одржава, 
полаже се првог наредног дана када се испит одржава. 
</p>
<p class="bold">

5. 
Општи успех на правосудном испиту
</p>
<p class="clan">

Члан 18.</p>
<p>
Пошто оцени успех кандидата на усменом делу испита из сваког предмета посебно, Испитни одбор утврђује општи успех кандидата на правосудном испиту. 
</p>
<p>
Општи успех кандидата на правосудном испиту утврђује се са „положио са одликом”, „положио врло добро”, „положио” 
и „није положио”. 
</p>
<p class="clan">

Члан 19. 
</p>
<p>
Само кандидату чији је успех и на писменом и на усменом делу испита из сваког предмета оцењен са „одлично” 
и чији је рад филолог оценио са „одлично” 
општи успех на правосудном испиту утврђује се оценом „положио са одликом”. 
</p>
<p class="bold">

6. 
Одлагање започетог испита
</p>
<p class="clan">

Члан 20.</p>
<p>
На молбу кандидата, 
председник Испитног одбора може започети испит одложити до три месеца, 
ако је кандидат због болести или других оправданих разлога спречен да настави полагање испита. 
</p>
<p>
Молби за одлагање започетог испита прилажу се докази који молбу оправдавају. 
</p>
<p class="clan">

Члан 21.</p>
<p>
Време за које је испит одложен почиње да тече од дана доношења решења о одлагању. 
</p>
<p>
У наставку одложеног испита полажу се предмети који до одлагања нису полагани. 
</p>
<p class="bold">

7. 
Када испит није положен
</p>
<p class="clan">

Члан 22.</p>
<p>
Правосудни испит није положио кандидат који је у првом полагању оцењен са „не задовољава” из најмање четири испитна предмета, као и кандидат који приликом накнадног полагања из најмање једног испитног предмета буде оцењен са „не задовољава”. 
</p>
<p>
Правосудни испит није положио ни кандидат који изричито или прећутно одустане од полагања већ започетог испита (не преда писмени задатак, 
не приступи испиту у време почетка накнадног полагања и слично). 
</p>
<p>
Кандидат није положио правосудни испит ни ако не приступи полагању у року за који је испит одложен. 
</p>
<p class="bold">

8. 
Када се сматра да испит није ни полаган
</p>
<p class="clan">

Члан 23.</p>
<p>
Кад кандидат не приступи полагању правосудног испита у време одређено за полагање испита или пре почетка писменог дела испита изјави да од испита одустаје, 
сматра се да није ни полагао правосудни испит. 
</p>
<p class="bold">

9. 
Заштита права кандидата
</p>
<p class="clan">

Члан 24.</p>
<p>
Кандидат који сматра да његов општи успех или успех из неког предмета није правилно оцењен има право да у року од двадесет и четири часа после саопштеног успеха писмено приговори Испитном одбору. 
</p>
<p>
Испитни одбор је дужан да о приговору одлучи у року од три дана од пријема приговора. 
</p>
<p class="clan">

Члан 25.</p>
<p>
Ако усвоји приговор Испитни одбор може поновити испит из једног или више предмета или преиначити раније већ дату оцену или утврђени општи успех. 
</p>
<p class="clan">

III. ПОНОВНО ПОЛАГАЊЕ ПРАВОСУДНОГ ИСПИТА 
</p>
<p class="clan">

Члан 26.</p>
<p>
Кандидат који је правосудни испит полагао и није положио може испит поново полагати кад истекне шест месеци од завршетка претходног полагања. 
</p>
<p>
Кандидат који правосудни испит није положио због тога што није приступио полагању одложеног испита, може га поново полагати после шест месеци од истека времена за које је испит одложен. 
</p>
<p>
Кандидат који ни други ни сваки следећи пут не положи правосудни испит може га поново полагати кад истекну две године од завршетка претходног испита. 
</p>
<p class="clan">

IV. УВЕРЕЊЕ О ПРАВОСУДНОМ ИСПИТУ И ОСТАЛА ПИТАЊА 
</p>
<p class="clan">

Члан 27.</p>
<p>
О положеном правосудном испиту издаје се уверење. 
</p>
<p>
Уверење издаје и његову садржину прописује министар правде. 
</p>
<p class="clan">

Члан 28.</p>
<p>
Министар правде ближе прописује начин полагања правосудног испита, трошкове полагања испита, накнаду за рад чланова Испитног одбора и филолога и уређује остала питања у вези са правосудним испитом. 
</p>
<p class="clan">

V. ПРЕЛАЗНЕ И ЗАВРШНЕ ОДРЕДБЕ 
</p>
<p class="clan">

Члан 29.</p>
<p>
С правосудним испитом, у смислу овог закона, изједначава се правосудни испит положен по прописима који су важили до почетка примене овог закона, односно судијски и адвокатски испит који су законом изједначени са правосудним испитом. 
</p>
<p class="clan">

Члан 30.</p>
<p>

Кандидат који је полагање правосудног испита започео по прописима који су важили пре почетка примене овог закона има право да полагање започетог правосудног испита доврши према прописима који су важили у време када је полагање започео и после почетка примене овог закона. 
</p>
<p class="clan">

Члан 31.</p>
<p>
Министар правде прописаће програм за полагање правосудног испита до 1. октобра 1997. године. 
</p>
<p class="clan">

Члан 32.</p>
<p>
Закон о правосудном испиту („Службени гласник Републике Србије”, број 67/93) престаје да важи почетком примене овог закона. 
</p>
<p class="clan">

Члан 33.</p>
<p>
Овај закон примењује се од 1. јануара 1998. године.</p>
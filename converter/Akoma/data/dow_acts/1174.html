


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
}
</style>


	<div class="story">
			<p class="Basic-Paragraph">На основу члана 112. став 1. тачка 2. Устава Републике Србије, доносим</p>
			<p class="ukaz">УКАЗ</p>
			<p class="ukaz">о проглашењу Закона о потврђивању Споразума о сарадњи између Владе Републике Србије и Владе Републике Турске у области урбанизма</p>
			<p class="Basic-Paragraph">Проглашава се Закон о потврђивању Споразума о сарадњи између Владе Републике Србије и Владе Републике Турске у области урбанизма, који је донела Народна скупштина Републике Србије, на Петој седници Првог редовног заседања у 2018. години, 18. маја 2018. године.</p>
			<p class="potpis">ПР број 56</p>
			<p class="potpis">У Београду, 23. маја 2018. године</p>
			<p class="potpis">Председник Републике,</p>
			<p class="potpis"><span class="bold">Александар Вучић, </span>с.р.</p>
			<p class="odluka-zakon">ЗАКОН</p>
			<p class="odluka-zakon">о потврђивању Споразума о сарадњи између Владе Републике Србије и Владе Републике Турске у области урбанизма</p>
			<p class="centar">"Службени гласник РС - Међународни уговори", број 
			5 од 23. маја 2018.</p>
			<p class="clan">Члан 1.</p>
			<p class="Basic-Paragraph">Потврђује се Споразум о сарадњи између Владе Републике Србије и Владе Републике Турске у области урбанизма, сачињен у Београду 10. октобра 2017. године у оригиналу на српском, турском и енглеском језику.</p>
			<p class="clan">Члан 2.</p>
			<p class="Basic-Paragraph">Текст Споразума о сарадњи између Владе Републике Србије и Владе Републике Турске у области урбанизма у оригиналу на српском језику гласи: </p>
			<p class="bold">СПОРАЗУМ О САРАДЊИ</p>
			<p class="bold">ИЗМЕЂУ</p>
			<p class="bold">ВЛАДЕ РЕПУБЛИКЕ СРБИЈЕ</p>
			<p class="bold">И</p>
			<p class="bold">ВЛАДЕ РЕПУБЛИКЕ ТУРСКЕ </p>
			<p class="bold">У ОБЛАСТИ УРБАНИЗМА</p>
			<p class="Basic-Paragraph">Влада Републике Србије и Влада Републике Турске (у даљем тексту: „Стране”),</p>
			<p class="Basic-Paragraph">Изражавајући жељу да ојачају пријатељске односе између српског и турског народа и да развију сарадњу у области урбанизма,</p>
			<p class="Basic-Paragraph">Препознавајући значај приступа одрживог развоја за побољшање урбанистичких услуга за добробит садашњих и будућих генерација,</p>
			<p class="Basic-Paragraph">Напомињући да ће таква сарадња служити заједничким интересима и допринети повећању социјалног и економског развоја Страна,</p>
			<p class="Basic-Paragraph">Договориле су следеће:</p>
			<p class="bold">Члан 1.</p>
			<p class="Basic-Paragraph">У циљу обезбеђивања одрживости насеља и урбане трансформације, унапређења рада грађевинске инспекције, развоја инфраструктуре квалитета у области грађевинских производа, унапређења енергетске ефикасности, размене искустава у погледу извођења радова, уписа права у катастар непокретности, процеса планирања и успостављања и одржавања географских информационих система и инвестиција у комуналну инфраструктуру на локалном нивоу, Стране ће сарађивати кроз размену знања, искуства и технологија, а по принципу једнакости, користи и узајамности.</p>
			<p class="bold">Члан 2.</p>
			<p class="Basic-Paragraph"><span class="bold">Стране ће сарађивати у погледу следећих тема:</span></p>
			<p class="Basic-Paragraph"><span class="bold">Урбанизам и становање</span></p>
			<p class="Basic-Paragraph">а) урбана трансформација и пројекти обнове, важеће законодавство и пракса, укључујући упознавање са примерима најбоље праксе на лицу места,</p>
			<p class="Basic-Paragraph">б) изградња стамбених зграда и комплекса, методе финансирања и стамбене задруге, узајамни преглед најбоље праксе на лицу места,</p>
			<p class="Basic-Paragraph">в) развој политика и стратегија планирања, финансирања и реализације стамбених пројеката, посебно намењених групама са ниским примањима,</p>
			<p class="Basic-Paragraph">г) очување културно и историјски вредних зграда,</p>
			<p class="Basic-Paragraph">д) борба против климатских промена.</p>
			<p class="Basic-Paragraph"><span class="bold">Грађевинска инспекција, грађевински производи и енергетска ефикасност</span></p>
			<p class="Basic-Paragraph">а) размена информација о грађевинској инспекцији и релевантном законодавству,</p>
			<p class="Basic-Paragraph">б) начела и процедуре јавних набавки, процена трошкова грађевинских радова,</p>
			<p class="Basic-Paragraph">в) развој инфраструктуре квалитета у области грађевинских производа,</p>
			<p class="Basic-Paragraph">г) законодавство у области енергетске ефикасности у зградарству и пракса.</p>
			<p class="Basic-Paragraph"><span class="bold">Извођење радова</span></p>
			<p class="Basic-Paragraph">а) регистрација извођача грађевинских радова, искуства у обезбеђивању овлашћених бројева сертификата, запошљавање начелника и сертификованих надзорника у грађевинским радовима и распоред професионалних сертификата компетентности,</p>
			<p class="Basic-Paragraph">б) пружање сертификата иностраним извођачима радова, као и о обавезама у преузетим пројектима, инжењерингу и консултантским услугама,</p>
			<p class="Basic-Paragraph">в) обезбеђивање и развој односа између представника релевантних сектора и професионалних организација,</p>
			<p class="Basic-Paragraph">г) учвршћивање сарадње и партнерства у области јавних радова, изградње стамбених зграда и комплекса, инфраструктуре, обавеза извођача радова и консултантских услуга,</p>
			<p class="Basic-Paragraph">д) развој сарадње у вези сродних институционалних структура и регулисаних уређења.</p>
			<p class="Basic-Paragraph"><span class="bold">Упис права у катастар непокретности</span></p>
			<p class="Basic-Paragraph">а) законодавство и институционални оквир и искуства са уписом права у катастар непокретности,</p>
			<p class="Basic-Paragraph">б) базе података, дигитални катастарски планови, информациони системи, е-Управа, развој пројекта,</p>
			<p class="Basic-Paragraph">в) презентација постојећих геопортала е-Катастар (Република Србија) и TAKBIS (Република Турска).</p>
			<p class="Basic-Paragraph"><span class="bold">Просторно планирање и Географски информациони систем</span></p>
			<p class="Basic-Paragraph">а) искуства просторног планирања на локалном, регионалном и националном нивоу,</p>
			<p class="Basic-Paragraph">б) базе просторних података за потребе просторног планирања,</p>
			<p class="Basic-Paragraph">в) развој Географског информационог система, израда дигиталних карата, централни регистри.</p>
			<p class="Basic-Paragraph"><span class="bold">Комунална инфраструктура намењена водоснабдевању и одвођењу отпадних вода</span></p>
			<p class="Basic-Paragraph">а) планови и њихово спровођење на нивоу јединица локалне самоуправе,</p>
			<p class="Basic-Paragraph">б) техничка помоћ,  </p>
			<p class="Basic-Paragraph">в) искуство увођења модела „Банка провинције” која финансијски и технички подржава урбанистичке инвестиције у турским општинама.</p>
			<p class="bold">Члан 3.</p>
			<p class="Basic-Paragraph">Стране ће сарађивати у погледу тема наведених у члану 2. кроз:</p>
			<p class="Basic-Paragraph">а) организацију обука, састанака, конференција и симпозијума,</p>
			<p class="Basic-Paragraph">б) организацију гостујућих научних и техничких програма, </p>
			<p class="Basic-Paragraph">в) организацију узајамних посета експерата и чланова невладиних организација за потребе истраживања и саветовања,</p>
			<p class="Basic-Paragraph">г) размену информација и докумената на научном и техничком нивоу истраживања, развоја и имплементације активности,</p>
			<p class="Basic-Paragraph">д) припрему пројеката сарадње.</p>
			<p class="bold">Члан 4.</p>
			<p class="Basic-Paragraph">Стране ће сарађивати у оквиру релевантног важећег законодавства и средстава издвојених у ту сврху.</p>
			<p class="Basic-Paragraph">Стране ће такође размењивати експерте за договорене области, а путне трошкове, као и трошкове за храну и смештај ће сносити страна која шаље.</p>
			<p class="bold">Члан 5.</p>
			<p class="Basic-Paragraph">Стране могу позвати владине институције, академске институције, приватна предузећа и невладине организације да учествују у активностима сарадње које су обухваћене овим споразумом.</p>
			<p class="bold">Члан 6.</p>
			<p class="Basic-Paragraph">Како би се осигурала имплементација сарадње у складу са Споразумом, Стране ће основати заједничку комисију која ће радити следеће:</p>
			<p class="Basic-Paragraph">а) свака Страна ће именовати националног координатора одговорног за вођење активности сарадње у складу са Споразумом у року од 3 (три) месеца од ступања на снагу овог споразума,</p>
			<p class="Basic-Paragraph">б) Стране треба да обавесте једна другу о имену постављеног координатора у било ком периоду након писменог обавештења друге Стране,</p>
			<p class="Basic-Paragraph">в) национални координатори ће сарађивати у припреми заједничких радних програма који садрже активности сарадње наведене у члану 2. овог споразума,</p>
			<p class="Basic-Paragraph">г) национални координатори ће копредседавати састанком заједничке комисије која се сазива у било ком периоду како би се дискутовало о активностима из члана 2. овог споразума и пратиће спровођење препорука које доноси заједничка комисија.   </p>
			<p class="bold">Члан 7.</p>
			<p class="Basic-Paragraph">Стране се могу договорити да деле резултате њихове сарадње, путем обостране писмене сагласности, са трећим лицима у складу са својим националним законодавством.</p>
			<p class="bold">Члан 8.</p>
			<p class="Basic-Paragraph">Ништа у овом споразуму неће бити тумачено на начин да утиче на постојећа права и обавезе странака из других међународних споразума у којима су оне стране.</p>
			<p class="bold">Члан 9.</p>
			<p class="Basic-Paragraph">Ефикасну заштиту права интелектуалне својине која је пренесена или стечена на основу овог споразума, Стране ће обезбедити у складу са одговарајућим националним законодавством и међународним уговорима чије су потписнице Република Србија и Република Турска.</p>
			<p class="Basic-Paragraph">За потребе овог споразума, интелектуална својина има значење које је наведено у члану 2. Конвенције о оснивању Светске организације за интелектуалну својину, потписане 14. јула 1967. године.</p>
			<p class="bold">Члан 10.</p>
			<p class="Basic-Paragraph">Свака несугласица, до које може доћи приликом интерпретације или спровођења овог споразума биће решена преговорима обе Стране.</p>
			<p class="bold">Члан 11.</p>
			<p class="Basic-Paragraph">Овај споразум се може изменити у било ком тренутку, писменом сагласношћу обе Стране. </p>
			<p class="bold">Члан 12.</p>
			<p class="Basic-Paragraph">Овај споразум је предмет ратификације и ступиће на снагу даном пријема последњег писменог обавештења, којим ће Стране обавестити једна другу, дипломатским путем, о завршетку њихових унутрашњих правних процедура неопходних за његово ступање на снагу. Овај споразум ће бити на снази у периоду од 1 (једне) године. Он ће бити аутоматски обновљен након успешног периода од 1 (једне) године, осим ако једна од страна не обавести другу, писаним путем преко дипломатских канала, о намери да оконча овај споразум, најмање 6 (шест) месеци пре његовог истека.</p>
			<p class="Basic-Paragraph">Престанак важења овог споразума неће имати утицаја на важење и трајање пројеката и активности договорених овим споразумом и започетих пре његовог окончања.</p>
			<p class="Basic-Paragraph">Закључено у Београду, дана 10. октобра 2017. године у 2 (два) примерка, сваки на српском, турском и енглеском језику, сви текстови су једнако аутентични. У случају било каквих разлика у интерпретацији, енглеска верзија ће бити валидна.</p>
			<table id="table026" class="Basic-Table">
				<colgroup>
					<col>
					<col>
				</colgroup>
				<tbody>
					<tr class="Basic-Table">
						<td class="Basic-Table">
							<p class="Basic-Paragraph">ЗА ВЛАДУ</p>
							<p class="Basic-Paragraph">РЕПУБЛИКЕ СРБИЈЕ</p>
							<p class="Basic-Paragraph">проф. др Зорана З. Михајловић, с.р.</p>
							<p class="Basic-Paragraph">потпредседница Владе и министарка грађевинарства, саобраћаја <br>и инфраструктуре</p>
						</td>
						<td class="Basic-Table">
							<p class="auto-style1">ЗА ВЛАДУ</p>
							<p class="auto-style1">РЕПУБЛИКЕ ТУРСКЕ</p>
							<p class="auto-style1">Мехмет Узхасеки, с.р.</p>
							<p class="auto-style1">министар животне средине и урбанизма</p>
						</td>
					</tr>
				</tbody>
			</table>
			<p class="clan">Члан 3. </p>
			<p class="Basic-Paragraph">Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p class="broj">&nbsp;</p>
				<p>На основу члана 112. став 1. тачка 2. Устава Републике Србије, доносим</p>
				<p class="ukaz">УКАЗ</p>
				<p class="ukaz-naslov">о проглашењу Закона о потврђивању Споразумa о трговини и економској сарадњи између Републике Србије и Републике Тунис</p>
				<p>Проглашава се Закон о потврђивању Споразумa о трговини и економској сарадњи између Републике Србије и Републике Тунис, који је донела Народна скупштина Републике Србије на седници Деветог ванредног заседања у 2014. години, 8. септембра 2014. године.</p>
				<p>&nbsp;</p>
				<p class="potpis" style="margin-top: 0">ПР број 64</p>
				<p class="potpis" style="margin-top: 0">У Београду, 9. септембра 2014. године</p>
				<p class="potpis" style="margin-top: 0">Председник Републике,</p>
				<p class="potpis" style="margin-top: 0"><span class="bold">Томислав Николић, </span>с.р.</p>
				<p class="odluka-zakon">&nbsp;</p>
				<p class="odluka-zakon">ЗАКОН</p>
				<p class="naslov">о потврђивању Споразумa о трговини и економској сарадњи између Републике Србије и Републике Тунис</p>
				<p class="naslov"><span style="font-weight: 400">"Службени 
				гласник РС - Међународни уговори", број 10 од 9. септембра 2014.</span></p>
				<p class="naslov">&nbsp;</p>
				<p class="clan">Члан 1.</p>
				<p>Потврђује се Споразум о трговини и економској сарадњи између Републике Србије и Републике Тунис, сачињен у Тунису, 5. марта 2014. године, у оригиналу на српском, арапском и енглеском језику.</p>
				<p class="clan">Члан 2.</p>
				<p>Текст Споразума о трговини и економској сарадњи између Републике Србије и Републике Тунис у оригиналу на српском језику гласи:</p>
				<p class="bold">СПОРАЗУМ</p>
				<p class="bold">О ТРГОВИНИ И ЕКОНОМСКОЈ САРАДЊИ ИЗМЕЂУ РЕПУБЛИКЕ СРБИЈЕ И РЕПУБЛИКЕ ТУНИС</p>
				<p>Република Србија и Република Тунис (у даљем тексту: Стране),</p>
				<p>Узимајући у обзир значај трговинских и економских односа између Страна,</p>
				<p>Са циљем да развијају односе који су од заједничког интереса и у духу узајамног разумевања,</p>
				<p>Увиђајући нужност прилагођавања праксе и стандарда међународних тржишта и проширивања међусобне трговине и економских односа,</p>
				<p>Договориле су се о следећем:</p>
				<p class="bold">Члан 1.</p>
				<p>Стране ће унапређивати, подржавати и олакшавати даљи развој међусобне трговине и економских односа у складу са одредбама овог споразума, као и са законима и прописима који су на снази у обема земљама.</p>
				<p class="bold">Члан 2.</p>
				<p>Стране ће једна другој доделити третман најповлашћеније нације у односу на извоз и увоз роба пореклом из њихових земаља, у складу са принципима Општег споразума о царинама и трговини (ГАТТ 1994).</p>
				<p class="bold">Члан 3.</p>
				<p>Одредбе члана 2. овог споразума се, међутим, неће односити на:</p>
				<p>а) предности које је било која Страна одобрила или које може одобрити суседним земљама, како би олакшала пограничну трговину; </p>
				<p>б) предности које настају из постојећег чланства или могућег чланства било које Стране у царинској унији или зони слободне трговине;</p>
				<p>в) предности које су одобрене или које могу бити одобрене било којој трећој земљи у оквиру билатералног или мултилатералног споразума који има за циљ економску интеграцију. </p>
				<p class="bold">Члан 4.</p>
				<p>Стране ће, у оквиру својих надлежности, учинити напоре да се осигурају стабилни услови за међусобни развој трговине и економске сарадње, усредсређујући се нарочито на сарадњу у области привреде, трговине, конкуренције, банкарства, индустрије, технике, науке и технологије.</p>
				<p class="bold">Члан 5.</p>
				<p>Узимајући у обзир развој трговине и економске сарадње, Стране ће подстицати узајамну размену информација, нарочито оних које се односе на њихово законодавство и економске програме, као и других информација од интереса за обе Стране.</p>
				<p class="bold">Члан 6.</p>
				<p>Сва плаћања за робе које су предмет трговине између правних и/или физичких лица (у даљем тексту: Субјекти) вршиће се у обе државе – Стране у конвертибилној валути, у складу са законима и прописима обеју земаља. </p>
				<p class="bold">Члан 7.</p>
				<p>Стране ће унапређивати везе и јачати сарадњу између Субјеката, професионалних организација, пословних федерација и/или удружења, комора, регионалних и локалних институција.</p>
				<p>Стране ће, такође, у складу са својим законима и прописима, пружати помоћ својим Субјектима у организовању сајмова, специјализованих изложби и промотивних активности.</p>
				<p class="bold">Члан 8.</p>
				<p>Стране су сагласне да унапређују заједничке активности између српских и туниских предузећа које имају за циљ повећање улагања, оснивање предузећа, побољшање конкурентности индустријских предузећа, кроз организовање семинара и радионица за реализацију следећих активности: </p>
				<p>– унапређење пројеката за партнерство и директне сарадње између институција и предузећа двеју земаља;</p>
				<p>– размена информација које се односе на мала и средња предузећа, развојне могућности и могућности успостављања партнерстава; </p>
				<p>– размена информација и искуства и пренос знања у области надоградње индустријске основе између институција надлежних за развој индустријског сектора у обема земљама, као што су технички центри и агенције за промоцију индустрије и малих и средњих предузећа.</p>
				<p class="bold">Члан 9.</p>
				<p>Ради спровођења циљева овог споразума, Стране су сагласне да оснују Мешовиту српско-туниску комисију за економску сарадњу (у даљем тексту: Мешовита комисија) састављену од представника обеју Страна.</p>
				<p>Мешовита комисија ће се састајати једном годишње, или када то буде потребно, на захтев једне или друге Стране, наизменично у Београду или Тунису.</p>
				<p>У циљу унапређења и проширења трговинске и економске сарадње између Страна, Мешовита комисија ће се усредсредити на следеће:</p>
				<p>– разматрање начина и средстава за подстицање и развој трговине и економске сарадње између Страна;</p>
				<p>– праћење напретка у спровођењу билатералних споразума који су закључени између Страна, а односе се на трговинску и економску сарадњу, као и на давање препорука за решавање одређених питања која настају применом тих споразума;</p>
				<p>– идентификовање области које ће доприносити развоју трговинске и економске сарадње и, с тим у вези, подношење препорука надлежним органима Страна;</p>
				<p>– идентификовање проблема који ометају билатералну и економску сарадњу и препоручивање мера за решавање тих проблема.</p>
				<p>Мешовита комисија може да усвоји Пословник о раду.</p>
				<p class="bold">Члан 10.</p>
				<p>Овај споразум неће бити на штету међународних споразума које су Стране потписале и које спроводе.</p>
				<p class="bold">Члан 11.</p>
				<p>Сви спорови између Страна који се тичу тумачења или спровођења овог споразума решаваће се консултацијама или преговорима на дипломатски начин.</p>
				<p class="bold">Члан 12.</p>
				<p>Овај споразум се може изменити и допунити на основу узајамне сагласности Страна. Измене и допунe ће ступити на снагу по истој процедури предвиђеној у члану 13. овог споразума. </p>
				<p>Било која измена и допуна или раскид овог споразума неће, ни на који начин, ометати испуњавање обавеза које проистичу из уговора закључених између привредних субјеката Страна, током трајања важности тих уговора.</p>
				<p class="bold">Члан 13.</p>
				<p>Овај споразум ступа на снагу 30 дана од дана пријема последње од две ноте које ће Стране разменити да би једна другу обавестиле о испуњењу унутрашње правне процедуре потребне за ступање на снагу Споразума.</p>
				<p>Ступањем на снагу овог споразума, престаје да важи Споразум о трговини и дугорочној привредној сарадњи између Социјалистичке Федеративне Републике Југославије и Републике Тунис, потписан у Београду, 28. новембра 1964. године. </p>
				<p>Овај споразум закључује се за период од пет година и аутоматски се обнавља за наредни период од пет година, осим ако једна од Страна не раскине споразум путем писменог обавештења другој Страни. У том случају, споразум ће бити раскинут након три месеца од пријема таквог обавештења.</p>
				<p>Сачињено у Тунису, 5. марта 2014. године, у два оригинална примерка, сваки на српском, арапском и енглеском језику, при чему су сви текстови подједнако веродостојни. У случају разлика у тумачењу, меродаван је текст на енглеском језику. </p>
				<table class="tabela-bez-bordera">
					<tbody>
						<tr>
							<td>
								<p><span class="bold">За</span></p>
							</td>
							<td align="right">
								<p><span class="bold">За</span></p>
							</td>
						</tr>
						<tr>
							<td>
								<p><span class="bold">Републику Србију</span></p>
							</td>
							<td align="right">
								<p><span class="bold">Републику Тунис</span></p>
							</td>
						</tr>
						<tr>
							<td>
								<p><span class="bold">Иван Мркић, с.р.</span></p>
							</td>
							<td align="right">
								<p><span class="bold">Монжи Хамди, с.р.</span></p>
							</td>
						</tr>
						<tr>
							<td>
								<p><span class="bold">министар спољних послова</span></p>
							</td>
							<td align="right">
								<p><span class="bold">министар спољних послова</span></p>
							</td>
						</tr>
					</tbody>
				</table>
				<p class="clan">Члан 3.</p>
				<p>Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.</p>
	</div>


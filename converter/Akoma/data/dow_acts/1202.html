


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p class="broj">&nbsp;</p>
				<p>На основу члана 112. став 1. тачка 2. Устава Републике Србије, доносим</p>
				<p class="ukaz">УКАЗ</p>
				<p class="ukaz-naslov">о проглашењу Закона о потврђивању Споразума између Владе Републике Србије и Савета министара Босне и Херцеговине о изградњи међудржавног моста преко реке Дрине са пратећим путним објектима на локацији Љубовија–Братунац </p>
				<p>Проглашава се Закон о потврђивању Споразума између Владе Републике Србије и Савета министара Босне и Херцеговине о изградњи међудржавног моста преко реке Дрине са пратећим путним објектима на локацији Љубовија–Братунац, који је донела Народна скупштина Републике Србије на Шестој седници Другог редовног заседања у 2015. години, 20. новембра 2015. године.</p>
				<p class="potpis">ПР број 149</p>
				<p class="potpis">У Београду, 26. новембра 2015. године</p>
				<p class="potpis">Председник Републике,</p>
				<p class="potpis"><span class="bold">Томислав Николић, </span>с.р.</p>
				<p class="odluka-zakon">ЗАКОН</p>
				<p class="naslov">о потврђивању Споразума између Владе Републике Србије и Савета министара Босне и Херцеговине о изградњи међудржавног моста преко реке Дрине са пратећим путним објектима на локацији Љубовија–Братунац </p>
				<p class="auto-style1">"Службени гласник РС - Међународни уговори", 
				број 21 од 26. новембра 2015.</p>
				<p class="naslov">&nbsp;</p>
				<p class="clan">Члан 1.</p>
				<p>Потврђује се Споразум између Владе Републике Србије и Савета министара Босне и Херцеговине о изградњи међудржавног моста преко реке Дрине са пратећим путним објектима на локацији Љубовија–Братунац, сачињен у Београду 3. јула 2015. године, у оригиналу на српском језику и на службеним језицима у Босни и Херцеговини (босанском, хрватском и српском језику).</p>
				<p class="clan">Члан 2.</p>
				<p>Текст Споразума између Владе Републике Србије и Савета министара Босне и Херцеговине о изградњи међудржавног моста преко реке Дрине са пратећим путним објектима на локацији Љубовија–Братунац у оригиналу на српском језику гласи: </p>
				<p class="bold">СПОРАЗУМ</p>
				<p class="bold">ИЗМЕЂУ</p>
				<p class="bold">ВЛАДЕ РЕПУБЛИКЕ СРБИЈЕ</p>
				<p class="bold">И</p>
				<p class="bold">САВЕТА МИНИСТАРА БОСНЕ И ХЕРЦЕГОВИНЕ</p>
				<p class="bold">О ИЗГРАДЊИ МЕЂУДРЖАВНОГ МОСТА ПРЕКО РЕКЕ ДРИНЕ</p>
				<p class="bold"> СА ПРАТЕЋИМ ПУТНИМ ОБЈЕКТИМА</p>
				<p class="bold">НА ЛОКАЦИЈИ ЉУБОВИЈА–БРАТУНАЦ</p>
				<p>– Влада Републике Србије и</p>
				<p>– Савет министара Босне и Херцеговине (у даљем тексту: уговорне стране),</p>
				<p>узимајући у обзир утицај изградње инфраструктурних објеката којима се унапређује повезаност саобраћајних праваца уговорних страна, као и повезивање тих праваца са саобраћајном мрежом држава чланица Европске уније, на развој међусобне привредне сарадње, а</p>
				<p>ценећи да за обе државе велики значај има изградња новог међудржавног моста преко реке Дрине на локацији Љубовија (општина Љубовија, Република Србија) – Братунац (општина Братунац, Босна и Херцеговина), те</p>
				<p>узимајући о обзир „Протокол о сарадњи између Владе Републике Србије и Владе Републике Српске о изградњи моста преко реке Дрине, на локацији Љубовија–Братунац, са приступним саобраћајницама и заједничким граничним прелазом“, потписан у Бања Луци, 11. септембра 2013. године (у даљем тексту Протокол),</p>
				<p>споразумеле су се како следи:</p>
				<p class="bold">Члан 1.<br>Основне одредбе</p>
				<p>Овим споразумом се уређују основе сарадње и заједничке изградње моста преко реке Дрине, са пратећим путним објектима, на локацији Љубовија–Братунац (у даљем тексту: објекти), те координација и усклађивање припрема за изградњу објеката.</p>
				<p>Питања везана за изградњу и успостављање граничног прелаза, уговорне стране ће уредити посебним споразумом.</p>
				<p>Изградња граничних прелаза и приступних саобраћајница ће пратити динамику изградње моста. </p>
				<p class="bold">Члан 2.<br>Пројектовање, припрема и изградња</p>
				<p>Уговорне стране ће обезбедити усклађивање свих пројектних појединости око изградње и свих радова потребних за изградњу моста, те су сагласне да се за мост изда једна грађевинска дозвола, коју издаје надлежни орган Републике Србије уз претходну сагласност надлежног органа у Босни и Херцеговини, и то на основу локацијских услова издатих од надлежног органа Републике Србије и локацијских услова издатих од надлежног органа у Босни и Херцеговини. У поступку издавања сагласности надлежног органа у Босни и Херцеговини спровешће се поступак у складу са прописима у Босни и Херцеговини, уважавајући законом прописане услове за поступак издавања грађевинске дозволе.</p>
				<p>Инспекцијски надзор за време изградње моста, обављају договорно представници надлежних служби Републике Србије и Босне и Херцеговине.</p>
				<p>Технички преглед моста ће извршити Комисија за технички преглед, коју чине представници обе уговорне стране, а употребну дозволу ће издати надлежни орган Републике Србије, уз сагласност надлежног органа у Босни и Херцеговини.</p>
				<p>Припрема и изградња моста ће се изводити у складу са важећим законским прописима обе уговорне стране.</p>
				<p>Уговорне стране су се сагласиле да ће за изградњу моста и стручни надзор бити расписан јавни конкурс према прописима Републике Србије.</p>
				<p class="bold">Члан 3.<br>Финансирање</p>
				<p>Уговорне стране ће финансирати пројектантске, припремне, радове на изградњи објеката и стручни надзор над извођењем радова, како следи:</p>
				<p>1. Укупну цену за израду пројектне документације, изградњу моста, трошкове стручног надзора над извођењем радова и уређења речног корита на подручју моста ће финансирати Република Србија, према динамици одређеној уговорима;</p>
				<p>2. Поступак набавке и уговарања израде пројектне документације, поступак набавке и уговарања изградње моста, као и поступак набавке и уговарања услуге стручног надзора над извођењем радова спровешће Република Србија, уважавајући прописе у Босни и Херцеговини, из области просторног уређења и грађења;</p>
				<p>3. Трошкове који се односе на издавање потребних услова и сагласности, стручне и техничке контроле техничке документације, таксе и давања по било којем основу сноси Република Србија;</p>
				<p>4. Трошкове изградње приступних саобраћајница и објеката граничног прелаза на властитом државном подручју у складу са потписаним Протоколом, сноси свака уговорна страна.</p>
				<p class="bold">Члан 4.<br>Надлежни органи за спровођење Споразума</p>
				<p>Надлежни органи за спровођење овог споразума су:</p>
				<p>– За Републику Србију: Министарство грађевинарства, саобраћаја и инфраструктуре,</p>
				<p>– За Босну и Херцеговину: Министарство комуникација и транспорта.</p>
				<p>Надлежни органи из става 1. овог члана ће у року од тридесет дана од датума ступања на снагу овог Споразума формирати заједничко оперативно тело од представника обе уговорне стране, а у циљу реализације активности из Споразума.</p>
				<p class="bold">Члан 5.<br>Рокови</p>
				<p>Уговорне стране су се договориле, да ће се, у сарадњи са надлежним органима својих држава, припремни и грађевински радови изводити на начин који ће омогућити завршетак изградње објеката у што краћем времену, с циљем да се што пре пусте у саобраћај и рад.</p>
				<p class="bold">Члан 6.<br>Одржавање и употреба моста</p>
				<p>Питање управљања и одржавања моста, уговорне стране ће регулисати посебним протоколом.</p>
				<p class="bold">Члан 7.<br>Процедуре, царине и порези</p>
				<p>Уговорне стране су сагласне да учине напоре у циљу поједностављења царинских процедура везано за реализацију пројекта изградње моста и свих путних објеката који омогућавају његово функционисање.</p>
				<p>Уговорне стране су сагласне да се на материјале и предмете, опрему, машине и уређаје, који ће се користити у складу са ставом 1. овог члана, не наплаћује царина и порез, разне дажбине и слична давања при њиховом уносу или увозу на царинско подручје државе друге уговорне стране, под условом да се исти доказано уграде или употребе током извођења радова, односно доказано врате у царинско подручје одакле су увезени.</p>
				<p>Контролу уноса или увоза, намене, употребе и поврата предмета из става 2. овог члана спроводе царинске службе држава уговорних страна, у складу са важећим царинским и другим прописима држава уговорних страна.</p>
				<p>Пре увоза или уноса, намене, употребе и поврата предмета из става 2. овог члана, уговорне стране се обавезују да ће по добијеном образложеном захтеву другој уговорној страни за сваки конкретан увоз, унос, намену, употребу и поврат предмета, обезбедити претходну писмену сагласност царинске службе своје државе.</p>
				<p class="bold">Члан 8.<br>Одговорност за штету</p>
				<p>У случају да једна од уговорних страна без основаног разлога одустане од изградње објеката пре почетка изградње или током саме изградње, одговорна је другој уговорној страни за проузроковану штету и трошкове. Уговорна страна ће о намери да одустане од изградње објеката обавестити другу уговорну страну, најкасније пре расписивања јавног позива за извођење радова, у писаном облику, дипломатским путем.</p>
				<p class="bold">Члан 9.<br>Решавање спорова</p>
				<p>Сваки спор о тумачењу или примени овог споразума, решаваће се путем консултација и преговора између уговорних страна.</p>
				<p>У случају да не дође до споразумног решавања евентуалних спорова путем консултација и преговора, за њихово решавање примењиваће се међународно признате правне норме.</p>
				<p class="bold">Члан 10.<br>Прелазне и завршне одредбе</p>
				<p>Одредбе овог споразума не утичу на права и обавезе утврђене другим међународним уговорима који обавезују уговорне стране.</p>
				<p>Одредбама овог споразума, као и њиховом применом, ничим се не задире у питање утврђивања и обележавање међудржавне границе између држава уговорних страна.</p>
				<p>Овај споразум ступа на снагу тридесети дан од датума пријема задњег писаног обавештења којим се уговорне стране међусобно обавештавају, дипломатским путем, о испуњењу услова предвиђених унутрашњим законодавством за његово ступање на снагу.</p>
				<p>Свака од уговорних страна може отказати Споразум дипломатским путем. У том случају овај споразум престаје да важи три месеца након датума пријема обавештења о отказу Споразума.</p>
				<p>Овај споразум се може изменити и допунити узајамним писаним договором уговорних страна. Измене и допуне ступају на снагу у складу са трећим ставом овог члана.</p>
				<p>Састављено у Београду, дана 3. јула 2015. године, у два оригинала, на српском и на службеним језицима у Босни и Херцеговини (босанском, хрватском и српском језику), при чему су сви текстови једнако веродостојни.</p>
				<p>&nbsp;</p>
				<table class="tabela-bez-bordera">
					<tbody>
						<tr>
							<td>
								<p>ЗА ВЛАДУ <br>РЕПУБЛИКЕ СРБИЈЕ</p>
								<p>проф. др Зорана Михајловић, с.р.</p>
							</td>
							<td>
								<p class="potpis">ЗА САВЕТ МИНИСТАРА БОСНЕ И ХЕРЦЕГОВИНЕ</p>
								<p class="potpis">Славко Матановић, с.р.</p>
							</td>
						</tr>
					</tbody>
				</table>
				<p class="clan">Члан 3.</p>
				<p>Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.</p>
	</div>


<meta http-equiv="content-type" content="text/html;charset=utf-8"><link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
<style type="text/css">
.auto-style1 {
	font-size: 0.750000187500047rem;
}
.auto-style3 {
	text-indent: 1.18333333333333rem;
	line-height: normal;
	font-family: Verdana, sans-serif;
	font-size: 0.750000187500047rem;
	margin-bottom: 0rem;
}
.auto-style4 {
	text-align: center;
	text-indent: 1.18333333333333rem;
	line-height: normal;
	font-family: Verdana, sans-serif;
	font-size: 0.750000187500047rem;
	font-weight: bold;
	margin-bottom: 0rem;
}
.auto-style5 {
	text-align: center;
	text-indent: 1.18333333333333rem;
	line-height: normal;
	font-family: Verdana, sans-serif;
	font-size: 0.750000187500047rem;
	margin-bottom: 0rem;
}
.auto-style6 {
	margin-top: 0.750000187500047rem;
	margin-bottom: 0.750000187500047rem;
}
</style>
<p>
&nbsp;</p>
<div class="redakcijskipreciscentekst" style="font-size:0.750000187500047rem">
	Редакцијски пречишћен текст</div>
<p>
&nbsp;</p><div class="auto-style3">&nbsp;&nbsp; </div>
<div align="center" class="auto-style4">ЗАКОН</div>
<div align="center" class="auto-style4">о садном материјалу воћака, винове лозе и хмеља</div>
<div align="center" class="auto-style5">&nbsp;„Службени гласник РС”, бр. 18 од 24. фебруара 2005, <span title="Закон о признавању сорти пољопривредног биља (Службени гласник РС, број 30/2010)">30 од 7. маја 2010 
	- <font color="#008000">др. закон</font></span></div>
<div align="center" class="auto-style5">&nbsp;</div>
<div align="center" class="auto-style5">&nbsp;</div>
<div align="center" class="auto-style5">I. ОСНОВНЕ ОДРЕДБЕ</div>
<div align="center" class="auto-style5">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 1.</p>
</div>
<div class="auto-style3">
	<p class="auto-style6">Овим законом уређују се услови и начин производње, промета и увоза садног материјала воћака, винове лозе и хмеља (у даљем тексту: садни материјал), признавање новостворених домаћих сорти, упис сорти и подлога у Регистар сорти воћака, винове лозе, хмеља и подлога, одржавање уписаних сорти и Листа препоручених сорти и подлога.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 2.</p>
</div>
<div class="auto-style3">
	<p class="auto-style6">Одредбе овог закона не односе се на садни материјал који привредно друштво, односно предузеће и друго правно лице које се бави пословима оплемењивања биља у области воћарства, виноградарства и хмељарства производи, умножава, прима или шаље другом правном лицу које се бави пословима оплемењивања воћака, винове лозе и хмеља у циљу научних истраживања и извођења експеримената, у количинама које служе за огледне сврхе или за банке биљних гена.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 3.</p>
</div>
<div class="auto-style3">
	<p class="auto-style6">Поједини изрази, употребљени у овом закону, имају следеће значење:</p>
</div>
<div class="auto-style3">
	<p class="auto-style6">1) садни материјал јесу саднице које служе за подизање воћњака, винограда и хмељарника, као и репродукциони садни материјал који служи за производњу садница;</p>
</div>
<div class="auto-style3">
	<p class="auto-style6">2) репродукциони садни материјал за производњу садница јесте семе за производњу генеративних подлога, вегетативне подлоге, корењаци, коренов изданак, зреле и зелене резнице, калем гранчице, вијоке, живићи јагода и меристем који потичу од предосновних, основних и сертификованих матичних стабала, чокота или жбунова сората и подлога;</p>
</div>
<div class="auto-style3">
	<p class="auto-style6">3) садница јесте једногодишња или вишегодишња биљка настала из вегетативних делова матичне биљке или спајањем подлоге и племке или произведена из семена матичне биљке;</p>
</div>
<div class="auto-style3">
	<p class="auto-style6">4) сорта воћака, винове лозе и хмеља и подлога јесте група биљака унутар најниже ботаничке систематске јединице која се одликује одређеним својствима генотипа или комбинације генотипова која се разликује од било које друге сорте према једном од наведених својстава и као целина остаје непромењена после размножавања;</p>
</div>
<div class="auto-style3">
	<p class="auto-style6">5) оплемењивач сорте (у даљем тексту: оплемењивач) јесте привредно друштво, односно предузеће, друго правно лице, предузетник или физичко лице које је створило или открило нову сорту;</p>
</div>
<div class="auto-style3">
	<p class="auto-style6">6) одржавалац сорте јесте оплемењивач или произвођач који одржава сорту по прописаним методама и гарантује да је сорта остала непромењена током одржавања и да је као таква униформна и стабилна;</p>
</div>
<div class="auto-style3">
	<p class="auto-style6">7) произвођач садног материјала јесте привредно друштво, односно предузеће, друго правно лице или предузетник које се бави производњом, прометом или увозом садног материјала;</p>
</div>
<div class="auto-style3">
	<p class="auto-style6">8) место производње јесте организационо и пословно заокружена целина која обухвата земљиште, објекте, машине и опрему где произвођач обавља своју делатност;</p>
</div>
<div class="auto-style3">
	<p class="auto-style6">9) квалитет садног материјала утврђују прописани стандарди и норме квалитета на основу којих се одређује припадност врсти и сорти, здравствено стање и друга својства;</p>
</div>
<div class="auto-style3">
	<p class="auto-style6">10) признавање сорти јесте признавање домаћих новостворених сорти;</p>
</div>
<div class="auto-style3">
	<p class="auto-style6">11) препоручене сорте и подлоге јесу оне сорте и подлоге које се после испитивања употребне и производне вредности препоручују за гајење на територији Републике.</p>
</div>
<div style="margin-bottom: 0rem; text-indent: 1.18333333333333rem; line-height: normal;" class="auto-style1">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 4.</p>
</div>
<div class="auto-style3">
	<p class="auto-style6">Категорије садног материјала, у смислу овог закона, јесу:</p>
</div>
<div class="auto-style3">
	<p class="auto-style6">1) предосновни;</p>
</div>
<div class="auto-style3">
	<p class="auto-style6">2) основни;</p>
</div>
<div class="auto-style3">
	<p class="auto-style6">3) сертификовани;</p>
</div>
<div class="auto-style3">
	<p class="auto-style6">4) стандардни.</p>
</div>
<div class="auto-style3">
	<p class="auto-style6">Предосновни садни материјал јесте репродукциони материјал који се производи под одговорношћу оплемењивача или његових заступника, служи за производњу основног садног материјала, а тестиран је по најновијим међународним стандардима на присуство болести и штеточина. Одржава се у строгим условима уз немогућност заразе.</p>
</div>
<div class="auto-style3">
	<p class="auto-style6">Основни садни материјал јесте репродукциони материјал који је настао из предосновног садног материјала, служи за производњу сертификованог садног материјала, производи се у матичним засадима (објектима) под контролом овлашћене организације. У промету је означен сертификатом беле боје.</p>
</div>
<div class="auto-style3">
	<p class="auto-style6">Сертификовани садни материјал јесте репродукциони материјал који је настао од основног садног материјала намењен за производњу сертификованих садница или за производњу стандардног садног материјала. У промету је означен сертификатом плаве боје.</p>
</div>
<div class="auto-style3">
	<p class="auto-style6">Стандардни садни материјал јесте репродукциони садни материјал који је настао умножавањем материјала од сертификованих садница а намењен је за производњу стандардних садница. У промету је означен сертификатом наранџасте боје.</p>
</div>
<div class="auto-style3">
	<p class="auto-style6">Стандардни садни материјал који је настао умножавањем материјала од стандардних садница у промету је означен сертификатом наранџасте боје и посебном ознаком С-А.</p>
</div>
<div class="auto-style3">
	<p class="auto-style6">За производњу садног материјала могу да се користе само категорије садног материјала из става 1. овог члана које су произведене у складу са овим законом и прописима донетим на основу њега.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">II. ПРОИЗВОДЊА САДНОГ МАТЕРИЈАЛА</p>
</div>
<div align="center" class="auto-style5">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 5.</p>
</div>
<div class="auto-style3">
	<p class="auto-style6">Производњом садног материјала може да се бави привредно друштво, односно предузеће, друго правно лице и предузетник (у даљем тексту: произвођач) који је уписан у Регистар произвођача садног материјала.</p>
</div>
<div class="auto-style3">
	<p class="auto-style6">Производњом садног материјала може да се бави и физичко лице на основу закљученог уговора о сарадњи са произвођачем садног материјала, а садни материјал произведен у тој сарадњи сматра се производњом произвођача.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 6.</p>
</div>
<div class="auto-style3">
	<p class="auto-style6">Упис у Регистар произвођача садног материјала (у даљем тексту: Регистар) врши се на основу захтева који произвођач подноси министарству надежном за послове пољопривреде (у даљем тексту: Министарство).</p>
</div>
<div class="auto-style3">
	<p class="auto-style6">Захтев за упис у Регистар садржи:</p>
</div>
<div class="auto-style3">
	<p class="auto-style6">1) податке о произвођачу (назив, седиште, адреса, матични број и порески број);</p>
</div>
<div class="auto-style3">
	<p class="auto-style6">2) шифру делатности произвођача;</p>
</div>
<div class="auto-style3">
	<p class="auto-style6">3) податке о месту производње садног материјала (катастарска парцела, обрада, нега, заштита земљишта и очување биолошких и хемијских својстава земљишта за производњу садног материјала);</p>
</div>
<div class="auto-style3">
	<p class="auto-style6">4) детаљан план производње (подаци о врсти, сорти и категорији садног материјала);</p>
</div>
<div class="auto-style3">
	<p class="auto-style6">5) податке о одговорном лицу (име и презиме, адреса, јединствени матични број).</p>
</div>
<div class="auto-style3">
	<p class="auto-style6">Ако произвођач обавља делатност на више различитих места, у захтеву наводи податке из става 2. тач. 3), 4) и 5) овог члана за свако место производње.</p>
</div>
<div class="auto-style3">
	<p class="auto-style6">Министар надлежан за послове пољопривреде (у даљем тексту: министар) доноси решење о упису у Регистар.</p>
</div>
<div class="auto-style3">
	<p class="auto-style6">Произвођач је дужан да сваку промену података пријави Министарству у року од 15 дана од дана настале промене.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 7.</p>
</div>
<div class="auto-style3">
	<p class="auto-style6">Подаци из Регистра су јавни.</p>
</div>
<div class="auto-style3">
	<p class="auto-style6">Министар ближе прописује садржину и начин вођења Регистра.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 8.</p>
</div>
<div class="auto-style3">
	<p class="auto-style6">Произвођач се брише из Регистра ако својом одлуком престане да обавља делатност производње садног материјала или ако престане да испуњава услове из члана 6. став 2. тач. 3), 4) и 5) овог закона.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 9.</p>
</div>
<div class="auto-style3">
	<p class="auto-style6">Произвођач је дужан да води књигу евиденције садног материјала.</p>
</div>
<div class="auto-style3">
	<p class="auto-style6">Књига евиденције из става 1. овог члана садржи: број решења о упису у Регистар, име лица које обавља послове стручног руковођења производњом садног материјала, прегледни план расадника и матичног засада (објекта) са јасно означеним делом где се производи садни материјал, врсту, односно сорту и старост садног материјала, количину укупно примљеног, произведеног, продатог и уништеног садног материјала, податке о начину производње, врсти и датуму извођења радова.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 10.</p>
</div>
<div class="auto-style3">
	<p class="auto-style6">Произвођач може производити садни материјал сорти које су уписане у Регистар сорти воћака, винове лозе, хмеља и подлога.</p>
</div>
<div class="auto-style3">
	<p class="auto-style6">Произвођач је дужан да од власника сорте обезбеди сагласност за умножавање садног материјала заштићене сорте.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 11.</p>
</div>
<div class="auto-style3">
	<p class="auto-style6">Произвођач може, за потребе страног наручиоца, од увезеног репродукционог материјала да производи и садни материјал сорти које нису уписане у Регистар сорти воћака, винове лозе, хмеља и подлога.</p>
</div>
<div class="auto-style3">
	<p class="auto-style6">Садни материјал из става 1. овог члана може да се производи уз сагласност Министарства, на основу уговора са страним наручиоцем, према којем страни наручилац преузима целокупну количину садног материјала.</p>
</div>
<div class="auto-style3">
	<p class="auto-style6">Производња садног материјала из става 1. овог члана подлеже здравственом прегледу.</p>
</div>
<div class="auto-style3">
	<p class="auto-style6">Садни материјал из става 1. овог члана не може да се ставља у промет на територији Републике.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 12.</p>
</div>
<div class="auto-style3">
	<p class="auto-style6">Произвођач је дужан да сваке године поднесе пријаву о производњи садног материјала Министарству.</p>
</div>
<div class="auto-style3">
	<p class="auto-style6">Министар ближе прописује начин и поступак производње за сваку категорију садног материјала, рокове за подношење пријаве за производњу и образац пријаве за производњу.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 13.</p>
</div>
<div class="auto-style3">
	<p class="auto-style6">Министар издаје сертификат о производњи садног материјала којим се потврђује да је садни материјал произведен у складу са одредбама овог закона и прописима донетим на основу њега.</p>
</div>
<div class="auto-style3">
	<p class="auto-style6">Сертификат из става 1. овог члана садржи нарочито, податке о: произвођачу, врсти, сорти (клону), подлози, категорији, броју биљака на које се односи сертификат, број биљног пасоша и појединачни серијски број сертификата.</p>
</div>
<div class="auto-style3">
	<p class="auto-style6">Биљни пасош из става 2. овог члана издаје се у складу са прописом којим се уређује заштита биља.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 14.</p>
</div>
<div class="auto-style3">
	<p class="auto-style6">Трошкове за упис у Регистар, за подношење пријаве за производњу садног материјала и за издавање сертификата о производњи садног материјала, сноси произвођач и уплаћује на одговарајући рачун за уплату јавних прихода буџета Републике.</p>
</div>
<div class="auto-style3">
	<p class="auto-style6">Висина трошкова утврђује се у складу са прописима о накнадама трошкова у управном поступку.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">III. ПРОМЕТ САДНОГ МАТЕРИЈАЛА</p>
</div>
<div align="center" class="auto-style5">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 15.</p>
</div>
<div class="auto-style3">
	<p class="auto-style6">Прометом садног материјала може да се бави привредно друштво, односно предузеће, друго правно лице и предузетник које је уписано у Регистар.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 16.</p>
</div>
<div class="auto-style3">
	<p class="auto-style6">У промет може да се стави само основни, сертификовани и стандардни садни материјал сорти које су уписане у Регистар сорти воћака, винове лозе, хмеља и подлога и који има сертификат о производњи садног материјала издат у складу са овим законом.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 17.</p>
</div>
<div class="auto-style3">
	<p class="auto-style6">Промет садног материјала може да се обавља само на продајном месту које обезбеђује очување својстава садног материјала у погледу врсте, сорте, категорије и др.</p>
</div>
<div class="auto-style3">
	<p class="auto-style6">Министар прописује ближе услове које треба да испуни продајно место из става 1. овог члана.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 18.</p>
</div>
<div class="auto-style3">
	<p class="auto-style6">Прометом садног материјала на мало може да се бави привредно друштво, односно предузеће, друго правно лице и предузетник ако на сваком продајном месту има запослено лице са најмање бв степеном стручне спреме пољопривредне струке.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">IV. УВОЗ САДНОГ МАТЕРИЈАЛА</p>
</div>
<div align="center" class="auto-style5">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 19.</p>
</div>
<div class="auto-style3">
	<p class="auto-style6">Увозом садног материјала може да се бави привредно друштво, односно предузеће, друго правно лице и предузетник које је уписано у Регистар.</p>
</div>
<div class="auto-style3">
	<p class="auto-style6">Субјекти из става 1. овог члана могу да увозе предосновни, основни, сертификовани и стандардни садни материјал који има сертификат о производњи садног материјала и документ о здравственом стању, издати од надлежног органа земље извознице.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 20.</p>
</div>
<div class="auto-style3">
	<p class="auto-style6">Садни материјал сорти и подлога може да се увози ако су те сорте и подлоге уписане у Регистар сорти воћака, винове лозе, хмеља и подлога.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">V. ПРИЗНАВАЊЕ НОВОСТВОРЕНИХ ДОМАЋИХ СОРТИ И УПИС У РЕГИСТАР СОРТИ ВОЋАКА, ВИНОВЕ ЛОЗЕ, ХМЕЉА И ПОДЛОГА</p>
</div>
<div align="center" class="auto-style5">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 21.</p>
</div>
<div class="auto-style3">
	<p class="auto-style6">Новостворена домаћа сорта признаје се ако је та сорта резултат селекције, односно ако се биолошки разликује од друге признате сорте, а која је у процесу признавања послужила као стандардна сорта.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 22.</p>
</div>
<div class="auto-style3">
	<p class="auto-style6">У поступку признавања новостворене домаће сорте утврђује се њен квалитет и друге битне особине на основу којих се та сорта може признати и производити садни материјал те сорте и стављати у промет као сортни на територији Републике.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 23.</p>
</div>
<div class="auto-style3">
	<p class="auto-style6">Новостворена домаћа сорта се признаје на основу резултата испитивања одређених битних особина сорте, и то:</p>
</div>
<div class="auto-style3">
	<p class="auto-style6">1) ако је различита, униформна и стабилна (ДУС тест);</p>
</div>
<div class="auto-style3">
	<p class="auto-style6">2) ако има повољну употребну и производну вредност (ВЦУ тест);</p>
</div>
<div class="auto-style3">
	<p class="auto-style6">3) ако је име сорте у складу са прописаним захтевима.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 24.</p>
</div>
<div class="auto-style3">
	<p class="auto-style6">Сорта је различита ако се јасно разликује најмање по једној особини од било које друге сорте чије је постојање опште познато.</p>
</div>
<div class="auto-style3">
	<p class="auto-style6">Сорта је опште позната ако је уписана у Регистар сорти воћака, винове лозе, хмеља и подлога или регистар заштићених сорти у складу са посебним прописом, као и сорта која је у поступку уписа.</p>
</div>
<div class="auto-style3">
	<p class="auto-style6">Сорта је униформна ако је довољно уједначена у битним особинама с обзиром на варијације које се могу очекивати због посебних особености њене репродукције.</p>
</div>
<div class="auto-style3">
	<p class="auto-style6">Сорта је стабилна ако њене битне особине које су од значаја за разликовање остају непромењене и после поновног умножавања.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 25.</p>
</div>
<div class="auto-style3">
	<p class="auto-style6">Сорта има повољну употребну и производну вредност ако у току испитивања одређених битних особина покаже боље резултате у поређењу са особинама стандардне сорте.</p>
</div>
<div class="auto-style3">
	<p class="auto-style6">Министар ближе прописује битне особине сорти по врстама.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 26.</p>
</div>
<div class="auto-style3">
	<p class="auto-style6">Право оплемењивача је да као оплемењивач буде назначен у пријави и свим исправама које се односе на признавање новостворене домаће сорте.</p>
</div>
<div class="auto-style3">
	<p class="auto-style6">Кад је новостворена домаћа сорта резултат стваралачког рада више оплемењивача наводе се сви оплемењивачи и то по редоследу који одговара њиховом доприносу у том стваралаштву.</p>
</div>
<div class="auto-style3">
	<p class="auto-style6">Право оплемењивача новостворене домаће сорте састоји се у праву да сорту користи и њом располаже, као и да остварује право на накнаду за коришћење те сорте.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style4">
	<p class="auto-style6">1. Поступак признавања новостворене домаће сорте</p>
</div>
<div align="center" class="auto-style5">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 27.</p>
</div>
<div class="auto-style3">
	<p class="auto-style6">Поступак за признавање новостворене домаће сорте покреће се по захтеву који подноси оплемењивач сорте или његов овлашћени заступник.</p>
</div>
<div class="auto-style3">
	<p class="auto-style6">Захтев из става 1. овог члана подноси се посебно за сваку сорту.</p>
</div>
<div class="auto-style3">
	<p class="auto-style6">Министар прописује образац и садржину захтева из става 1. овог члана, као и критеријуме за одређивање назива сорте.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 28.</p>
</div>
<div class="auto-style3">
	<p class="auto-style6">Захтев из члана 27. став 1. овог закона подноси се Министарству.</p>
</div>
<div class="auto-style3">
	<p class="auto-style6">Уз захтев из става 1. овог члана подносилац захтева дужан је да достави документацију о раду на стварању нове сорте.</p>
</div>
<div class="auto-style3">
	<p class="auto-style6">Подаци у захтеву и документацији који се односе на порекло изворног материјала и на опис процеса стварања нове сорте представљају службену тајну.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 29.</p>
</div>
<div class="auto-style3">
	<p class="auto-style6">На основу података у захтеву и података у документацији проверавају се особине сорте.</p>
</div>
<div class="auto-style3">
	<p class="auto-style6">Ако се провером из става 1. овог члана утврди да нема основа за испитивање сорте на огледном пољу, министар решењем одбија захтев за признавање новостворене домаће сорте.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 30.</p>
</div>
<div class="auto-style3">
	<p class="auto-style6">Различитост, униформност и стабилност сорте, као и употребна и производна вредност сорте проверава се испитивањима на огледним пољима и у лабораторији.</p>
</div>
<div class="auto-style3">
	<p class="auto-style6">Министар прописује време трајања испитивања сорти и методе за испитивање сорти.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 31.</p>
</div>
<div class="auto-style3">
	<p class="auto-style6">Министарство је дужно да обавести подносиоца захтева да ће сорта бити испитивана и да од њега затражи потребну количину садног материјала сорте ради испитивања.</p>
</div>
<div class="auto-style3">
	<p class="auto-style6">На основу обавештења из става 1. овог члана подносилац захтева дужан је да благовремено достави Министарству садни материјал сорте у количини и на начин који пропише министар.</p>
</div>
<div class="auto-style3">
	<p class="auto-style6">Ако подносилац захтева не поступи у складу са ставом 2. овог члана министар ће захтев одбацити.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 32.</p>
</div>
<div class="auto-style3">
	<p class="auto-style6">Испитивање сорте на огледном пољу и у лабораторији врши се под шифрованим ознакама које представљају службену тајну. Шифре се отварају и затварају сваке године и о добијеним резултатима Министарство обавештава подносиоца захтева.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 33.</p>
</div>
<div class="auto-style3">
	<p class="auto-style6">Испитивање сорте врши се истовремено са једном или више стандардних сорти.</p>
</div>
<div class="auto-style3">
	<p class="auto-style6">Као стандардна сорта може се одредити само сорта која има највећу употребну и производну вредност за намену за коју се врши испитивање.</p>
</div>
<div class="auto-style3">
	<p class="auto-style6">Ако поједина врста нема стандардне сорте одређене намене, сорта се испитује без стандарда, али само за намену за коју је поднет захтев.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 34.</p>
</div>
<div class="auto-style3">
	<p class="auto-style6">Испитивање сорте на огледном пољу односно у лабораторији врши правно или физичко лице које има земљиште, опрему и стручна лица за вршење тих испитивања (у даљем тексту: извођач огледа).</p>
</div>
<div class="auto-style3">
	<p class="auto-style6">Министарство закључује уговор са извођачем огледа за испитивање сорти на огледном пољу односно у лабораторији.</p>
</div>
<div class="auto-style3">
	<p class="auto-style6">Министар прописује ближе услове из става 1. овог члана.</p>
</div>
<div class="auto-style3">
	<p class="auto-style6">Извођач огледа који је закључио уговор о испитивању сорте на огледном пољу односно у лабораторији, дужан је да према прописаној методи из члана 30. став 2. и обавезама из уговора достави Министарству резултате испитивања.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 35.</p>
</div>
<div class="auto-style3">
	<p class="auto-style6">Министарство врши обраду годишњих и завршних резултата добијених на огледном пољу односно у лабораторији.</p>
</div>
<div class="auto-style3">
	<p class="auto-style6">Обрада података из става 1. овог члана врши се по методи коју пропише министар.</p>
</div>
<div class="auto-style3">
	<p class="auto-style6">Коначни резултати испитивања достављају се стручним комисијама, ради оцене употребне и производне вредности сорте, као и њене оригиналности, униформности и стабилности, а годишњи резултат подносиоцу захтева.</p>
</div>
<div class="auto-style3">
	<p class="auto-style6">Стручне комисије из става 3. овог члана образује министар.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 36.</p>
</div>
<div class="auto-style3">
	<p class="auto-style6">На основу резултата испитивања сорте на огледном пољу односно у лабораторији, а на предлог стручне комисије, министар оцењује да ли су испуњени услови за признавање новостворене домаће сорте.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 37.</p>
</div>
<div class="auto-style3">
	<p class="auto-style6">Решење о признавању новостворене домаће сорте или о одбијању захтева доноси министар.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style4">
	<p class="auto-style6">2. Упис у Регистар сорти воћака, винове лозе, хмеља и подлога</p>
</div>
<div align="center" class="auto-style5">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 38.</p>
</div>
<div class="auto-style3">
	<p class="auto-style6">Сорта за коју је донето решење из члана 37. овог закона, уписује се у Регистар сорти воћака, винове лозе, хмеља и подлога (у даљем тексту: Регистар сорти).</p>
</div>
<div class="auto-style3">
	<p class="auto-style6">Регистар сорти води Министарство.</p>
</div>
<div class="auto-style3">
	<p class="auto-style6">За време за које је сорта уписана у Регистар сорти садни материјал сорте може да се стави у промет као сортни.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 39.</p>
</div>
<div class="auto-style3">
	<p class="auto-style6">Регистар сорти садржи нарочито, податке о:</p>
</div>
<div class="auto-style3">
	<p class="auto-style6">1) новоствореним домаћим сортама;</p>
</div>
<div class="auto-style3">
	<p class="auto-style6">2) страним сортама признатим од надлежног органа стране државе;</p>
</div>
<div class="auto-style3">
	<p class="auto-style6">3) домаћим и одомаћеним сортама.</p>
</div>
<div class="auto-style3">
	<p class="auto-style6">Министар ближе прописује садржину Регистра сорти.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 40.</p>
</div>
<div class="auto-style3">
	<p class="auto-style6">Страна сорта уписује се у Регистар сорти ако је сорта призната од надлежног органа стране државе, ако има документ о власнику, односно кориснику, као и документ о резултатима ДУС теста.</p>
</div>
<div class="auto-style3">
	<p class="auto-style6">Упис стране сорте у Регистар сорти врши се на основу захтева одржаваоца сорте.</p>
</div>
<div class="auto-style3">
	<p class="auto-style6">Захтев из става 2. овог члана садржи нарочито, податке о:</p>
</div>
<div class="auto-style3">
	<p class="auto-style6">1) власнику, односно кориснику стране сорте;</p>
</div>
<div class="auto-style3">
	<p class="auto-style6">2) одржаваоцу сорте;</p>
</div>
<div class="auto-style3">
	<p class="auto-style6">3) податке о сорти и др.</p>
</div>
<div class="auto-style3">
	<p class="auto-style6">Министар ближе прописује образац и садржину захтева из става 2. овог члана.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 41.</p>
</div>
<div class="auto-style3">
	<p class="auto-style6">У Регистар сорти могу се уписати домаће и одомаћене сорте које не испуњавају све услове прописане овим законом за упис у Регистар сорти и оне се посебно обележавају.</p>
</div>
<div class="auto-style3">
	<p class="auto-style6">Министарство уписује сорту из става 1. овог члана у Регистар сорти на основу резултата испитивања или на основу опште познатих података о употребној и производној вредности сорте.</p>
</div>
<div class="auto-style3">
	<p class="auto-style6">Домаће и одомаћене сорте које су уписане у Регистар сорти чувају се у банци биљних гена.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 42.</p>
</div>
<div class="auto-style3">
	<p class="auto-style6">Министар доноси решење о брисању сорте из Регистра сорти ако:</p>
</div>
<div class="auto-style3">
	<p class="auto-style6">1) то затражи подносилац захтева;</p>
</div>
<div class="auto-style3">
	<p class="auto-style6">2) одржавалац сорте или његов овлашћени заступник не обезбеди садни материјал сорте у прописаној количини;</p>
</div>
<div class="auto-style3">
	<p class="auto-style6">3) одржавалац сорте не обезбеђује одржавање сорте на начин који гарантује очување њене униформности и стабилности.</p>
</div>
<div class="auto-style3">
	<p class="auto-style6">Сорта која је брисана из Регистра сорти може да се стави у промет најдуже три године од дана брисања из Регистра сорти.</p>
</div>
<div class="auto-style3">
	<p class="auto-style6">На захтев оплемењивача сорте или његовог овлашћеног заступника сорта која је брисана из Регистра сорти може да се поново пријави за упис у Регистар сорти.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 43.</p>
</div>
<div class="auto-style3">
	<p class="auto-style6">Сорта уписана у Регистар сорти подлеже обавези испитивања битних особина из члана 23. овог закона ради стављања на Листу препоручених сорти и подлога.</p>
</div>
<div class="auto-style3">
	<p class="auto-style6">Испитивање сорте из става 1. овог члана врши се на начин и по методама утврђеним посебним прописом из члана 30. овог закона.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 44.</p>
</div>
<div class="auto-style3">
	<p class="auto-style6">Министар утврђује списак уписаних односно брисаних сорти из Регистра сорти, као и Листу препоручених сорти и подлога.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 45.</p>
</div>
<div class="auto-style3">
	<p class="auto-style6">Трошкове признавања новостворене домаће сорте, трошкове уписа у Регистар сорти и трошкове уписа у Листу препоручених сорти и подлога сноси подносилац захтева и уплаћује на одговарајући рачун за уплату јавних прихода буџета Републике.</p>
</div>
<div class="auto-style3">
	<p class="auto-style6">Висина трошкова утврђује се у складу са прописима о накнадама трошкова у управном поступку.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style4">
	<p class="auto-style6">3. Одржавање сорте</p>
</div>
<div align="center" class="auto-style5">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 46.</p>
</div>
<div class="auto-style3">
	<p class="auto-style6">Одржавалац сорте дужан је да одржава сорту по прописаним методама све док је сорта уписана у Регистар сорти.</p>
</div>
<div class="auto-style3">
	<p class="auto-style6">Одржавалац сорте дужан је да на захтев Министарства достави садни материјал сорте ради:</p>
</div>
<div class="auto-style3">
	<p class="auto-style6">1) провере да ли се сорта одржава тако да јој се не мењају униформност и стабилност;</p>
</div>
<div class="auto-style3">
	<p class="auto-style6">2) чувања стандардног узорка или његове обнове.</p>
</div>
<div class="auto-style3">
	<p class="auto-style6">Министар прописује методе одржавања сорте.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 47.</p>
</div>
<div class="auto-style3">
	<p class="auto-style6">Контролу одржавања сорте врши Министарство тако што испитивањем сорте на начин утврђен у члану 30. овог закона проверава да ли се одржава униформност и стабилност сорте.</p>
</div>
<div class="auto-style3">
	<p class="auto-style6">Контролу одржавања сорте Министарство може да повери овлашћеној организацији која испуњава услове у погледу опреме и стручних лица за обављање те контроле.</p>
</div>
<div class="auto-style3">
	<p class="auto-style6">Ако Министарство на основу резултата испитивања из става 1. овог члана утврди да одржавалац сорте није одржавао сорту на начин који гарантује очување стабилности и униформности сорте одузима му право одржавања те сорте, а ако је једини одржавалац поништава се и решење о упису те сорте у Регистар сорти.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 48.</p>
</div>
<div class="auto-style3">
	<p class="auto-style6">Трошкове контроле одржавања сорте сноси одржавалац сорте од кога је узорак узет и уплаћује на одговарајући рачун за уплату јавних прихода буџета Републике.</p>
</div>
<div class="auto-style3">
	<p class="auto-style6">Висина трошкова утврђује се у складу са прописима о накнадама трошкова у управном поступку.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 49.</p>
</div>
<div class="auto-style3">
	<p class="auto-style6">Узорак сорте која је уписана у Регистар сорти или за коју је покренут поступак уписа у Регистар сорти чува се као стандардни узорак.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">VI. НАДЗОР</p>
</div>
<div align="center" class="auto-style5">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 50.</p>
</div>
<div class="auto-style3">
	<p class="auto-style6">Министарство врши надзор над применом овог закона и прописа донетих на основу овог закона.</p>
</div>
<div class="auto-style3">
	<p class="auto-style6">Министарство врши инспекцијски надзор преко инспектора за послове садног материјала и семена (у даљем тексту: инспектор).</p>
</div>
<div class="auto-style3">
	<p class="auto-style6">Послове инспектора може да обавља дипломирани инжењер пољопривреде смер воћарства и виноградарства, заштите биља, ратарства или дипломирани инжењер агрономије, који имају најмање три године радног искуства и положен стручни испит.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 51.</p>
</div>
<div class="auto-style3">
	<p class="auto-style6">Привредно друштво, односно предузеће, друго правно лице и предузетник који подлеже надзору из чл. 52. и 53. овог закона дужно је да инспектору омогући вршење инспекцијског надзора и да му без одлагања стави на увид и располагање потребну документацију и друге доказе и изјасни се о чињеницама које су од значаја за вршење надзора.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 52.</p>
</div>
<div class="auto-style3">
	<p class="auto-style6">У вршењу послова инспекцијског надзора инспектор има право и дужност да:</p>
</div>
<div class="auto-style3">
	<p class="auto-style6">1) врши контролу да ли је произвођач уписан у Регистар произвођача садног материјала;</p>
</div>
<div class="auto-style3">
	<p class="auto-style6">2) врши контролу испуњености услова из члана 6. став 2. тач. 3), 4) и 5);</p>
</div>
<div class="auto-style3">
	<p class="auto-style6">3) врши контролу документације и вођења евиденције о производњи садног материјала;</p>
</div>
<div class="auto-style3">
	<p class="auto-style6">4) врши контролу да ли садни материјал испуњава прописане услове;</p>
</div>
<div class="auto-style3">
	<p class="auto-style6">5) контролише извршавање мера по овом закону;</p>
</div>
<div class="auto-style3">
	<p class="auto-style6">6) врши контролу увођења нових сорти у производњу;</p>
</div>
<div class="auto-style3">
	<p class="auto-style6">7) врши контролу да ли су увезене сорте уписане у Регистар сорти;</p>
</div>
<div class="auto-style3">
	<p class="auto-style6">8) у поступку контроле производње садног материјала проверава да ли је сорта чији се садни материјал производи уписана у Регистар сорти односно у регистар заштићених сорти и да ли је регулисано право коришћења сорте са носиоцем права заштите сорте.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 53.</p>
</div>
<div class="auto-style3">
	<p class="auto-style6">У вршењу послова из члана 52. овог закона инспектор је овлашћен и дужан да:</p>
</div>
<div class="auto-style3">
	<p class="auto-style6">1) забрани производњу садног материјала ако није уписан у Регистар произвођача садног материјала или више не испуњава услове из члана 6. став 2. тач. 3), 4) и 5);</p>
</div>
<div class="auto-style3">
	<p class="auto-style6">2) забрани производњу ако није пријављена у складу са чланом 12. овог закона;</p>
</div>
<div class="auto-style3">
	<p class="auto-style6">3) забрани производњу, коришћење и промет садног материјала сорти које нису уписане у Регистар сорти односно које су брисане из Регистра сорти;</p>
</div>
<div class="auto-style3">
	<p class="auto-style6">4) забрани производњу, коришћење и стављање у промет садног материјала супротно одредбама овог закона;</p>
</div>
<div class="auto-style3">
	<p class="auto-style6">5) забрани промет садног материјала ван продајног места;</p>
</div>
<div class="auto-style3">
	<p class="auto-style6">6) одузме и уништи садни материјал који се производи, користи и ставља у промет супротно одредбама овог закона;</p>
</div>
<div class="auto-style3">
	<p class="auto-style6">7) нареди отклањање утврђене неправилности када у поступку надзора утврди да пропис о садном материјалу није примењен или је неправилно примењен и одреди за то потребан рок.</p>
</div>
<div class="auto-style3">
	<p class="auto-style6">Мере из става 1. овог члана налажу се решењем инспектора у управном поступку.</p>
</div>
<div class="auto-style3">
	<p class="auto-style6">Трошкови који настану приликом одузимања, чувања и уништавања садног материјала на основу овлашћења из става 1. тачка 6) овог члана падају на терет лица од којег је садни материјал одузет.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 54.</p>
</div>
<div class="auto-style3">
	<p class="auto-style6">Решење инспектора је коначно у управном поступку.</p>
</div>
<div class="auto-style3">
	<p class="auto-style6">Против решења инспектора из става 1. овог члана може се покренути управни спор.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">VII. КАЗНЕНЕ ОДРЕДБЕ</p>
</div>
<div align="center" class="auto-style5">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 55.</p>
</div>
<div class="auto-style3">
	<p class="auto-style6">Новчаном казном од 100.000 до 3.000.000 динара казниће се за привредни преступ привредно друштво односно предузеће или друго правно лице, ако:</p>
</div>
<div class="auto-style3">
	<p class="auto-style6">1) поступи супротно одредбама члана 4. овог закона;</p>
</div>
<div class="auto-style3">
	<p class="auto-style6">2) се бави производњом, прометом и увозом садног материјала, а није уписано у Регистар произвођача садног материјала (члан 5. став 1, члан 15. и члан 19. став 1);</p>
</div>
<div class="auto-style3">
	<p class="auto-style6">3) се бави производњом садног материјала, а не испуњава прописане услове из члана 6. став 2. тач. 3), 4) и 5) овог закона;</p>
</div>
<div class="auto-style3">
	<p class="auto-style6">4) производи садни материјал супротно одредбама чл. 10. и 11. овог закона;</p>
</div>
<div class="auto-style3">
	<p class="auto-style6">5) стави у промет садни материјал сорте која није уписана у Регистар сорти и није означен сертификатом (члан 16);</p>
</div>
<div class="auto-style3">
	<p class="auto-style6">6) увози садни материјал сорте која није уписана у Регистар сорти (члан 20);</p>
</div>
<div class="auto-style3">
	<p class="auto-style6">7) сорту која је брисана из Регистра сорти стави у промет после три године од дана брисања из Регистра сорти (члан 42. став 2);</p>
</div>
<div class="auto-style3">
	<p class="auto-style6">8) поверене послове контроле одржавања сорте не врши у складу са овим законом и прописима донетим на основу њега (члан 47);</p>
</div>
<div class="auto-style3">
	<p class="auto-style6">9) не поступи по решењу инспектора, у складу са овим законом.</p>
</div>
<div class="auto-style3">
	<p class="auto-style6">За привредни преступ из става 1. овог члана казниће се новчаном казном од 10.000 до 200.000 динара и одговорно лице у привредном друштву односно предузећу или другом правном лицу.</p>
</div>
<div class="auto-style3">
	<p class="auto-style6">За радње из става 1. овог члана поред новчане казне може се изрећи и заштитна мера забране обављања одређених делатности за правно лице и одговорном лицу да врши одређене послове у трајању од шест месеци до десет година.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 56.</p>
</div>
<div class="auto-style3">
	<p class="auto-style6">Новчаном казном од 100.000 до 1.000.000 динара казниће се за прекршај привредно друштво односно предузеће или друго правно лице, ако:</p>
</div>
<div class="auto-style3">
	<p class="auto-style6">1) не води књигу евиденције садног материјала (члан 9);</p>
</div>
<div class="auto-style3">
	<p class="auto-style6">2) Министарству не поднесе пријаву за производњу садног материјала (члан 12);</p>
</div>
<div class="auto-style3">
	<p class="auto-style6">3) врши продају садног материјала ван продајног места (члан 17. став 1);</p>
</div>
<div class="auto-style3">
	<p class="auto-style6">4) на продајном месту садног материјала нема стручно лице са бв степеном стручне спреме пољопривредне струке (члан 18).</p>
</div>
<div class="auto-style3">
	<p class="auto-style6">За прекршај из става 1. овог члана казниће се новчаном казном од 5.000 до 50.000 динара и одговорно лице у привредном друштву односно предузећу или другом правном лицу.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 57.</p>
</div>
<div class="auto-style3">
	<p class="auto-style6">Новчаном казном од 5.000 до 500.000 динара казниће се за прекршај предузетник, ако:</p>
</div>
<div class="auto-style3">
	<p class="auto-style6">1) поступи супротно одредбама члана 4. овог закона;</p>
</div>
<div class="auto-style3">
	<p class="auto-style6">2) се бави производњом, прометом и увозом садног материјала а није уписано у Регистар произвођача садног материјала (члан 5. став 1, члан 15. и члан 19. став 1);</p>
</div>
<div class="auto-style3">
	<p class="auto-style6">3) се бави производњом садног материјала а не испуњава прописане услове из члана 6. став 2. тач. 3), 4) и 5) овог закона;</p>
</div>
<div class="auto-style3">
	<p class="auto-style6">4) не води књигу евиденције садног материјала (члан 9);</p>
</div>
<div class="auto-style3">
	<p class="auto-style6">5) производи садни материјал супротно одредбама чл. 10. и 11. овог закона;</p>
</div>
<div class="auto-style3">
	<p class="auto-style6">6) Министарству не поднесе пријаву за производњу садног материјала (члан 12);</p>
</div>
<div class="auto-style3">
	<p class="auto-style6">7) стави у промет садни материјал сорте која није уписана у Регистар сорти и није означен сертификатом (члан 16);</p>
</div>
<div class="auto-style3">
	<p class="auto-style6">8) врши продају садног материјала ван продајног места (члан 17. став 1);</p>
</div>
<div class="auto-style3">
	<p class="auto-style6">9) на продајном месту садног материјала нема стручно лице са бв степеном стручне спреме пољопривредне струке (члан 18);</p>
</div>
<div class="auto-style3">
	<p class="auto-style6">10) увози садни материјал сорте која није уписана у Регистар сорти (члан 20);</p>
</div>
<div class="auto-style3">
	<p class="auto-style6">11) сорту која је брисана из Регистра сорти стави у промет после три године од дана брисања из Регистра сорти (члан 42. став 2);</p>
</div>
<div class="auto-style3">
	<p class="auto-style6">12) не поступи по решењу инспектора, у складу са овим законом.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 58.</p>
</div>
<div class="auto-style3">
	<p class="auto-style6">Новчаном казном од 2.500 до 50.000 динара казниће се за прекршај физичко лице ако се бави производњом садног материјала а није закључило уговор са произвођачем садног материјала (члан 5. став 2).</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">VIII. ПРЕЛАЗНЕ И ЗАВРШНЕ ОДРЕДБЕ</p>
</div>
<div align="center" class="auto-style5">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 59.</p>
</div>
<div class="auto-style3">
	<p class="auto-style6">Привредно друштво, односно предузеће, друго правно лице и предузетник који се баве производњом садног материјала, прометом и увозом садног материјала дужни су да своје пословање ускладе са одредбама овог закона у року од годину дана од дана ступања на снагу овог закона.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 60.</p>
</div>
<div class="auto-style3">
	<p class="auto-style6">До доношења прописа на основу овлашћења из овог закона примењиваће се прописи донети на основу Закона о семену и садном материјалу („Службени гласник РС”, бр. 54/93 и 35/94) и Закона о признавању сорти пољопривредног и шумског биља („Службени лист СРЈ”, бр. 12/98 и 37/02) ако нису у супротности са овим законом.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 61.</p>
</div>
<div class="auto-style3">
	<p class="auto-style6">Даном ступања на снагу овог закона престају да важе одредбе:</p>
</div>
<div class="auto-style3">
	<p class="auto-style6">1) Закона о семену и садном материјалу („Службени гласник РС”, бр. 54/93 и 35/94) које се односе на садни материјал воћака, винове лозе и хмеља, и</p>
</div>
<div class="auto-style3">
	<p class="auto-style6">2) Закона о признавању сорти пољопривредног и шумског биља („Службени лист СРЈ”, бр. 12/98 и 37/02) које се односе на признавање сорти воћака, винове лозе и хмеља.</p>
</div>
<div class="auto-style3">
	<p class="auto-style6">&nbsp;</p>
</div>
<div align="center" class="auto-style5">
	<p class="auto-style6">Члан 62.</p>
</div>
<div class="auto-style3">
	<p class="auto-style6">Овај закон ступа на снагу осмог дана од дана објављивања у „Службеном гласнику Републике Србије”.</p>
</div>
<div class="auto-style3">
	<p class="auto-style6">&nbsp;</p>
</div>
<div class="auto-style3">
	<p class="auto-style6">&nbsp;</p>
</div>
<div style="margin-bottom: 0rem; text-indent: 1.18333333333333rem;" class="auto-style1">
	<p class="auto-style6">&nbsp;</p>
</div>

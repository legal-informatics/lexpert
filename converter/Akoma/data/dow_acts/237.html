


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	

	<div class="story">
				<p class="odluka-zakon">ЗАКОН</p>
				<p class="odluka-zakon">о обављању плаћања правних лица, предузетника и физичких лица која не обављају делатност</p>
				<p class="centar">"Службени гласник РС", број 68 од 4. августа 
				2015.</p>
				<p class="centar">&nbsp;</p>
				<p class="clan">Члан 1.</p>
				<p>Овим законом уређују се права и обавезе правних лица, предузетника и физичких лица која не обављају делатност, у вези са отварањем текућег и другог платног рачуна, као и обављањем платних трансакција преко тог рачуна.</p>
				<p>Oдрeдбe oвoг зaкoнa кoje сe oднoсe нa прaвнa лицa примeњуjу сe и нa oгрaнкe стрaних приврeдних друштaвa кojи су oснoвaни у склaду сa зaкoнoм кojим сe урeђуje oснивaњe приврeдних друштaвa.</p>
				<p class="clan">Члан 2.</p>
				<p>Правна лица и предузетници су дужни да отворе текући рачун код пружаоца платних услуга који, у складу са законом којим се уређују платне услуге, може да води текући рачун (банка, односно Управа за трезор), да воде новчана средства на том рачуну и врше платне трансакције преко тог рачуна.</p>
				<p>Правна лица и предузетници могу имати више од једног текућег рачуна код истог пружаоца платних услуга и текуће рачуне код више пружалаца платних услуга. </p>
				<p>Изузетно од става 1. овог члана, правна лица и предузетници, као имаоци електронског новца у складу са законом којим се уређују платне услуге, нису дужни да врше платне трансакције преко текућег рачуна по основу купопродаје роба и услуга тим новцем.</p>
				<p>Одредбе ст. од 1. до 3. овог члана примењују се и на правна лица и предузетнике када обављају платни промет са иностранством, а у складу са прописима о девизном пословању. </p>
				<p>Министар надлежан за послове финансија може прописати ближе услове и начин плаћања из става 3. овог члана, као и друге случајеве у којима правна лица и предузетници нису дужни да врше платне трансакције преко текућег рачуна.</p>
				<p class="clan">Члан 3.</p>
				<p>Правна лица и предузетници су дужни да динаре примљене у готовом по било ком основу уплате на свој текући рачун у року од седам радних дана. </p>
				<p>Одредба става 1. овог члана не примењује се на лица из тог става која имају овлашћење надлежног органа за обављање мењачких послова, а која уплату готовог новца у динарима, оствареног мењачким пословањем, врше у складу са прописом којим се уређују мењачки послови.</p>
				<p>Ако предузетник захтева исплату готовог новца са текућег рачуна, банка је дужна да му тај новац исплати одмах, без накнаде, с тим да ако је реч о исплати готовог новца у износу већем од 600.000 динара или ефективног страног новца у износу чија је динарска противвредност по званичном средњем курсу Народне банке Србије већа од 600.000 динара – банка му средства преко 600.000 динара исплаћује, без накнаде, најкасније наредног радног дана.</p>
				<p>Министар надлежан за послове финансија прописује услове и начин плаћања и исплата које се врше у готовом новцу у динарима са текућих рачуна правних лица и предузетника. </p>
				<p class="clan">Члан 4.</p>
				<p>Физичка лица која не обављају делатност могу за извршавање платних трансакција имати текуће и друге платне рачуне код пружалаца платних услуга утврђених законом којим се уређују платне услуге.</p>
				<p>Лица из става 1. овог члана, као имаоци електронског новца у складу са законом којим се уређују платне услуге, могу вршити платне трансакције тим новцем.</p>
				<p>Одредбе ст. 1. и 2. овог члана примењују се и када физичка лица која не обављају делатност врше платни промет са иностранством, а у складу са прописима о девизном пословању.</p>
				<p class="clan">Члан 5.</p>
				<p>Правна лица и предузетници могу међусобне новчане обавезе измиривати и уговарањем промене поверилаца, односно дужника у одређеном облигационом односу (асигнација, цесија, приступање дугу, преузимање дуга, уступање дуга и др.), пребијањем (компензација) и на други начин у складу са законом.</p>
				<p>Правна лица и предузетници не могу измиривати међусобне новчане обавезе на начин из става 1. овог члана, уколико су њихови рачуни у тренутку плаћања блокирани ради извршења принудне наплате, осим ако друкчије није утврђено законом којим се уређује порески поступак.</p>
				<p>Обавезе измирене на начин из става 1. овог члана, осим ако су измирене пребијањем (компензација), евидентирају се преко рачуна код пружаоца платних услуга, најмање једанпут месечно, по правилу крајем месеца.</p>
				<p>Плаћање међусобних обавеза и потраживања из става 1. овог члана врши се као платна трансакција између учесника.</p>
				<p class="clan">Члан 6.</p>
				<p>Надзор над применом одредаба овог закона код правних лица и предузетника врши Министарство финансија – Пореска управа.</p>
				<p class="clan">Члан 7.</p>
				<p>Новчаном казном од 50.000 до 2.000.000 динара казниће се за прекршај правно лице:</p>
				<p>1) ако не отвори текући рачун код пружаоца платних услуга који, у складу са законом којим се уређују платне услуге, може да води текући рачун или не води средства на том рачуну или не врши платне трансакције преко тог рачуна, у складу са овим законом (члан 2. став 1);</p>
				<p>2) ако динаре примљене у готовом по било ком основу не уплати на свој текући рачун у року од седам радних дана (члан 3. став 1);</p>
				<p>3) ако су његови рачуни у тренутку плаћања блокирани ради извршења принудне наплате, а новчане обавезе измирује супротно члану 5. став 2. овог закона (члан 5. став 2).</p>
				<p>За радње из става 1. овог члана казниће се за прекршај и одговорно лице у правном лицу – новчаном казном од 5.000 до 150.000 динара.</p>
				<p>За радње из става 1. овог члана казниће се за прекршај и предузетник – новчаном казном од 10.000 до 500.000 динара.</p>
				<p class="clan">Члан 8.</p>
				<p>Акт из члана 3. став 4. овог закона министар надлежан за послове финансија донеће у року од 60 дана од дана ступања на снагу овог закона.</p>
				<p>До дана почетка примене акта из става 1. овог члана примењиваће се Правилник о условима и начину плаћања у готовом новцу у динарима за правна лица и за физичка лица која обављају делатност („Службени гласник РС”, број 77/11), укoликo ниje у супрoтнoсти сa oвим зaкoнoм. </p>
				<p class="clan">Члан 9.</p>
				<p>Овај закон ступа на снагу осмог дана од дана објављивања у „Службеном гласнику Републике Србије”, а примењиваће се од 1. октобра 2015. године. </p>
	</div>


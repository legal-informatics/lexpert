


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>На основу члана 112. став 1. тачка 2. Устава Републике Србије, доносим</p>
	<p class="ukaz">УКАЗ</p>
	<p class="ukaz-naslov">о проглашењу Закона o потврђивању Споразума <br>између Швајцарске Конфедерације и Републике 
	<br>Аустрије о оснивању и раду Међународног центра за развој миграционе политике (ИЦМПД) у Бечу из 1. јуна 1993. године допуњеног Споразумом између 
	<br>Швајцарске Конфедерације, Републике Аустрије <br>и Републике Мађарске о изменама и продужењу важења потписаног Споразума о оснивању и раду ИЦМПД-а из 27. марта 1996. године, Споразумом између Швајцарске Конфедерације, Републике Аустрије и Републике 
	<br>Мађарске о изменама Споразума о оснивању и раду ИЦМПД-а из 26. априла 1996. године, као и Споразумoм о трећој измени споразума о оснивању и раду ИЦМПД-а из 25. јуна 2003. између Швајцарске Конфедерације, 
	<br>Републике Аустрије, Републике Мађарске, <br>Републике Словеније, Чешке Републике, Краљевине Шведске, Републике Бугарске, Републике Хрватске 
	<br>и Републике Пољске, потписаног <br>25. јуна 2003. године на Родосу</p>
	<p>Проглашава се Закон o потврђивању Споразума између Швајцарске конфедерације и Републике Аустрије о оснивању и раду Међународног центра за развој миграционе политике (ИЦМПД) у Бечу из 1. јуна 1993. године допуњеног Споразумом између Швајцарске Конфедерације, Републике Аустрије и Републике Мађарске о изменама и продужењу важења потписаног Споразума о оснивању и раду ИЦМПД-а из 27. марта 1996. године, Споразумом између Швајцарске Конфедерације, Републике Аустрије и Републике Мађарске о изменама Споразума о оснивању и раду ИЦМПД-а из 26. априла 1996. године, као и Споразумoм о трећој измени споразума о оснивању и раду ИЦМПД-а из 25. јуна 2003. између Швајцарске Конфедерације, Републике Аустрије, Републике Мађарске, Републике Словеније, Чешке Републике, Краљевине Шведске, Републике Бугарске, Републике Хрватске и Републике Пољске, потписаног 
	<br>25. јуна 2003. године на Родосу, који је донела Народна скупштина Републике Србије на Четвртој седници Другог редовног заседања у 2013. години, 26. новембра 2013. године.</p>
	<p>&nbsp;</p>
	<p class="potpis" style="margin-top: 0">ПР број 121</p>
	<p class="potpis" style="margin-top: 0">У Београду, 27. новембра 2013. године</p>
	<p class="potpis" style="margin-top: 0">Председник Републике,</p>
	<p class="potpis" style="margin-top: 0"><span class="bold">Томислав Николић, 
	</span>с.р.</p>
	<p class="potpis">&nbsp;</p>
	<p class="potpis">&nbsp;</p>
	<p class="odluka-zakon" style="margin-top: 0; margin-bottom: 0">ЗАКОН</p>
	<p class="naslov" style="margin-top: 0">o потврђивању Споразума између Швајцарске 
	<br>Конфедерације и Републике Аустрије о оснивању и раду Међународног центра за развој миграционе 
	<br>политике (ИЦМПД) у Бечу из 1. јуна 1993. године <br>допуњеног Споразумом између Швајцарске 
	<br>Конфедерације, Републике Аустрије и Републике <br>Мађарске о изменама и продужењу важења потписаног Споразума о оснивању и раду ИЦМПД-а из 27. марта 1996. године, Споразумом између Швајцарске 
	<br>Конфедерације, Републике Аустрије и Републике <br>Мађарске о изменама Споразума о оснивању и раду ИЦМПД-а из 26. априла 1996. године, као и Споразумoм о трећој измени споразума о оснивању и раду ИЦМПД-а из 25. јуна 2003. између Швајцарске Конфедерације, Републике Аустрије, Републике Мађарске, 
	<br>Републике Словеније, Чешке Републике, Краљевине Шведске, Републике Бугарске, Републике Хрватске 
	<br>и Републике Пољске, потписаног <br>25. јуна 2003. године на Родосу</p>
	<p class="naslov" style="margin-top: 0"><span style="font-weight: 400">
	"Службени гласник РС - Међународни уговори", број 13 од 27. новембра 2013.</span></p>
	<p class="naslov" style="margin-top: 0">&nbsp;</p>
	<p class="clan">Члан 1.</p>
	<p>Потврђује се Споразум између Швајцарске Конфедерације и Републике Аустрије о оснивању и раду Међународног центра за развој миграционе политике (ИЦМПД) у Бечу из 1. јуна 1993. године допуњен Споразумом између Швајцарске Конфедерације, Републике Аустрије и Републике Мађарске о изменама и продужењу важења потписаног Споразума о оснивању и раду ИЦМПД-а из 27. марта 1996. године, Споразумом између Швајцарске Конфедерације, Републике Аустрије и Републике Мађарске о изменама Споразума о оснивању и раду ИЦМПД-а из 26. априла 1996. године, као и Споразумoм о трећој измени Споразума о оснивању и раду ИЦМПД-а из 25. јуна 2003. између Швајцарске Конфедерације, Републике Аустрије, Републике Мађарске, Републике Словеније, Чешке Републике, Краљевине Шведске, Републике Бугарске, Републике Хрватске и Републике Пољске, потписаног 25. јуна 2003. године на Родосу.</p>
	<p class="clan">Члан 2.</p>
	<p>Текст Споразума између Швајцарске Конфедерације и Републике Аустрије о оснивању и раду Међународног центра за развој миграционе политике (ИЦМПД) у Бечу из 1. јуна 1993. године, у оригиналу на немачком и допунама из члана 1. овог закона на енглеском језику и у преводу на српски језик гласи:</p>
	<p><img src="http://www.pravno-informacioni-sistem.rs/SlGlasnikPortal/slike/ICMPD_Page_01_opt.jpeg&amp;doctype=reg&amp;abc=cba&amp;eli=true&amp;eliActId=409159&amp;regactid=409159" alt="ICMPD_Page_01.tiff"></p>
	<p><img src="http://www.pravno-informacioni-sistem.rs/SlGlasnikPortal/slike/ICMPD_Page_02_opt.jpeg&amp;doctype=reg&amp;abc=cba&amp;eli=true&amp;eliActId=409159&amp;regactid=409159" alt="ICMPD_Page_02.tiff"></p>
	<p><img src="http://www.pravno-informacioni-sistem.rs/SlGlasnikPortal/slike/ICMPD_Page_03_opt.jpeg&amp;doctype=reg&amp;abc=cba&amp;eli=true&amp;eliActId=409159&amp;regactid=409159" alt="ICMPD_Page_03.tiff"></p>
	<p><img src="http://www.pravno-informacioni-sistem.rs/SlGlasnikPortal/slike/ICMPD_Page_04_opt.jpeg&amp;doctype=reg&amp;abc=cba&amp;eli=true&amp;eliActId=409159&amp;regactid=409159" alt="ICMPD_Page_04.tiff"></p>
	<p><img src="http://www.pravno-informacioni-sistem.rs/SlGlasnikPortal/slike/ICMPD_Page_05_opt.jpeg&amp;doctype=reg&amp;abc=cba&amp;eli=true&amp;eliActId=409159&amp;regactid=409159" alt="ICMPD_Page_05.tiff"></p>
	<p><img src="http://www.pravno-informacioni-sistem.rs/SlGlasnikPortal/slike/ICMPD_Page_06_opt.jpeg&amp;doctype=reg&amp;abc=cba&amp;eli=true&amp;eliActId=409159&amp;regactid=409159" alt="ICMPD_Page_06.tiff"></p>
	<p><img src="http://www.pravno-informacioni-sistem.rs/SlGlasnikPortal/slike/ICMPD_Page_07_opt.jpeg&amp;doctype=reg&amp;abc=cba&amp;eli=true&amp;eliActId=409159&amp;regactid=409159" alt="ICMPD_Page_07.tiff"></p>
	<p><img src="http://www.pravno-informacioni-sistem.rs/SlGlasnikPortal/slike/ICMPD_Page_08_opt.jpeg&amp;doctype=reg&amp;abc=cba&amp;eli=true&amp;eliActId=409159&amp;regactid=409159" alt="ICMPD_Page_08.tiff"></p>
	<p><img src="http://www.pravno-informacioni-sistem.rs/SlGlasnikPortal/slike/ICMPD_Page_09_opt.jpeg&amp;doctype=reg&amp;abc=cba&amp;eli=true&amp;eliActId=409159&amp;regactid=409159" alt="ICMPD_Page_09.tiff"></p>
	<p><img src="http://www.pravno-informacioni-sistem.rs/SlGlasnikPortal/slike/ICMPD_Page_10_opt.jpeg&amp;doctype=reg&amp;abc=cba&amp;eli=true&amp;eliActId=409159&amp;regactid=409159" alt="ICMPD_Page_10.tiff"></p>
	<p><img src="http://www.pravno-informacioni-sistem.rs/SlGlasnikPortal/slike/ICMPD_Page_11_opt.jpeg&amp;doctype=reg&amp;abc=cba&amp;eli=true&amp;eliActId=409159&amp;regactid=409159" alt="ICMPD_Page_11.tiff"></p>
	<p><img src="http://www.pravno-informacioni-sistem.rs/SlGlasnikPortal/slike/ICMPD_Page_12_opt.jpeg&amp;doctype=reg&amp;abc=cba&amp;eli=true&amp;eliActId=409159&amp;regactid=409159" alt="ICMPD_Page_12.tiff"></p>
	<p><img src="http://www.pravno-informacioni-sistem.rs/SlGlasnikPortal/slike/ICMPD_Page_13_opt.jpeg&amp;doctype=reg&amp;abc=cba&amp;eli=true&amp;eliActId=409159&amp;regactid=409159" alt="ICMPD_Page_13.tiff"></p>
	<p><img src="http://www.pravno-informacioni-sistem.rs/SlGlasnikPortal/slike/ICMPD_Page_14_opt.jpeg&amp;doctype=reg&amp;abc=cba&amp;eli=true&amp;eliActId=409159&amp;regactid=409159" alt="ICMPD_Page_14.tiff"></p>
	<p><img src="http://www.pravno-informacioni-sistem.rs/SlGlasnikPortal/slike/ICMPD_Page_15_opt.jpeg&amp;doctype=reg&amp;abc=cba&amp;eli=true&amp;eliActId=409159&amp;regactid=409159" alt="ICMPD_Page_15.tiff"></p>
	<p class="bold">СПОРАЗУМ</p>
	<p class="bold">ИЗМЕЂУ</p>
	<p class="bold">ШВАЈЦАРСКЕ КОНФЕДЕРАЦИЈЕ</p>
	<p class="bold">И</p>
	<p class="bold">РЕПУБЛИКЕ АУСТРИЈЕ</p>
	<p class="bold">О<br>ОСНИВАЊУ И РАДУ<br>МЕЂУНАРОДНОГ ЦЕНТРА ЗА РАЗВОЈ МИГРАЦИОНЕ 
	<br>ПОЛИТИКЕ<br>(ИЦМПД) У БЕЧУ</p>
	<p><span class="bold">Члан 1. Циљеви Споразума</span></p>
	<p>Последњих година се повећавају нерегуларна и све више ка азилу окренута кретања људи са југа на север, а стање погоршава скорашња појава кретања људи са истока на запад. Мада у потпуности потребне, националне мере контроле уласка нису довољне да обим и састав имиграционих токова одрже на нивоима који одговарају жељама страна. Стога је потребно дати приоритет изради и примени дугорочних стратегија у решавању феномена миграција. Те стратегије имају за циљ да олакшају рано упозоравање, сузбију главне узроке, ускладе мере контроле уласка и координирају политике по питањима странаца, азила и избеглица. 
	</p>
	<p>Овај споразум има за циљ промовисање међународне сарадње у области политике миграција, као и одговарајућег истраживања у тим областима.</p>
	<p><span class="bold">Члан 2. Међународни центар за развој миграционе политике</span></p>
	<p>Међународни центар за развој миграционе политике (ИЦМПД), са седиштем у Бечу, оснива се у том циљу. ИЦМПД ће анализирати садашње и могуће миграционе токове у европске земље пријема, пратити и истраживати стање у главним државама порекла миграната и припремати мере за успешније препознавање и контролу миграционих кретања.</p>
	<p><span class="bold">Члан 3. Управљачка група</span></p>
	<p>Представници Уговорних страна чине Управљачку групу. Свака Уговорна страна је заступљена у овој управљачкој групи једним местом. 
	</p>
	<p>Председавање Управљачком групом обавља свака Уговорна страна, по принципу ротације. 
	</p>
	<p>Управљачка група се састаје онолико често колико је потребно, али најмање три пута годишње.</p>
	<p><span class="bold">Члан 4. Дужности Управљачкe групe</span></p>
	<p>Управљачка група:</p>
	<p>– обавља општи надзор над ИЦМПД,</p>
	<p>– поставља директора ИЦМПД,</p>
	<p>– одобрава годишњи извештај директора ИЦМПД,</p>
	<p>– одобрава и финансира општи годишњи буџет ИЦМПД,</p>
	<p>– одобрава годишњи финансијски извештај ИЦМПД,</p>
	<p>– одобрава програм рада ИЦМПД,</p>
	<p>– одобрава програм конференција ИЦМПД,</p>
	<p>– одобрава споразуме ИЦМПД,</p>
	<p>– одобрава пројекте које предлаже ИЦМПД или који су му предложени,</p>
	<p>– даје подршку ИЦМПД у политичким контактима,</p>
	<p>– прима на знање извештаје о напретку у раду ИЦМПД,</p>
	<p>– саветује директора ИЦМПД у важним питањима,</p>
	<p>– именује чланове Саветодавног тела,</p>
	<p>– саветује и одлучује о приступању будућих страна.</p>
	<p><span class="bold">Члан 5. Директор ИЦМПД</span></p>
	<p>Директор ИЦМПД тесно сарађује с међународним и националним организацијама и институцијама које су активне у области миграционе политике. Он може прихватати задатке на захтев међународних организација, конференција, механизама и процеса, као што су Бечки, Берлински и Будимпештански процес и остали релевантни форуми. Он прати националне миграционе политике и праксу индустријализованих и других држава, као и резултате истраживања у овој области и води документацију о овим питањима. Он анализира политике и трендове и саставља стратегије неопходне за решавање релевантних питања. 
	</p>
	<p>Стратешка платформа усвојена у оквиру „неформалних консултација” представља значајну основу за рад директора. С тим у вези, он ће посветити посебну пажњу питању прихватних капацитета Странâ са демографског, економског, друштвеног, политичког, културног и еколошког аспекта. Поред тога, директор ИЦМПД надзире и поспешује постојеће напоре у борби против узрока миграција, а у циљу боље контроле миграционих кретања. Коначно, директор ИЦМПД саставља предлоге за међународно усклађивање миграционих политика и пракси.</p>
	<p>Директор ИЦМПД је непосредно одговоран Управљачкој групи. Он запошљава и надгледа запослене којима су додељена финансијска средства. Дужности директора ИЦМПД детаљно су уређена посебним документом о дужностима.</p>
	<p><span class="bold">Члан 6. Коришћење услуга ИЦМПД </span></p>
	<p>Уговорне стране имају право неограниченог коришћења свих резултата активности ИЦМПД за сопствене потребе у смислу формулисања својих миграционих политика, као и у својим настојањима у области међународне политике миграција. 
	</p>
	<p>Оне могу ставити те резултате на располагање заинтересованим институцијама уколико то сматрају прикладним. 
	</p>
	<p>У границама расположивих капацитета, услуге ИЦМПД у потпуности стоје на располагању Уговорним странама.</p>
	<p><span class="bold">Члан 7. Финансирање ИЦМПД</span></p>
	<p>Уговорне стране преузимају пуну финансијску одговорност за покриће редовних трошкова ИЦМПД. 
	</p>
	<p>Сваке године Управљачка група прима од директора ИЦМПД нацрт буџета за наредну годину, којим се покривају расходи за особље, путовања, просторије, администрацију, заступање и остали трошкови. Управљачка група одобрава буџет и одлучује о расподели трошкова између Уговорних страна. Пожељно је да се трошкови међу њима поделе у једнакој сразмери. 
	</p>
	<p>ИЦМПД може прихватати добровољне прилоге, донације и друге поклоне. </p>
	<p>Измене буџетских планова, укључујући било какво неопходно повећање доприноса уговорних страна, захтевају одобрење Управљачке групе. 
	</p>
	<p>У почетној фази, која ће трајати најмање једну годину, а највише три године, Швајцарска Савезна Канцеларија за избеглице ће преузети све редовне трошкове, при том ће се одузимати сви финансијски или материјални доприноси учињени од стране других уговорних страна. Аустрија ће покривати трошкове смештаја ИЦМПД.</p>
	<p><span class="bold">Члан 8. Учешће нових страна и међународних организација</span></p>
	<p>Управљачка група може позвати државе или међународне организације да постану стране овога споразума. 
	</p>
	<p>Услов за приступ других страна овом уговору или пројектним активностима ИЦМПД јесте међусобно поверење и заједнички интереси, као и посвећеност принципима наведеним у горепоменутој Стратешкој платформи и у закључним документима Министарских конференција у Бечу, Берлину и Будимпешти. 
	</p>
	<p><span class="bold">Члан 9. Саветодавно тело</span></p>
	<p>Директор ИЦМПД има подршку Саветодавног тела, које могу чинити особе из области политике и науке из различитих земаља и међународних организација. Саветодавно тело не може давати инструкције директору ИЦМПД. Међутим, оно може предлагати пројекте и помагати у прибављању средстава за њихово финансирање.</p>
	<p><span class="bold">Члан 10. Смештај и администрација ИЦМПД</span></p>
	<p>Република Аустрија предузима, у циљу спровођења овог споразума, и обезбеђивања институционалне оперативности у складу са аустријским законодавством све да олакша и обезбеди административне услуге ИЦМПД, или оснива одговарајући legal subject for this purpose to operate under Austrian legislation.</p>
	<p>За спровођење овог споразума од виталног је значаја да је директор ИЦМПД потпуно независан of organization hosting ICMPD.</p>
	<p><span class="bold">Члан 11. Трајање Уговора</span></p>
	<p>Овај уговор се закључује на период од три године. Пре истека важења Уговора, стране одлучују о могућности продужења.</p>
	<p><span class="bold">Члан 12. Престанак Уговора</span></p>
	<p>Свака уговорна страна може отказати своје чланство, уз претходну најаву о томе, три месеца унапред. 
	</p>
	<p><span class="bold">Члан 13. Ступање на снагу</span></p>
	<p>Овај Уговор ступа на снагу ретроактивно, на дан 1. маја 1993. године.</p>
	<p>Беч, 1. јун 1993. године</p>
	<p>ЗА ШВАЈЦАРСКУ КОНФЕДЕРАЦИЈУ: с.р. потписано</p>
	<p>ЗА РЕПУБЛИКУ АУСТРИЈУ: с.р. потписано</p>
	<p class="bold">СПОРАЗУМ</p>
	<p class="clan"><span class="bold">ИЗМЕЂУ</span></p>
	<p class="clan"><span class="bold">ШВАЈЦАРСКЕ КОНФЕДЕРАЦИЈЕ,</span></p>
	<p class="clan"><span class="bold">РЕПУБЛИКЕ АУСТРИЈЕ</span></p>
	<p class="clan"><span class="bold">И РЕПУБЛИКЕ МАЂАРСКЕ</span></p>
	<p class="clan">О</p>
	<p class="clan"><span class="bold">ИЗМЕНИ И ПРОДУЖЕЊУ СПОРАЗУМА ЗАКЉУЧЕНОГ 
	<br>У БЕЧУ 1. ЈУНА 1993. ГОДИНЕ О ОСНИВАЊУ И РАДУ <br>МЕЂУНАРОДНОГ ЦЕНТРА ЗА РАЗВОЈ МИГРАЦИОНЕ 
	<br>ПОЛИТИКЕ (ИЦМПД)</span></p>
	<p>Швајцарска Конфедерација, коју представља Савезна канцеларија за избеглице, и Република Аустрија, коју представља Савезнo Министарство унутрашњих послова, као Стране оснивачи Споразума о оснивању и раду Међународног центра за развој миграционе политике (ИЦМПД) потписаног у Бечу 1. јуна 1993. године, и Република Мађарска, која је приступила Споразуму 8. септембра 1995. године (у даљем тексту: Уговорне стране);</p>
	<p>Забринуте због пораста нерегуларних миграторних кретања и потребе за дугорочним стратегијама у тој области и ефикасном међународном сарадњом ради боље координације миграционих политика на националном, регионалном и глобалном нивоу;</p>
	<p>Уверене да политичке промене у Европи траже чвршћу сарадњу у домену политике контроле уласка, имиграције, азила и избеглица између свих држава у централној, источној и западној Европи, као и између њих и других држава;</p>
	<p>Увиђајући да је ИЦМПД током прве три године рада успео да израсте у признат и ефикасан механизам који олакшава међудржавну сарадњу у областима које не покривају друга мултилатерална тела, да је Центар на захтев држава организовао знатан број међудржавних састанака, да је на услузи председавању Будимпештанске групе о контролисаним миграцијама у својству Секретаријата, да је објавио неколико студија и извештаја о актуелним питањима политике миграција и да је успоставио широку мрежу са заинтересованим државама и међународним организацијама;</p>
	<p>Ценећи то што је ИЦМПД обезбедио довољно средстава као подршку својим активностима од низа држава и међународних организација;</p>
	<p>Свесне да првобитни споразум о оснивању и раду ИЦМПД истиче 30. априла 1996. године;</p>
	<p>Уверене да ИЦМПД треба да настави своје активности и да је стога пожељно продужити важење Споразума из 1. јуна 1993. године;</p>
	<p>Сматрајући да се ИЦМПД касније може преобратити у институцију према међународном праву са својством правног лица и сопственим статусом и примајући к знању спремност Владе Аустрије да ступи у преговоре о споразуму о седишту онда када ИЦМПД буде стекао међународни статус;</p>
	<p>Договориле су се како следи:</p>
	<p class="bold">Члан 1.</p>
	<p>Уговорне стране, у складу са чланом 11. Споразума из 1. јуна 1993. године, продужавају важење тог споразума за период од осам година почев од 1. маја 1996. године.</p>
	<p class="bold">Члан 2.</p>
	<p>Уговорне стране укидају члан 7. став 5. Споразума из 1. јуна 1993. године будући да је постао застарео.</p>
	<p class="bold">Члан 3.</p>
	<p>Овај споразум ступа на снагу 1. маја 1996. године.</p>
	<p>Сачињено у Будимпешти, 27. марта 1996. године, у три оригинална примерка на енглеском језику.</p>
	<table class="tabela-bez-bordera">
		<tbody>
			<tr>
				<td>
				<p>ЗА РЕПУБЛИКУ АУСТРИЈУ:</p></td>
				<td>
				<p>ЗА РЕПУБЛИКУ <br>МАЂАРСКУ</p></td>
				<td>
				<p>ЗА ШВАЈЦАРСКУ <br>КОНФЕДЕРАЦИЈУ:</p></td>
			</tr>
			<tr>
				<td>
				<p>с.р. потпис</p></td>
				<td>
				<p>с.р. потпис</p></td>
				<td>
				<p>с.р. потпис</p></td>
			</tr>
		</tbody>
	</table>
	<p class="naslov">СПОРАЗУМ</p>
	<p class="clan"><span class="bold">ИЗМЕЂУ</span></p>
	<p class="clan"><span class="bold">ШВАЈЦАРСКЕ КОНФЕДЕРАЦИЈЕ,</span></p>
	<p class="clan"><span class="bold">РЕПУБЛИКЕ АУСТРИЈЕ</span></p>
	<p class="clan"><span class="bold">И РЕПУБЛИКЕ МАЂАРСКЕ</span></p>
	<p class="clan"><span class="bold">О</span></p>
	<p class="clan"><span class="bold">ИЗМЕНИ СПОРАЗУМА ПОТПИСАНОГ У БЕЧУ 1. ЈУНА 1993. ГОДИНЕ О ОСНИВАЊУ И РАДУ МЕЂУНАРОДНОГ ЦЕНТРА ЗА РАЗВОЈ МИГРАЦИОНЕ ПОЛИТИКЕ У БЕЧУ</span></p>
	<p>Швајцарска Конфедерација, коју представља Савезна канцеларија за избеглице, Република Аустрија, коју представља Савезнo Министарство унутрашњих послова и Република Мађарска, коју представља Министарство унутрашњих послова (у даљем тексту: Уговорне стране), као оснивачи Међународног центра за развој миграционе политике (у даљем тексту: ИЦМПД);</p>
	<p>Подсећајући да су Споразум о оснивању и раду Међународног центра за развој миграционе политике у Бечу (у даљем тексту: Споразум) потписали представници Швајцарске Конфедерације и Републике Аустрије у Бечу, 1. јуна 1993. године, коме је Република Мађарска приступила 8. септембра 1995. године;</p>
	<p>Свесне да су Уговорне стране продужиле важење Споразума о раду ИЦМПД потписивањем Споразума 27. марта 1996. године за наредних осам година;</p>
	<p>Одлучне да појасне правни статус ИЦМПД;</p>
	<p>Уверене да ИЦМПД може много ефикасније да спроводи своје активности као међународна организација;</p>
	<p>Свесне да је потребно потписати споразум како би се појаснио правни основ ИЦМПД и његових запослених као и да би се унапредила успешност рада Центра;</p>
	<p>Договориле су се како следи:</p>
	<p class="bold">Члан 1.</p>
	<p>(1) Уговорне стране мењају члан 2. Споразума, као што следи:</p>
	<p>а) Текст члана 2. постаје став 1. члана 2.</p>
	<p>б) Прва реченица члана 2. мења се следећом реченицом:</p>
	<p>„(1) Уговорне стране оснивају Међународни центар за развој миграција (ИЦМПД), са седиштем у Бечу, као међународну организацију.”</p>
	<p>(2) Члан 2. биће допуњен следећим ставовима 2. и 3:</p>
	<p>„(2) Горе наведена међународна организација је правно лице.</p>
	<p>(3) Статус правног лица, привилегије и имунитете ИЦМПД у Републици Аустрији уредиће Република Аустрија.”</p>
	<p class="clan"><span class="bold">Члан 2.</span></p>
	<p>Члан 10. Споразума биће замењен следећим чланом:</p>
	<p class="clan">„Члан 10.</p>
	<p class="bold">Администрација ИЦМПД</p>
	<p>Република Аустрија предузима све да олакша, у оквиру могућности, рад и активности ИЦМПД и његовог особља у спровођењу овог споразума.”</p>
	<p class="bold">Члан 3.</p>
	<p>Овај споразум ступа на снагу 1. маја 1996. године.</p>
	<p>Сачињено у Будимпешти, 26. априла 1996. године, у три оригинална примерка на енглеском језику.</p>
	<table class="tabela-bez-bordera">
		<tbody>
			<tr>
				<td>
				<p>ЗА РЕПУБЛИКУ АУСТРИЈУ:</p></td>
				<td>
				<p>ЗА РЕПУБЛИКУ <br>МАЂАРСКУ</p></td>
				<td>
				<p>ЗА ШВАЈЦАРСКУ <br>КОНФЕДЕРАЦИЈУ:</p></td>
			</tr>
			<tr>
				<td>
				<p>с.р. потпис</p></td>
				<td>
				<p>с.р. потпис</p></td>
				<td>
				<p>с.р. потпис</p></td>
			</tr>
		</tbody>
	</table>
	<p class="bold">СПОРАЗУМ</p>
	<p class="clan"><span class="bold">О</span></p>
	<p class="clan"><span class="bold">ТРЕЋОЈ ИЗМЕНИ СПОРАЗУМА О ОСНИВАЊУ И РАДУ МЕЂУНАРОДНОГ ЦЕНТРА ЗА РАЗВОЈ МИГРАЦИОНЕ 
	<br>ПОЛИТИКЕ (ИЦМПД)</span></p>
	<p>Потписнице овог споразума, државе чланице ИЦМПД (у даљем тексту: Уговорне стране);</p>
	<p>Ценећи мере и активности које је ИЦМПД предузео:</p>
	<p>– да би допринео развоју иновативних, свеобухватних и међународно усаглашених решења за изазове у области миграција у оквирима међународно прихваћених правних принципа;</p>
	<p>– како би препознао и даље развијао најбоље праксе и стандарде како би унапређења ефикасности и успешности управљања миграцијама од стране држава;</p>
	<p>– како би побољшао и омогућио регионалну и међународну сарадњу у области миграционе политике и управљања миграцијама, укључујући контакте и дијалоге између држава порекла, транзита и одредишта;</p>
	<p>– како би промовисао и развијао стратегије за борбу против и смањење нерегуларних миграција, кријумчарења и трговине људима;</p>
	<p>– како би омогућио успостављање одрживог и свеобухватног система легалних миграција и</p>
	<p>– како би омогућио размену информација у вези са миграцијама, укључујући информације о земљама порекла;</p>
	<p>Договориле су се како следи:</p>
	<p class="bold">Члан 1.</p>
	<p>Споразум о оснивању и раду Међународног центра за развој миграционе политике ИЦМПД из 1. јуна 1993. године измењен и продужен 27. марта 1996. године и 26. априла 1996. године, мења се како следи:</p>
	<p>1. Члан 8. став 2. гласи: „Услов за приступање других страна овом споразуму је узајамно поверење и заједнички интерес”;</p>
	<p>2. Члан 11. се брише;</p>
	<p>3. Члан 12. постаје члан 11, а члан 13. постаје члан 12.</p>
	<p class="bold">Члан 2.</p>
	<p>Овај споразум је отворен за потписивање од стране држава чланица ИЦМПД до 31. марта 2004. године. Споразум ступа на снагу 30. априла 2004. године за оне Уговорне стране које до тог датума обавесте Савезно Министарство спољних послова Аустрије да су испуњени услови за ступање на снагу овог споразума у складу са њиховим Уставом. Такође, за оне потписнице које ту информацију доставе након 30. априла 2004. године, Споразум ступа на снагу ретроактивно, на тај дан.</p>
	<p>Закључен на Родосу (Грчка), 25. јуна 2003. године, у једном оригиналу на енглеском језику.</p>
	<table class="tabela-bez-bordera">
		<tbody>
			<tr>
				<td>
				<p>ЗА РЕПУБЛИКУ АУСТРИЈУ</p></td>
				<td>
				<p>ЗА РЕПУБЛИКУ БУГАРСКУ</p></td>
			</tr>
			<tr>
				<td>
				<p>с.р. потпис</p></td>
				<td>
				<p>с.р. потпис </p></td>
			</tr>
			<tr>
				<td>
				<p>ЗА РЕПУБЛИКУ ХРВАТСКУ</p></td>
				<td>
				<p>ЗА ЧЕШКУ РЕПУБЛИКУ</p></td>
			</tr>
			<tr>
				<td>
				<p>с.р. потпис</p></td>
				<td>
				<p>с.р. потпис </p></td>
			</tr>
			<tr>
				<td>
				<p>ЗА РЕПУБЛИКУ МАЂАРСКУ</p></td>
				<td>
				<p>ЗА ПОЉСКУ РЕПУБЛИКУ</p></td>
			</tr>
			<tr>
				<td>
				<p>с.р. потпис</p></td>
				<td>
				<p>с.р. потпис </p></td>
			</tr>
			<tr>
				<td>
				<p>ЗА РЕПУБЛИКУ ПОРТУГАЛ</p></td>
				<td>
				<p>ЗА РЕПУБЛИКУ СЛОВАЧКУ</p></td>
			</tr>
			<tr>
				<td>
				<p>с.р. потпис</p></td>
				<td>
				<p>с.р. потпис</p></td>
			</tr>
			<tr>
				<td>
				<p>ЗА РЕПУБЛИКУ СЛОВЕНИЈУ</p></td>
				<td>
				<p>ЗА КРАЉЕВИНУ ШВЕДСКУ</p></td>
			</tr>
			<tr>
				<td>
				<p>с.р. потпис</p></td>
				<td>
				<p>с.р. потпис </p></td>
			</tr>
			<tr>
				<td>
				<p>ЗА ШВАЈЦАРСКУ <br>КОНФЕДЕРАЦИЈУ:</p></td>
				<td></td>
			</tr>
			<tr>
				<td>
				<p>с.р. потпис </p></td>
				<td></td>
			</tr>
		</tbody>
	</table>
	<p class="clan">Члан 3.</p>
	<p>Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.</p>


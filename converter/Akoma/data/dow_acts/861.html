


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p class="broj">&nbsp;</p>
				<p>На основу члана 112. став 1. тачка 2. Устава Републике Србије, доносим</p>
				<p class="ukaz">УКАЗ</p>
				<p class="ukaz-naslov">о потврђивању Споразума између Владе Републике Србије и Владе Републике Либан о укидању виза за носиоце дипломатских, специјалних и службених пасоша</p>
				<p>Проглашава се Закон о потврђивању Споразума између Владе Републике Србије и Владе Републике Либан о укидању виза за носиоце дипломатских, специјалних и службених пасоша, који је донела Народна скупштина Републике Србије на седници Другог ванредног заседања у 2016. години, 4. фебруара 2016. године.</p>
				<p class="potpis">ПР број 8</p>
				<p class="potpis">У Београду, 8. фебруара 2016. године</p>
				<p class="potpis">Председник Републике,</p>
				<p class="potpis"><span class="bold">Томислав Николић, </span>с.р.</p>
				<p class="odluka-zakon">ЗАКОН</p>
				<p class="naslov">о потврђивању Споразума између Владе Републике Србије и Владе Републике Либан о укидању виза за носиоце дипломатских, специјалних и службених пасоша</p>
				<p class="auto-style1">"Службени гласник РС - Међународни уговори", 
				број 2 од 8. фебруара 2016.</p>
				<p class="clan">Члан 1.</p>
				<p>Потврђује се Споразум између Владе Републике Србије и Владе Републике Либан о укидању виза за носиоце дипломатских, специјалних и службених пасоша, који је потписан у Бејруту, 22. јула 2015. године, у оригиналу на српском, арапском и енглеском језику.</p>
				<p class="clan">Члан 2.</p>
				<p>Текст Споразума у оригиналу на српском језику гласи:</p>
				<p class="naslov">СПОРАЗУМ </p>
				<p class="naslov">ИЗМЕЂУ </p>
				<p class="naslov">ВЛАДЕ РЕПУБЛИКЕ СРБИЈЕ И</p>
				<p class="naslov">ВЛАДЕ РЕПУБЛИКЕ ЛИБАН</p>
				<p class="naslov">О УКИДАЊУ ВИЗА ЗА НОСИОЦЕ </p>
				<p class="naslov">ДИПЛОМАТСКИХ, СПЕЦИЈАЛНИХ И СЛУЖБЕНИХ ПАСОША</p>
				<p>Влада Републике Србије и </p>
				<p>Влада Републике Либан, </p>
				<p>у даљем тексту: „Стране”,</p>
				<p>у жељи да даље унапређују развој билатералних односа и сарадње између две државе, </p>
				<p>изражавајући спремност да држављане држава обе стране који су носиоци дипломатских, специјалних и службених пасоша ослободе обавезе прибављања улазне визе за улазак на територију обе државе,</p>
				<p>полазећи од Бечке конвенције о дипломатским односима из 1961. године и Бечке конвенције о конзуларним односима из 1963. године,</p>
				<p>постигле су следећи споразум:</p>
				<p class="clan"><span class="bold">Члан 1.</span></p>
				<p>1. Пасоши Републике Србије на које се примењује Споразум су: дипломатски и службени.</p>
				<p>2. Пасоши Републике Либан на које се примењује Споразум су: дипломатски, специјални и службени.</p>
				<p class="clan"><span class="bold">Члан 2.</span></p>
				<p>1. Две Стране ће омогућити држављанима својих држава, носиоцима пасоша из члана 1. овог споразума, да уђу, да изађу и прелазе преко територије њихове државе без улазне визе и плаћања било какве таксе.</p>
				<p>2. Република Србија омогућиће држављанима Републике Либан носиоцима дипломатских, специјалних и службених пасоша да бораве на њеној територији у трајању највише до 90 дана.</p>
				<p>3. Република Либан омогућиће држављанима Републике Србије, носиоцима дипломатских и службених пасоша да бораве на њеној територији у трајању највише до 90 дана.</p>
				<p class="clan"><span class="bold">Члан 3.</span></p>
				<p>Када једна од две Стране именује свог држављанина у своје дипломатско конзуларно представништво на територији државе друге Стране, обавестиће о именовању другу Страну пре доласка именованог лица на територију њене државе. </p>
				<p class="clan"><span class="bold">Члан 4.</span></p>
				<p>1. Две Стране су сагласне да размене узорке својих пасоша из члана 1. овог споразума, дипломатским путем, пре потписивања Споразума.</p>
				<p>2. У случају да једна од Страна мења пасоше које издаје, доставиће другој Страни узорак свог новог пасоша пре датума његовог увођења.</p>
				<p>3. Ако обе Стране мењају домаће прописе који се односе на дипломатске, специјалне и службене пасоше, обавестиће о томе другу Страну. </p>
				<p class="clan"><span class="bold">Члан 5.</span></p>
				<p>Држављани било које Стране, који су носиоци дипломатског, специјалног и службеног пасоша, не могу да раде, да се баве било којом делатношћу нити да студирају у држави друге Стране ако не поштују правила и прописе који се примењују у обе државе, а односе се на те активности.</p>
				<p class="clan"><span class="bold">Члан 6.</span></p>
				<p>1. Држављани једне Стране могу улазити на територију државе друге Стране искључиво преко граничних прелаза предвиђених за међународни путнички саобраћај.</p>
				<p>2. Држављани једне Стране носиоци пасоша из члана 1. овог споразума, дужни су да поштују законе и прописе који су на снази на територији државе друге Стране за време боравка на тој територији.</p>
				<p class="clan"><span class="bold">Члан 7.</span></p>
				<p>1. Обе Стране задржавају право да ускрате право уласка на територију своје државе, или боравак на тој територији било којем држављанину друге Стране који је носилац дипломатског, специјалног или службеног пасоша, у складу са својим прописима.</p>
				<p>2. Уколико држављанин било које Стране изгуби или оштети свој пасош, или му пасош буде оштећен, на територији државе друге Стране, он/она обавестиће о томе надлежне органе те Стране како би они поступили на одговарајући начин. Надлежно дипломатско-конзуларно представништво издаће нови пасош или путну исправу свом држављанину и о томе обавестити надлежне органе земље пријема.</p>
				<p class="clan"><span class="bold">Члан 8.</span></p>
				<p>Две Стране изражавају спремност да гарантују највиши степен безбедности пасоша и путних исправа од фалсификовања. Две Стране ће их ускладити са минималним стандардима безбедности за путне исправе које се машински очитавају, а које је препоручила Међународна организација за цивилно ваздухопловство (ИЦАО).</p>
				<p class="clan"><span class="bold">Члан 9.</span></p>
				<p>Овај споразум не утиче на права и обавезе двеју Страна које произилазе из међународних споразума и уговора чије су једна или обе чланице.</p>
				<p class="clan"><span class="bold">Члан 10.</span></p>
				<p>Сви спорови који настану између две Стране у вези са тумачењем и применом овог споразума решаваће се путем консултација и преговорима између страна, дипломатским путем.</p>
				<p class="clan"><span class="bold">Члан 11.</span></p>
				<p>1. Све измене и допуне овог споразума две Стране ће узајамно договорити и извршити разменом званичних нота, дипломатским путем. Измене ће ступити на снагу на начин предвиђен у члану 12. овог споразума.</p>
				<p>2. Свака од Страна може привремено обуставити примену овог споразума у целини или делимично из разлога унутрашње безбедности, јавног реда и здравља. Обавештење о таквој обустави, односно настављању примене Споразума одмах се доставља другој Страни, дипломатским путем.</p>
				<p class="clan"><span class="bold">Члан 12.</span></p>
				<p>Овај споразум ступа на снагу 30 дана од дана пријема последњег обавештења у којем се две Стране обавештавају да је окончана неопходна унутрашња процедура за његово ступање на снагу. Овај споразум закључује се на период од годину дана и аутоматски се продужава на исти период важења, осим уколико једна од Страна не обавести другу у писменој форми, дипломатским путем, да намерава да откаже Споразум. Отказ ступа на снагу 30 дана од дана званичног обавештења о отказу.</p>
				<p>Овај споразум сачињен је у два оригинална примерка, сваки на српском, арапском и енглеском језику, при чему су сви текстови једнако веродостојни. У случају различитог тумачења, меродаван је текст на енглеском језику.</p>
				<p>Сачињено у Бејруту, 22. јула 2015. године </p>
				<p>&nbsp;</p>
				<table class="tabela-bez-bordera">
					<tbody>
						<tr>
							<td>
								<p>ЗА ВЛАДУ</p>
								<p>РЕПУБЛИКЕ СРБИЈЕ</p>
								<p>Ивица Дачић, с.р.</p>
							</td>
							<td>
								<p class="potpis">ЗА ВЛАДУ</p>
								<p class="potpis">РЕПУБЛИКЕ ЛИБАН</p>
								<p class="potpis">Жибран Босила, с.р.</p>
							</td>
						</tr>
					</tbody>
				</table>
				<p class="clan">Члан 3.</p>
				<p>Овај закон ступа на снагу осмог дана од дана објављивања у „Службеном гласнику Републике Србије – Међународни уговори”. </p>
	</div>


<meta http-equiv="Content-Type" content="text/html; charset=UTF-8"><link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
<style type="text/css">
.auto-style1 {
	text-align: center;
}
</style>

<p>&nbsp;</p>
<p class="odluka-zakon">
ЗАКОН</p>
<p class="naslov">
о државном печату 
Републике 
Србије </p>
<p class="auto-style1">
„Службени гласник 
РС“, 
број 101 од 6.
новембра 
2007.</p>
<p class="naslov">
Садржина Закона</p>
<p class="clan">
Члан 1.</p>
<p>
Овим законом уређују се употреба и изглед државног печата Републике Србије (у даљем тексту: државни печат). </p>
<p class="naslov">
Употреба државног печата</p>
<p class="clan">
Члан 2.</p>
<p>
Државни печат ставља се на: одлуке Народне скупштине о проглашењу Устава Републике Србије и уставног закона и акте о избору функционера који Народна скупштина врши непосредно на основу Устава; акте које потписује председник Републике у оквиру уставних овлашћења представљања Републике Србије у иностранству, указе о проглашењу закона, указе о постављењу и опозиву амбасадора Републике Србије и акте о додели одликовања; међународне уговоре које потпише председник Владе и акте Владе о постављењу и опозиву конзуларних представника Републике Србије, као и на оригинале других аката за које је то одређено законом. </p>
<p>
&nbsp;</p>
<p class="naslov">
Изглед и садржина државног печата.</p>
<p class="naslov">
Начин исписивања текста државног печата</p>
<p class="clan">
Члан 3.</p>
<p>
Државни печат је округлог облика, пречника 60 mm. У средини државног печата је велики грб Републике Србије. У кругу око грба исписује се назив Републике Србије тако што се реч: „РЕПУБЛИКА” исписује изнад грба, а реч: „СРБИЈА” испод грба. </p>
<p class="clan">
Члан 4.</p>
<p>
Државни печат израђује се у три истоветна примерка за добијање отиска хемијском бојом на папиру. </p>
<p>
Државни печат, у три истоветна примерка, може бити израђен и за добијање отиска у печатном воску, као и за суви отисак. </p>
<p class="clan">
Члан 5.</p>
<p>
Текст државног печата исписује се на српском језику ћириличким писмом, великим штампаним словима. </p>
<p class="naslov">
Израда, чување, употреба и евиденција о употреби државног печата</p>
<p class="clan">
Члан 6.</p>
<p>
Секретар Народне скупштине, Генерални секретар председника Републике и Генерални секретар Владе подносе заједнички захтев за израду државног печата. </p>
<p>
Лица из става 1. овог члана чувају државни печат, одговорна су за његову употребу и дужна су да обезбеде вођење евиденције о употреби државног печата која садржи податке о датуму употребе државног печата, као и о називу и броју акта на који је стављен државни печат. </p>
<p class="naslov">
Сходна примена закона</p>
<p class="clan">
Члан 7.</p>
<p>
У погледу овлашћења привредног субјекта за израду државног печата (у даљем тексту: печаторезница), ближег прописа о начину рада печаторезнице, надзора над радом печаторезнице, као и одговорности за противзаконито поступање печаторезнице, сходно се примењује закон којим се уређује печат државних и других органа. </p>
<p class="naslov">
Завршна одредба</p>
<p class="clan">
Члан 8.</p>
<p>
Овај закон ступа на снагу осмог дана од дана објављивања у „Службеном гласнику Републике Србије”.&nbsp;</p>


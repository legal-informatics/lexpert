<meta http-equiv="Content-Type" content="text/html; charset=UTF-8"><link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
<style type="text/css">
.auto-style20 {
	text-align: center;
	border: 0.0750000187500047rem solid #808080;
	background-image: url('slike/taster.jpg');
}
.auto-style21 {
	color: #008000;
	font-size: 0.75rem;
	font-family: Verdana;
}
</style>

<p class="odluka-zakon" style="margin-top: 0; margin-bottom: 0">&nbsp;</p>
<p class="odluka-zakon" style="margin-top: 0; margin-bottom: 0">ЗАКОН</p>
<p class="odluka-zakon" style="margin-top: 0; margin-bottom: 0">о давању гаранције Републике Србије у корист Српске банке а.д. Београд за обавезе ЈП „Југоимпорт-СДПР”</p>
<p class="clan" style="margin-top: 0">"Службени гласник РС", број 13 од 1. марта 2011.</p>
<p class="clan" style="margin-top: 0">&nbsp;</p>
<p class="clan" style="margin-top: 0">Члан 1.</p>
<p style="margin-top: 0">Република Србија преузима обавезу да као гарант измири обавезе Јавног предузећа „Југоимпорт-СДПР” (у даљем тексту: JП Југоимпорт-СДПР) до износа од ЕУР 42.112.602 (четрдесет два милиона сто дванаест хиљада шесто два евра), по основу контрагаранција које ће Српска банка а.д. Београд издати по налогу ЈП Југоимпорт-СДПР ради обезбеђења повраћаја износа исплаћених ЈП Југоимпорт-СДПР од стране Министарства одбране Народне Демократске Републике Алжир – Управа за војну производњу, на име аванса по основу Кровног уговора бр. 1034/2010/СММ/MDN од 26. октобра 2010. године (Кровни уговор), и појединачних уговора за његову реализацију, увећане за износ накнада, провизија и стварних трошкова. </p>
<p class="clan" style="margin-top: 0">&nbsp;</p>
<p class="clan" style="margin-top: 0">Члан 2.</p>
<p style="margin-top: 0">Гаранцију из члана 1. овог закона Република Србија (у даљем тексту: Гарант) даје у корист Српске банке а.д. Београд, а у складу са Оквирним уговором о издавању контрагаранција и издавању прве појединачне контрагаранције између Српске банке а.д. Београд и ЈП „Југоимпорт-СДПР” од 14. фебруара 2011. године (у даљем тексту: Уговор о контрагаранцијама), и контрагаранцијама за повраћај аванса које на основу Уговора о контрагаранцијама, Српска банка а.д. Београд (у даљем тексту: Банка) издаје Banque Extérieure d‘Algérie по налогу JП Југоимпорт-СДПР, на име обавезе обезбеђења повраћаја аванса примљеног од стране ЈП Југоимпорт-СДПР по основу Кровног уговора и појединачних уговора за његову реализацију.</p>
<p style="margin-top: 0">Гарант овим неопозиво и безусловно гарантује правовремено и прописно измиривање дуга који може настати уколико ЈП Југоимпорт-СДПР у случају неиспуњења обавеза из Кровног уговора или појединачних уговора за његову реализацију, не оправда или не изврши повраћај примљеног аванса, односно не испуни обавезе према Банци у складу са Уговором о контрагаранцијама. </p>
<p style="margin-top: 0">Гарант се обавезује да ће благовремено измирити дуг ЈП Југоимпорт-СДПР према Банци настао на основу активирања контрагаранција за повраћај аванса датих у корист Banque Extérieure d‘Algérie, и извршити плаћање према Банци свих плативих износа до износа који не може бити већи од износа аванса који је примљен по основу Кровног уговора и појединачних уговора за његову реализацију, и обезбеђен контрагаранцијама за повраћај аванса Банке, односно до износа од ЕУР 42.112.602 ЕУР (четрдесет два милиона сто дванаест хиљада шесто два евра), увећаног за износ накнада, провизија и трошкова, a у року који не може бити дужи од 15 календарских дана од дана пријема захтева за плаћање који ће доставити Банка.</p>
<p style="margin-top: 0">Гарант ће извршити плаћање без одлагања, и на први захтев Банке, у ком ће бити наведен износ дуга који је потребно измирити, и уз који ће се приложити захтев Banque Extérieure d‘Algérie за измиривање дуга који настаје по основу контрагаранције за повраћај аванса коју је издала Банка. </p>
<p style="margin-top: 0">Уколико Гарант не изврши своје обавезе, у року који је наведен у ставу 3. овог члана, Банка ће по истеку рока од 8 дана од дана доспећа обавезе по овој гаранцији имати право да обрачуна и наплати затезну камату по стопи која је у складу са одговарајућом стопом одређеном контрагаранцијом за повраћај аванса датом Banque Extérieure d‘Algérie од стране Банке.</p>
<p class="clan" style="margin-top: 0">&nbsp;</p>
<p class="clan" style="margin-top: 0">Члан 3.</p>
<p style="margin-top: 0">Гарант се обавезује да ће обезбедити у буџету за одговарајућу годину, средства неопходна за извршавање обавеза преузетих по овој гаранцији.</p>
<p style="margin-top: 0">Гарантовани износ умањиваће се сукцесивно према и у сразмери са смањивањем обавеза по контрагаранцијама за повраћај аванса које је издала Банка, по основу испоруке роба или услуга од стране ЈП Југоимпорт-СДПР, у складу са одредбама Кровног уговора и појединачних уговора за његову реализацију, односно у складу са извршеним плаћањима по овој гаранцији.</p>
<p class="clan" style="margin-top: 0">&nbsp;</p>
<p class="clan" style="margin-top: 0">Члан 4.</p>
<p style="margin-top: 0">Ова гаранција важиће до датума ослобођења свих контрагаранција за повраћај аванса које је дала Банка у корист Banque Extérieure d’Algérieа по налогу ЈП Југоимпорт-СДПР, о чему ће Банка и ЈП Југоимпорт-СДПР без одлагања обавестити министарство надлежно за послове финансија.</p>
<p class="clan" style="margin-top: 0">&nbsp;</p>
<p class="clan" style="margin-top: 0">Члан 5.</p>
<p style="margin-top: 0">ЈП Југоимпорт-СДПР обавезује се да уредно и благовремено извршава све обавезе преузете по основу Уговора о контрагаранцијама и Кровног уговора и појединачних уговора за његову реализацију.</p>
<p style="margin-top: 0">ЈП Југоимпорт-СДПР обавезује се да доставља министарству надлежном за послове финансија тромесечне извештаје усаглашене са Банком, о стању гарантованих обавеза по основу Уговора о контрагаранцијама. </p>
<p class="clan" style="margin-top: 0">&nbsp;</p>
<p class="clan" style="margin-top: 0">Члан 6.</p>
<p style="margin-top: 0">Ако по основу дате гаранције Гарант изврши плаћање Банци ради измирења дуга насталог на начин предвиђен чланом 2. став 2. овог закона уместо ЈП Југоимпорт-СДПР, Гарант има право на повраћај свих износа исплаћених ради измирења дуга ЈП Југоимпорт-СДПР, укључујући све трошкове који могу настати у вези са активирањем гаранције и њеним извршењем у року од 30 дана од дана извршеног плаћања, као и право да од ЈП Југоимпорт-СДПР наплати обрачунату законску затезну камату у случају неблаговремено извршеног повраћаја исплаћених износа.</p>
<p style="margin-top: 0">Право на повраћај средстава из става 1. овог члана Гарант ће остварити тако што ће иницирати наплату са рачуна ЈП Југоимпорт-СДПР на основу овлашћења добијеног од ЈП Југоимпорт-СДПР или других инструмената обезбеђења, у складу са прописима којима се уређује платни промет.</p>
<p class="clan" style="margin-top: 0">&nbsp;</p>
<p class="clan" style="margin-top: 0">Члан 7.</p>
<p style="margin-top: 0">Овај закон ступа на снагу осмог дана од дана објављивања у „Службеном гласнику Републике Србије”.</p>
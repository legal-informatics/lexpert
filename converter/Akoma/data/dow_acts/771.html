


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
		margin-top: 0;
	}
	</style>


	<div class="story">
				<p class="broj">&nbsp;</p>
				<p>На основу члана 112. став 1. тачка 2. Устава Републике Србије, доносим</p>
				<p class="ukaz">УКАЗ</p>
				<p class="ukaz-naslov">о проглашењу Закона о потврђивању Споразумa између Владе Републике Србије и Владе Републике Италије о сарадњи у области одбране</p>
				<p>Проглашава се Закон о потврђивању Споразумa између Владе Републике Србије и Владе Републике Италије о сарадњи у области одбране, који је донела Народна скупштина Републике Србије на седници Петог ванредног заседања у 2014. години, 3. јула 2014. године.</p>
				<p class="potpis">ПР број 38</p>
				<p class="potpis">У Београду, 3. јула 2014. године</p>
				<p class="potpis">Председник Републике,</p>
				<p class="potpis"><span class="bold">Томислав Николић, </span>с.р.</p>
				<p class="naslov">ЗАКОН</p>
				<p class="naslov" style="margin-top: 0">о потврђивању Споразумa између Владе Републике Србије и Владе Републике Италије о сарадњи у области одбране</p>
				<p class="auto-style1"><span lang="SR-CYR">"Службени гласник РС 
				- Међународни уговори", број 7 од 3. јула 2014.</span><span lang="SR" style="mso-ansi-language:
SR"><o:p></o:p></span></p>
				<p class="naslov">&nbsp;</p>
				<p class="clan">Члан 1.</p>
				<p>Потврђује се Споразум између Владе Републике Србије и Владе Републике Италије о сарадњи у области одбране, који је потписан у Београду, 16. децембра 2013. године, у оригиналу на српском, италијанском и енглеском језику.</p>
				<p class="clan">Члан 2.</p>
				<p>Текст Споразума у оригиналу на српском језику гласи:</p>
				<p class="bold">СПОРАЗУМ </p>
				<p class="bold">ИЗМЕЂУ </p>
				<p class="bold">ВЛАДЕ РЕПУБЛИКЕ СРБИЈЕ </p>
				<p class="bold">И </p>
				<p class="bold">ВЛАДЕ РЕПУБЛИКЕ ИТАЛИЈЕ </p>
				<p class="bold">О САРАДЊИ У ОБЛАСТИ ОДБРАНЕ </p>
				<p>Влада Републике Србије и Влада Републике Италије (у даљем тексту: „Стране”);</p>
				<p>полазећи од циљева и принципа Повеље Уједињених нација;</p>
				<p>у жељи да допринесу миру и безбедности у свету;</p>
				<p>понашајући се у духу партнерства и сарадње и са жељом да се развију добри односи у области одбране, ради побољшања узајамног поштовања, поверења и разумевања, </p>
				<p>споразумеле су се о следећем:</p>
				<p class="bold">Члан 1.</p>
				<p class="bold">ДЕФИНИЦИЈЕ</p>
				<p>Термини који се користе у овом споразуму имају следеће значење:</p>
				<p>1) „Страна пошиљалац” oзначава државу која шаље особље, средства и опрему на територију Стране примаоца;</p>
				<p>2) „Страна прималац” означава државу на чијој територији се налазе особље, средства и опрема Стране пошиљаоца;</p>
				<p>3) „Особље” означава војна и цивилна лица на служби у институцијама и органима Страна.</p>
				<p class="bold">Члан 2.</p>
				<p class="bold">ПРИНЦИПИ И ЦИЉЕВИ</p>
				<p>1. Сарадња између Страна, заснива се на принципима једнакости, реципроцитета и заједничких интереса и спроводи се у складу са националним законодавством држава Страна и међународним правом, као и обавезама италијанске стране које произлазе из њеног чланства у Европској унији и обавезама Страна које произлазе из њиховог чланства у међународним организацијама.</p>
				<p>2. Циљ овог споразума је успостављање области и облика сарадње, општих принципа и процедура за сарадњу Страна у области одбране. </p>
				<p class="bold">Члан 3.</p>
				<p class="bold">ОПШТА САРАДЊА</p>
				<p>1. На основу овог споразума, надлежни органи Страна израдиће дугорочне и годишње планове билатералне сарадње, у којима се наводе активности, време и место одржавања, одговорне органе, број учесника и остала питања у вези са организацијом и спровођењем планова.</p>
				<p>2. Ради реализације овог споразума, надлежни органи Страна могу да закључе посебне уговоре.</p>
				<p>3. Надлежни органи за спровођење овог споразума су за Владу Републике Србије Министарство одбране Републике Србије и за Владу Републике Италије Министарство одбране Републике Италије. </p>
				<p>4. Евентуалне консултације представника Страна спроводе се наизменично у Републици Србији и Републици Италији да би, ако се то препоручује и на основу обостране сагласности сачиниле и усагласиле конкретне споразуме ради допуне овог споразума, као и могуће програме сарадње између Војске Србије и Војске Италије.</p>
				<p class="bold">Члан 4.</p>
				<p class="bold">ОБЛАСТИ САРАДЊЕ</p>
				<p>Стране ће остваривати сарадњу у следећим областима:</p>
				<p>1) безбедност и политика одбране; </p>
				<p>2) истраживање и развој наоружања и војне опреме;</p>
				<p>3) набавка одбрамбених производа у услуга;</p>
				<p>4) логистичка подршка;</p>
				<p>5) операције подршке мира и хуманитарне операције;</p>
				<p>6) одбрамбена индустрија, размена и транзит наоружања и војне опреме;</p>
				<p>7) организација војске, структура, опремање и руковођење Војском, администрација и управљање људским ресурсима;</p>
				<p>8) очување животне средине и контрола загађености изазване војним активностима;</p>
				<p>9) војно образовање и обука;</p>
				<p>10) војна полиција;</p>
				<p>11) војна медицина;</p>
				<p>12) војна култура и историја;</p>
				<p>13) војни спорт, и</p>
				<p>14) друге области од заједничког интереса, о којима се надлежни органи Страна договоре.</p>
				<p class="bold">Члан 5.</p>
				<p class="bold">ОБЛИЦИ САРАДЊЕ</p>
				<p>Сарадња између Страна оствариваће се кроз следеће облике:</p>
				<p>1) сусрете министара одбране, начелника генералштабова, њихових заменика и других овлашћених представника;</p>
				<p>2) размену искустава између експерата Страна;</p>
				<p>3) разговоре, консултације, сусрете и учешће на симпозијумима, конференцијама, семинарима и курсевима;</p>
				<p>4) организација и одржавање обуке и војних вежби;</p>
				<p>5) размена посматрача на војним вежбама;</p>
				<p>6) учествовање у мировним и хуманитарним операцијама;</p>
				<p>7) посете војним јединицама;</p>
				<p>8) размену културних и спортских активности, и</p>
				<p>9) друге војне области које могу бити од међусобног интереса за надлежне органе Страна. </p>
				<p class="bold">Члан 6.</p>
				<p class="bold">САРАДЊА У ОБЛАСТИ ОДБРАМБЕНИХ МАТЕРИЈАЛНИХ СРЕДСТАВА</p>
				<p>1. Ради регулисања активности које се односе на наоружање и војну опрему, у складу са националним прописима Страна, Стране се договарају о могућој сарадњи у погледу следећих категорија наоружања:</p>
				<p>1) бродови и сродна опрема за војне потребе;</p>
				<p>2) војни авиони и хеликоптери и сродна опрема;</p>
				<p>3) тенкови и возила за војне потребе;</p>
				<p>4) аутоматско ватрено оружје и пратећа муниција; </p>
				<p>5) оружје средњег и великог калибра и пратећа муниција;</p>
				<p>6) бомбе, мине (изузимајући противпешадијске мине), ракетни пројектили, торпеда и пратећа опрема за осматрање;</p>
				<p>7) барут, експлозиви и експлозивна пуњења за војне потребе;</p>
				<p>8) електронски, електро-оптички и фотографски системи и слична опрема за војну употребу;</p>
				<p>9) специјално израђена оклопна техничка средства;</p>
				<p>10) специфична материјална средства за војну обуку;</p>
				<p>11) машине и опрема пројектовани за израду, тестирање и контролу оружја и муниције, и </p>
				<p>12) специјална опрема произведена за војне потребе.</p>
				<p>2. Заједничка набавка материјалних средстава за које постоји интересовање једне од Страна, врши се у складу са овим споразумом и спроводи директним пословањем међу државама или преко предузећа која су Стране за то овластиле.</p>
				<p>3. Страна која увози обавезује се да набављену опрему не извози трећим странама без претходне писане сагласности Стране која је извозник. </p>
				<p class="bold">Члан 7.</p>
				<p class="bold">ФИНАНСИЈСКА ПИТАЊА</p>
				<p>1. Свака од Страна одговорна је за своје трошкове настале током спровођења овог споразума, укључујући:</p>
				<p>1) путне трошкове, трошкове исхране и смештаја, плате, здравствено осигурање и осигурање од несрећних случајева и све друге додатке који припадају њиховом особљу сагласно њиховим прописима;</p>
				<p>2) трошкове медицинских и стоматолошких услуга, као и оне настале услед евакуације сопственог болесног, рањеног или преминулог особља.</p>
				<p>2. Страна прималац, у случају потребе, обезбеђује бесплатну хитну здравствену помоћ, особљу Стране пошиљаоца док борави на њеној територији.</p>
				<p>3. Све активности које се спроводе сагласно овом споразуму, зависе од расположивости финансијских средстава Страна. </p>
				<p class="bold">Члан 8.</p>
				<p class="bold">НАКНАДА ШТЕТЕ </p>
				<p>1. Накнада за било коју штету коју припадници Стране пошиљаоца нанесу имовини Стране примаоца током мисије/вежбе и других области сарадње сагласно овом споразуму, надокнадиће Страна пошиљалац. </p>
				<p>2. Ако су Стране заједнички одговорне за било какав губитак или штету нанесену током или у вези са активностима у складу са овим споразумом, укључујући и сваки губитак или штету нанесену трећој страни, Стране према заједничком договору надокнађују тај губитак или штету.</p>
				<p class="bold">Члан 9.</p>
				<p class="bold">ИНТЕЛЕКТУАЛНА СВОЈИНА</p>
				<p>Стране се обавезују да спроведу потребне поступке у циљу заштите интелектуалне својине која настане из иницијатива спроведених у складу са овим споразумом, у складу са националним законодавством држава Страна и међународним споразумима у овој области које Стране потпишу.</p>
				<p class="bold">Члан 10.</p>
				<p class="bold">РЕШАВАЊЕ СПОРОВА</p>
				<p>Сваки спор који евентуално настане приликом тумачења или примене овог споразума, решаваће се искључиво консултацијама и преговорима између Страна, дипломатским путем, без посредовања треће стране.</p>
				<p class="bold">Члан 11.</p>
				<p class="bold">СТУПАЊЕ НА СНАГУ</p>
				<p>1. Овај споразум ступа на снагу даном пријема другог од два обавештења којим Стране једна другу званично обавештавају дипломатским путем да су, у складу са својим националним законодавством, спровеле поступак неопходан за ступање на снагу овог споразума. </p>
				<p>2. Даном ступања на снагу овог споразума, престаје да важи Споразум о сарадњи у области одбране између Савета министара Србије и Црне Горе и Владе Републике Италије, потписан у Риму 19. новембра 2003. године.</p>
				<p class="bold">Члан 12.</p>
				<p class="bold">ИЗМЕНЕ И ДОПУНЕ </p>
				<p>1. Овај споразум може бити измењен и допуњен уз узајамну писану сагласност Страна.</p>
				<p>2. Измене и допуне Споразума ступају на снагу сагласно члану 11. став 1. овог споразума.</p>
				<p class="bold">Члан 13.</p>
				<p class="bold">ПЕРИОД ВАЖЕЊА И ОТКАЗИВАЊЕ</p>
				<p>1. Овај споразум закључује се на неодређен период и остаће на снази све док Стране или једна од Страна не одлучи да га откаже.</p>
				<p>2. Свака од Страна може да откаже овај споразум у било које време, писаним обавештењем другој Страни. У том случају, Споразум престаје да важи деведесет (90) дана након што друга Страна прими обавештење, дипломатским путем.</p>
				<p>3. У случају престанка важења овог споразума, све активности започете у периоду док је овај споразум на снази биће реализоване под истим условима под којима су и започете, осим ако Стране не одлуче другачије.</p>
				<p>КАО ПОТВРДУ ТОГА, доле потписани, прописно овлашћени од стране својих Влада, потписали су овај споразум.</p>
				<p>Сачињено у Београду, 16. децембра 2013. године, у по два истоветна примерка, сваки на српском, италијанском и енглеском језику. У случају различитог тумачења овог споразума, меродаван је текст на енглеском језику.</p>
				<p>&nbsp; &nbsp;</p>
				<table class="tabela-bez-bordera">
					<tbody>
						<tr>
							<td>
								<p><span class="bold">ЗА ВЛАДУ</span></p>
								<p><span class="bold">РЕПУБЛИКЕ СРБИЈЕ</span></p>
								<p>Небојша Родић, </p>
								<p>министар одбране</p>
							</td>
							<td>
								<p class="potpis"><span class="bold">ЗА ВЛАДУ</span></p>
								<p class="potpis"><span class="bold">РЕПУБЛИКЕ ИТАЛИЈЕ</span></p>
								<p class="potpis">Марио Мауро, </p>
								<p class="potpis">министар одбране</p>
							</td>
						</tr>
					</tbody>
				</table>
				<p class="clan">Члан 3.</p>
				<p>Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.</p>
	</div>





	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p>На основу члана 112. став 1. тачка 2. Устава Републике Србије, доносим</p>
				<p class="ukaz">УКАЗ</p>
				<p class="ukaz-naslov">о проглашењу Закона о потврђивању Споразума између Владе Републике Србије и Владе Републике Гватемале о укидању виза за носиоце дипломатских и службених пасоша</p>
				<p>Проглашава се Закон о потврђивању Споразума између Владе Републике Србије и Владе Републике Гватемале о укидању виза за носиоце дипломатских и службених пасоша, који је донела Народна скупштина Републике Србије, на Петој седници Првог редовног заседања у 2017. години, 29. маја 2017. године.</p>
				<p class="potpis">ПР број 39</p>
				<p class="potpis">У Београду, 29. маја 2017. године</p>
				<p class="potpis">Председник Републике,</p>
				<p class="potpis"><span class="bold">Томислав Николић, </span>с.р.</p>
				<p class="odluka-zakon">ЗАКОН</p>
				<p class="odluka-zakon">о потврђивању Споразума између Владе Републике Србије и Владе Републике Гватемале о укидању виза за носиоце дипломатских и службених пасоша</p>
				<p class="centar">"Службени гласник РС - Међународни уговори", 
				број 4 од 30. маја 2017.</p>
				<p class="clan">Члан 1.</p>
				<p>Потврђује се Споразум између Владе Републике Србије и Владе Републике Гватемале о укидању виза за носиоце дипломатских и службених пасоша, који је потписан у Београду, 10. новембра 2016. године, у оригиналу на српском, шпанском и енглеском језику.</p>
				<p class="clan">Члан 2.</p>
				<p>Текст Споразума у оригиналу на српском језику гласи:</p>
				<p class="bold">СПОРАЗУМ<br>ИЗМЕЂУ ВЛАДЕ РЕПУБЛИКЕ СРБИЈЕ<br> И ВЛАДЕ РЕПУБЛИКЕ ГВАТЕМАЛЕ О УКИДАЊУ <br>ВИЗА ЗА НОСИОЦЕ ДИПЛОМАТСКИХ <br>И СЛУЖБЕНИХ ПАСОША</p>
				<p>Влада Републике Србије </p>
				<p>и</p>
				<p>Влада Републике Гватемале </p>
				<p>(у даљем тексту „уговорне стране”),</p>
				<p>У жељи да ојачају пријатељске везе и сарадњу између ове две државе,</p>
				<p>Увиђајући потребу за олакшавањем путовања на територије држава уговорних страна држављана обе државе, носилаца дипломатских и службених пасоша,</p>
				<p>Сагласиле су се о следећем: </p>
				<p class="clan">Члан 1.</p>
				<p>Држављани државе сваке уговорне стране, носиоци важећих дипломатских или службених пасоша, који нису акредитовани на територији државе друге уговорне стране, моћи ће да уђу, прелазе преко, бораве и напусте територију државе друге уговорне стране без прибављања визе за период до деведесет (90) дана од датума уласка.</p>
				<p class="clan">Члан 2.</p>
				<p>Продужење периода из члана 1. овог споразума одобравају надлежни органи државе домаћина једнократно на исти период у складу са националним законодавством.</p>
				<p class="clan">Члан 3.</p>
				<p>Држављани држава сваке уговорне стране, носиоци важећих дипломатских или службених пасоша, који су чланови дипломатско-конзуларног представништва или званични представници међународних организација акредитованих на територији државе друге уговорне стране, као и чланови њихових породица који чине део домаћинства, а носиоци су важећег дипломатског или службеног пасоша, могу да уђу, прелазе преко, бораве и напусте територију државе друге уговорне стране без визе за период трајања њиховог мандата, под условом да су испунили захтеве акредитације друге уговорне стране у року од тридесет (30) дана по доласку на територију државе друге уговорне стране.</p>
				<p class="clan">Члан 4.</p>
				<p>Држављани државе сваке уговорне стране, носиоци важећих дипломатских или службених пасоша могу да уђу, прелазе преко, и напусте територију државе друге уговорне стране на свим граничним прелазима отвореним за међународни путнички саобраћај. </p>
				<p class="clan">Члан 5.</p>
				<p>Држављани државе сваке уговорне стране, носиоци важећих дипломатских или службених пасоша придржаваће се важећих закона и прописа током боравка на територији државе друге уговорне стране. </p>
				<p class="clan">Члан 6.</p>
				<p>Овим споразумом се не ускраћује право надлежних органа било које уговорне стране да одбије улазак или да скрати боравак држављана државе друге уговорне стране, носилаца важећих дипломатских или службених пасоша које сматрају непожељним. </p>
				<p class="clan">Члан 7.</p>
				<p>1. Уговорне стране размењују дипломатским путем узорке важећих дипломатских и службених пасоша у року од тридесет (30) дана од дана потписивања овог споразума. </p>
				<p>2. У случају увођења нових дипломатских или службених пасоша или измене постојећих, уговорне стране достављају једна другој узорке тих пасоша, као и детаљне информације о њиховој примени, дипломатским путем, најкасније тридесет (30) дана пре њихове примене. </p>
				<p class="clan">Члан 8.</p>
				<p>Из разлога јавне безбедности, јавног реда или заштите здравља, свака уговорна страна може суспендовати примену овог споразума у целини или делимично. О свакој таквој мери као и њеном повлачењу, друга уговорна страна биће обавештена у најкраћем могућем року, дипломатским путем. </p>
				<p class="clan">Члан 9.</p>
				<p>1. Овај споразум се закључује на неограничено време и ступа на снагу тридесет (30) дана од дана пријема друге дипломатске ноте којом уговорне стране обавештавају једна другу да су испуњени услови прописани њиховим националним законодавством за ступање на снагу овог споразума. </p>
				<p>2. Свака уговорна страна може захтевати, писменим путем, измену или допуну овог споразума. Измене или допуне споразума о којима су се уговорне стране сагласиле ступају на снагу на начин како је предвиђено у ставу 1. овог члана. </p>
				<p>3. Свака уговорна страна може у било ком тренутку отказати овај споразум дипломатским путем. Отказивање ступа на снагу деведесет (90) дана од дана пријема обавештења. </p>
				<p>Сачињено у Београду, дана 10. новембра 2016. године у два оригинална примерка, на српском, шпанском и енглеском језику при чему су сви текстови једнако веродостојни. У случају разлике у тумачењу, меродаван је текст на енглеском језику. </p>
				<table class="tabela-bez-bordera">
					<tbody>
						<tr>
							<td class="auto-style1">
								<p>ЗА ВЛАДУ</p>
								<p>РЕПУБЛИКЕ СРБИЈЕ</p>
								<p>Ивица Дачић, с.р.</p>
							</td>
							<td class="auto-style1">
								<p>ЗА ВЛАДУ</p>
								<p>РЕПУБЛИКЕ ГВАТЕМАЛЕ</p>
								<p>К. Р. Моралес Москосо, с.р.</p>
							</td>
						</tr>
					</tbody>
				</table>
				<p class="clan">Члан 3.</p>
				<p>Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.</p>
	</div>


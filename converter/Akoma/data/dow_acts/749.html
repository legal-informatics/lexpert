


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
}
</style>


	<div class="story">
			<p class="Basic-Paragraph">На основу члана 112. став 1. тачка 2. Устава Републике Србије, доносим</p>
			<p class="ukaz">УКАЗ</p>
			<p class="ukaz">о проглашењу Закона о потврђивању Споразума између Владе Републике Србије и Владе Румуније о узајамној заштити размењених тајних података</p>
			<p class="Basic-Paragraph">Проглашава се Закон о потврђивању Споразума између Владе Републике Србије и Владе Румуније о узајамној заштити размењених тајних података, који је донела Народна скупштина Републике Србије, на седници Десетог ванредног заседања у Једанаестом сазиву, 25. септембра 2018. године.</p>
			<p class="potpis">ПР број 125</p>
			<p class="potpis">У Београду, 26. септембра 2018. године</p>
			<p class="potpis">Председник Републике,</p>
			<p class="potpis"><span class="bold">Александар Вучић, </span>с.р.</p>
			<p class="odluka-zakon">ЗАКОН</p>
			<p class="odluka-zakon">о потврђивању Споразума између Владе Републике Србије и Владе Румуније о узајамној заштити размењених тајних података</p>
			<p class="centar">"Службени гласник РС - Међународни уговори", број 
			12 од 27. септембра 2018.</p>
			<p class="clan">Члан 1.</p>
			<p class="Basic-Paragraph">Потврђује се Споразум између Владе Републике Србије и Владе Румуније о узајамној заштити размењених тајних података, потписан 8. фебруара 2017. године, у Букурешту, у оригиналу на српском, румунском и енглеском језику.</p>
			<p class="clan">Члан 2.</p>
			<p class="Basic-Paragraph">Текст Споразума у оригиналу на српском језику гласи:</p>
			<p class="bold">СПОРАЗУМ<br>ИЗМЕЂУ ВЛАДЕ РЕПУБЛИКЕ СРБИЈЕ И ВЛАДЕ РУМУНИЈЕ О УЗАЈАМНОЈ ЗАШТИТИ РАЗМЕЊЕНИХ ТАЈНИХ ПОДАТАКА</p>
			<p class="bold">Преамбула </p>
			<p class="Basic-Paragraph">Влада Републике Србије и Влада Румуније (у даљем тексту: Стране), увиђајући да добра сарадња може захтевати размену тајних података између Страна, непосредно или прекo правних лица држава Страна,</p>
			<p class="Basic-Paragraph">у жељи да утврде правни оквир за узајамну заштиту тајних података који ће важити за све будуће споразуме и уговоре о сарадњи који садрже или предвиђају приступ тајним подацима и који ће бити примењен између Страна или између правних лица држава Страна. </p>
			<p class="Basic-Paragraph">споразумеле су се следеће:</p>
			<p class="bold">Члан 1.<br>Циљ и предмет</p>
			<p class="Basic-Paragraph">(1) Циљ овог споразума је да обезбеди заштиту тајних података који се размене или створе у сарадњи између Страна или између правних лица држава Страна. </p>
			<p class="Basic-Paragraph">(2) Овај споразум се примењује на сваку активност која укључује размену тајних података која се обавља или ће бити обављена између Страна или између правних лица држава Страна. </p>
			<p class="Basic-Paragraph">(3) Овај споразум не утиче на обавезе Странa које произлазе из других међународних споразума са трећим странама и не користи се против интереса, безбедности и територијалног интегритета других држава. </p>
			<p class="bold">Члан 2.<br>Дефиниције </p>
			<p class="Basic-Paragraph">У овом споразуму, користе се следеће дефиниције: </p>
			<p class="Basic-Paragraph">а) <span class="bold">тајни подаци</span><span class="bold"> </span>јесу сви подаци, документи или материјал, без обзира на њихов облик, којима је додељен одређени степен тајности у складу са законодавством држава Страна и који захтевају заштиту од неовлашћеног откривања или неког другог облика угрожавања;</p>
			<p class="Basic-Paragraph">b) <span class="bold">степен тајности </span>јесте ознака која, према законодавству државе Стране, одређује нека ограничења у погледу приступа тајним подацима и мера заштите; </p>
			<p class="Basic-Paragraph">c) <span class="bold">страна давалац </span>јесте страна, укључујући било које друго правно лице државе Стране која ствара тајне податке и уступа их другој Страни; </p>
			<p class="Basic-Paragraph">d) <span class="bold">страна прималац </span>јесте страна, укључујући било које друго правно лице државе Стране која прима тајне податке од друге Стране;</p>
			<p class="Basic-Paragraph">e) <span class="bold">уговор с тајним подацима </span>јесте уговор који садржи или укључује тајне податке; </p>
			<p class="Basic-Paragraph">f) <span class="bold">безбедносни сертификат за физичка лица</span><span class="bold"> </span>јесте документ издат у складу са законодавством државе Стране на основу спроведене безбедносне провере окончане позитивном одлуком која омогућава лицу да му се одобри приступ и руковање тајним подацима; </p>
			<p class="Basic-Paragraph">g) <span class="bold">безбедносни сертификат за правна лица </span>јесте документ издат у складу са законодавством државе Стране на основу спроведене безбедносне провере окончане позитивном одлуком која треба да омогући правном лицу да изврши активности у вези са уговором с тајним подацима; </p>
			<p class="Basic-Paragraph">h) <span class="bold">надлежни безбедносни органи </span>су органи наведени у члану 3. овог споразума, овлашћени на националном нивоу да у складу са законодавством држава Страна, обезбеђују јединствену примену мера за заштиту тајних података; </p>
			<p class="Basic-Paragraph">i) <span class="bold">принцип „</span><span class="bold">потребно је да зна” </span>јесте принцип по коме одређеном лицу може бити одобрен приступ тајним подацима, само ако је то потребно за обављање његових службених дужности или задатака;</p>
			<p class="Basic-Paragraph">j) <span class="bold">компромитовање</span><span class="bold"> </span>јесте сваки облик злоупотребе, супротан националном законодавству, који за последицу има штету или неовлашћени приступ, измену, откривање или уништавање тајних података, као и свако друго поступање или непоступање које за последицу има губитак поверљивости, интегритета или расположивости.</p>
			<p class="bold">Члан 3.<br>Надлежни безбедносни органи </p>
			<p class="Basic-Paragraph">(1) Надлежни безбедносни органи одговорни за примену овог споразума су:</p>
			<p class="Basic-Paragraph">За Републику Србију:</p>
			<p class="Basic-Paragraph">Канцеларија Савета за Националну безбедност и заштиту тајних података.</p>
			<p class="Basic-Paragraph">За Румунију:</p>
			<p class="Basic-Paragraph">Oficiul Registrului Naţional al Informaţiilor Secrete de Stat.</p>
			<p class="Basic-Paragraph">(2) Стране се узајамно обавештавају дипломатским путем о свакој промени у вези са надлежним безбедносним органима.</p>
			<p class="bold">Члан 4.<br>Степени тајности </p>
			<p class="Basic-Paragraph">(1) Еквивалентност националних степена тајности је следећа:</p>
			<table class="tabela-sa-borderom">
				<colgroup>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph">За Републику Србију</p>
						</td>
						<td class="No-Table-Style">
							<p class="Basic-Paragraph">За Румунију</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">ДРЖАВНА ТАЈНА</p>
						</td>
						<td class="No-Table-Style">
							<p class="Basic-Paragraph">STRICT SECRET DE IMPORTANŢĂ DEOSEBITĂ</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">СТРОГО ПОВЕРЉИВО</p>
						</td>
						<td class="No-Table-Style">
							<p class="Basic-Paragraph">STRICT SECRET</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">ПОВЕРЉИВО</p>
						</td>
						<td class="No-Table-Style">
							<p class="Basic-Paragraph">SECRET</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">ИНТЕРНО</p>
						</td>
						<td class="No-Table-Style">
							<p class="Basic-Paragraph">SECRET DE SERVICIU</p>
						</td>
					</tr>
				</tbody>
			</table>
			<p class="Basic-Paragraph">(2) Страна давалац обавештава, без одлагања, Страну примаоца о свим променама степена тајности уступљених тајних података. </p>
			<p class="Basic-Paragraph">(3) Страна давалац обавештава Страну примаоца о свим додатним условима уступања или органичењима употребе уступљених тајних података.</p>
			<p class="Basic-Paragraph">(4) Страна прималац обезбеђује да тајни подаци буду означени еквивалентним националним степеном тајности у складу са ставом 1. овог члана.</p>
			<p class="Basic-Paragraph">(5) Стране се узајамно обавештавају о свим променама у вези са националним степенима тајности. </p>
			<p class="bold">Члан 5.<br>Заштита тајних података</p>
			<p class="Basic-Paragraph">(1) Страна прималац пружа свим примљеним подацима исту заштиту као националним тајним подацима еквивалентног степена тајности, у складу са чланом 4. овог споразума. </p>
			<p class="Basic-Paragraph">(2) Одредбе овог споразума, неће се тумачити тако да доводе у питање национално законодавство Страна у вези са приступом документима од јавног значаја или приступом подацима јавног карактера, заштитом личних података или заштитом тајних података. </p>
			<p class="Basic-Paragraph">(3) Свака Страна обезбеђује примену одговарајућих мера за заштиту тајних података који се обрађују, чувају или преносе у комуникационо-информационим системима. Те мере обезбеђују поверљивост, интегритет и расположивост и, по потреби, непорецивост и аутентичност тајних података, као и одговарајући степен одговорности и доказивости радњи у вези с тим подацима.</p>
			<p class="bold">Члан 6.<br>Откривање и коришћење тајних података</p>
			<p class="Basic-Paragraph">(1) Свака Страна обезбеђује да тајни подаци који се доставе или размене према овом споразуму буду заштићени од:</p>
			<p class="Basic-Paragraph">a) снижења или скидања степена тајности без претходног писменог одобрења или на захтев Стране даваоца; </p>
			<p class="Basic-Paragraph">b) коришћења у друге сврхе, осим у оне за које су достављени; </p>
			<p class="Basic-Paragraph">c) откривања било којој трећој држави, међународној организацији, лицу или правном лицу без претходног писменог одобрења Стране даваоца.</p>
			<p class="Basic-Paragraph">(2) Уколико било који други споразум који се закључи између Страна садржи строжа правила у вези са разменом или заштитом тајних податка, примењују се та правила.</p>
			<p class="bold">Члан 7.<br>Приступ тајним подацима</p>
			<p class="Basic-Paragraph">(1) Приступ подацима степена ПОВЕРЉИВО/SECRET и вишем и/или локацијама и објектима у којима се изводе активности које укључују те податке, дозвољен је, уз поштовање принципа „потребно је да зна”, само лицима која су овлашћена и имају сертификат о безбедносној провери лица који важи за степен тајности података за које се захтева приступ.</p>
			<p class="Basic-Paragraph">(2) Приступ подацима степена ИНТЕРНО/SECRET DE SERVICIU ограничен је на она лица која поступају према принципу „потребно је да зна”, под условом да испуњавају захтеве за приступ тим тајним подацима у складу са националним законодавством Страна.</p>
			<p class="Basic-Paragraph">(3) Свака Страна обезбеђује да сва лица којима се одобри приступ тајним подацима буду обавештена о својој одговорности да заштите те податке у складу са одговарајућим безбедносним прописима. </p>
			<p class="bold">Члан 8.<br>Превод и умножавање тајних података</p>
			<p class="Basic-Paragraph">(1) Сви преводи и умножени примерци тајних података означавају се одговарајућим националним степеном тајности и заштићују као оригинални тајни подаци.</p>
			<p class="Basic-Paragraph">(2) Све преводе и умножене примерке тајних података израђују лица која имају одговарајуће сертификате о безбедносној провери физичких лица.</p>
			<p class="Basic-Paragraph">(3) Сви преводи тајних података имају прикладну напомену на језику превода којом се указује да садрже тајне податке Стране даваоца.</p>
			<p class="Basic-Paragraph">(4) Тајни подаци означени ДРЖАВНА ТАЈНА/STRICT SECRET DE IMPORTANŢĂ DEOSEBITĂ преводе се или умножавају само на основу претходног писменог одобрења Стране даваоца.</p>
			<p class="Basic-Paragraph">(5) Сви умножени примерци и преводи стављају се под исте заштитне мере као оригинални подаци. Умножени примерци се ограничавају на број који се захтева у службене сврхе. </p>
			<p class="bold">Члан 9.<br>Уништавање тајних података</p>
			<p class="Basic-Paragraph">(1) Тајни подаци се уништавају у складу са националним законодавством Стране примаоца на начин који онемогућава њихову делимичну или потпуну реконструкцију. </p>
			<p class="Basic-Paragraph">(2) Тајни подаци се уништавају само уз претходно писмено одобрење Стране даваоца или на њен захтев. </p>
			<p class="Basic-Paragraph">(3) Подаци степена ДРЖАВНА ТАЈНА/STRICT SECRET DE IMPORTANŢĂ DEOSEBITĂ степена се не уништавају, већ се враћају Страни даваоцу, пошто Страна прималац процени да јој више нису потребни. </p>
			<p class="Basic-Paragraph">(4) Страна прималац писмено обавештава Страну даваоца о уништавању тајних података.</p>
			<p class="Basic-Paragraph">(5) У случају ситуације која онемогућава заштиту и враћање тајних податка који су створени или уступљени према овом споразуму, тајни подаци се одмах уништавају. Страна прималац обавештава благовремено надлежни безбедносни орган о уништавању тајних података. </p>
			<p class="bold">Члан 10.<br>Пренос тајних података</p>
			<p class="Basic-Paragraph">(1) Тајни подаци се преносе дипломатским путем, војним куриром или другим средствима која договоре надлежни безбедносни органи у складу с националним законодавством Стране која покреће пренос. Страна прималац писмено потврђује пријем тајних података. </p>
			<p class="Basic-Paragraph">(2) Тајни подаци се преносе електронски у криптованом облику, коришћењем криптографских метода и средстава које су обострано прихватили надлежни безбедносни органи у складу са националним законодавством обе Стране. </p>
			<p class="Basic-Paragraph">(3) Уколико треба пренети већу пошиљку која садржи тајне податке, надлежни безбедносни органи се договарају о превозном средству, путном правцу и мерама безбедности за сваки такав случај појединачно.</p>
			<p class="bold">Члан 11.<br>Посете</p>
			<p class="Basic-Paragraph">(1) Посете које захтевају приступ тајним подацима на територији државе Стране домаћина подлежу претходном писменом одобрењу надлежног безбедносног органа Стране домаћина, у складу са њеним националним законодавством.</p>
			<p class="Basic-Paragraph">(2) Захтев за посете се подноси надлежном безбедносном органу Стране домаћина и садржи следеће податке који ће бити коришћени само у сврху те посете:</p>
			<p class="Basic-Paragraph">a) име и презиме посетиоца, датум и место рођења, држављанство и број путне исправе/личне карте;</p>
			<p class="Basic-Paragraph">b) функција посетиоца, уз детаљан опис послодавца кога представља; </p>
			<p class="Basic-Paragraph">c) детаљан опис пројекта у коме посетилац учествује; </p>
			<p class="Basic-Paragraph">d) потврда о сертификату о безбедносној провери посетиоца, његово важење и степен тајности података до кога се одобрава приступ;</p>
			<p class="Basic-Paragraph">e) назив, адреса, број телефона/факса, имејл адреса и лице за контакт код правног лица које ће бити посећено; </p>
			<p class="Basic-Paragraph">f) сврха посете, укључујући највиши степен тајност података о којима је реч;</p>
			<p class="Basic-Paragraph">g) датум и трајање посете; код чешћих посета, треба навести укупан период обухваћен тим посетама;</p>
			<p class="Basic-Paragraph">h) други подаци, према договору надлежних безбедносних органа;</p>
			<p class="Basic-Paragraph">i) датум и потпис надлежног безбедносног органа пошиљаоца.</p>
			<p class="Basic-Paragraph">(3) Захтев за посету се подноси најмање 20 дана пре обављања посете, осим ако надлежни безбедносни органи не одобре другачије. </p>
			<p class="Basic-Paragraph">(4) Надлежни безбедносни орган Стране који прима захтев за посету благовремено обавештава о својој одлуци надлежни безбедносни орган Стране подносиоца захтева.</p>
			<p class="Basic-Paragraph">(5) Када се посета одобри, надлежни безбедносни орган Стране домаћина доставља примерак захтева за посету руковаоцу правног лица које ће бити посећено.</p>
			<p class="Basic-Paragraph">(6) Посетиоци поступају у складу са безбедносним прописима и упутствима Стране домаћина. </p>
			<p class="Basic-Paragraph">(7) Надлежни безбедносни органи се могу договорити о списку посетилаца који су овлашћени да обављају чешће посете. Списак важи за почетни период од највише дванаест месеци и може бити продужен за додатни период који не прелази дванаест месеци. Захтев за чешће посете се подноси у складу са ставом (3) овог члана. Када се списак одобри, дотична правна лица могу непосредно организовати међусобне посете. </p>
			<p class="Basic-Paragraph">(8) Стране гарантују заштиту личних података у складу са својим националним законодавством. </p>
			<p class="bold">Члан 12.<br>Уговори са тајним подацима</p>
			<p class="Basic-Paragraph">(1) У случају да Страна или правни субјект на територији његове државе намерава да закључи уговор с тајним подацима који ће бити извршен у оквиру територије државе друге Стране, Страна на чијој територији се одвија извршење преузима одговорност за заштиту тајних података у вези са уговором у складу са законодавством своје државе и одредбама овог споразума. </p>
			<p class="Basic-Paragraph">(2) На захтев, надлежни безбедносни органи потврђују да ли су одговарајући сертификати о безбедносној провери правних лица и сертификати о безбедносној провери физичких лица издати предложеним уговарачима и лицима која учествују у преговорима за закључење уговора или у извршењу уговора с тајним подацима, пре него што приступе тајним подацима Стране даваоца. </p>
			<p class="Basic-Paragraph">(3) Сваки уговор с тајним подацима који се закључи између уговарача у складу са одредбама овог споразума укључује одговарајући безбедносни прилог у коме ће бити утврђени најмање следећи аспекти: </p>
			<p class="Basic-Paragraph">a) списак тајних података у вези са уговором с тајним подацима и њихови степени тајности;</p>
			<p class="Basic-Paragraph">b) процедура достављања промена степена тајности размењених података;</p>
			<p class="Basic-Paragraph">c) канали комуникације и средства електромагнетног преноса; </p>
			<p class="Basic-Paragraph">d) процедура транспорта тајних података; </p>
			<p class="Basic-Paragraph">e) обавеза обавештавања о сваком стварном или могућем компромитовању.</p>
			<p class="Basic-Paragraph">(4) Примерак безбедносног прилога уз сваки уговор с тајним подацима прослеђује се надлежном безбедносном органу Стране на чијој територији ће бити извршен уговор с тајним подацима, како би се омогућио адекватан безбедносни надзор и контрола. </p>
			<p class="Basic-Paragraph">(5) Уговори с тајним подацима који захтевају приступ подацима степена ИНТЕРНО/SECRET DE SERVICIU садрже одговарајућу одредбу у којој се утврђује минимум мера које треба применити у циљу заштите тих тајних податка. </p>
			<p class="Basic-Paragraph">(6) Сваки подуговарач мора испунити исте безбедносне услове као уговарач. </p>
			<p class="Basic-Paragraph">(7) Надлежни безбедносни органи могу се договорити о узајамним посетама, како би анализирали делотворност мера које је донео уговарач или подуговарач у циљу заштите тајних података укључених у уговор с тајним подацима.</p>
			<p class="Basic-Paragraph">(8) Стране обезбеђују заштиту ауторских права, права индустријске својине, укључујући патенте, пословне тајне и сва друга права у вези са тајним подацима који се размене између њихових држава у складу са њиховим националним законодавством.</p>
			<p class="Basic-Paragraph">(9) Надлежни безбедносни органи Страна могу се договорити о додатним детаљним процедурама у вези са уговором с тајним подацима.</p>
			<p class="bold">Члан 13.<br>Безбедносна сарадња</p>
			<p class="Basic-Paragraph">(1) Како би остварили и применили сличне стандарде безбедности, надлежни безбедносни органи, на захтев, достављају међусобно податке о својим националним безбедносним стандардима, процедурама и пракси у заштити тајних података. У том циљу, надлежни безбедносни органи могу обавити узајамне посете.</p>
			<p class="Basic-Paragraph">(2) У случају потребе, надлежни безбедносни органи могу закључити безбедносне аранжмане о посебним техничким аспектима у вези са применом овог споразума. </p>
			<p class="Basic-Paragraph">(3) Надлежни безбедносни органи се, према потреби, узајамно обавештавају о свим посебним безбедносним ризицима који могу да угрозе уступљене тајне податке.</p>
			<p class="Basic-Paragraph">(4) На захтев, надлежни безбедносни органи Страна, узимајући у обзир законодавство својих држава, пружају међусобну помоћ у поступку издавања сертификата о безбедносној провери за физичка лица и сертификата о безбедносној провери за правна лица за своје држављане који бораве или за правна лица која се налазе на територији државе друге Стране.</p>
			<p class="Basic-Paragraph">(5) Надлежни безбедносни органи се узајамно обавештавају о свим изменама које се тичу сертификата о безбедносној провери физичких лица и сертификата о безбедносној провери правних лица који су у вези са сарадњом према овом споразуму.</p>
			<p class="Basic-Paragraph">(6) Стране међусобно признају своје сертификате о безбедносној провери физичких и правних лица који су издати држављанима и правним лицима у њиховим државама у складу са њиховим националним законодавством у вези са приступом тајним подацима који су размењени у складу са овим споразумом. </p>
			<p class="Basic-Paragraph">(7) Безбедносно-обавештајне и полицијске службе држава Страна могу сарађивати и непосредно размењивати оперативне и/или обавештајне податке у складу са националним законодавством. </p>
			<p class="bold">Члан 14.<br>Компромитовање тајних података</p>
			<p class="Basic-Paragraph">(1) Стране предузимају све одговарајуће мере, у складу са својим националним законодавством, како би утврдиле околности у случају да је познато или се основано сумња да су тајни подаци компромитовани. </p>
			<p class="Basic-Paragraph">(2) У случају компромитовања које укључује тајне податке које је створила или примила друга Страна, надлежни безбедносни орган на територији чије државе се догодило компромитовање обавештава о томе, што је пре могуће, надлежни безбедносни орган Стране даваоца и примењује одговарајуће мере у складу са националним законодавством. Стране, по потреби, сарађују током наведеног поступка. </p>
			<p class="Basic-Paragraph">(3) У случају да се компромитовање догоди на територији треће државе, надлежни безбедносни орган Стране пошиљаоца предузима радње из става 2. овог члана.</p>
			<p class="Basic-Paragraph">(4) Надлежни безбедносни орган Стране примаоца писмено обавештава надлежни безбедносни орган Стране даваоца о околностима компромитовања, обиму штете, предузетим мерама за њено смањење и резултатима поступка који се помињу у ставу 2. овог члана. То обавештење треба да садржи довољно појединости, тако да Страна прималац може потпуно да процени последице.</p>
			<p class="bold">Члан 15.<br>Тумачење и спорови </p>
			<p class="Basic-Paragraph">Сваки спор између Страна у вези са тумачењем или применом овог споразума решава се искључиво путем консултација између Страна. </p>
			<p class="bold">Члан 16.<br>Трошкови </p>
			<p class="Basic-Paragraph">Свака Страна сноси своје трошкове који настану у примени овог споразума. </p>
			<p class="bold">Члан 17.<br>Завршне одредбе</p>
			<p class="Basic-Paragraph">(1) Овај споразум се закључује на неодређено време и подлеже потврђивању у складу са процедурама националног законодавства Страна и ступа на снагу првог дана следећег месеца после датума последњег обавештења достављеног дипломатским путем којим се Стране узајамно обавештавају да су испуњени потребни услови за ступање на снагу овог споразума.</p>
			<p class="Basic-Paragraph">(2) Измене и допуне овог споразума врше се на основу сагласности обе Стране. Те измене и допуне ступају на снагу у складу са ставом (1) овог члана.</p>
			<p class="Basic-Paragraph">(3) Свака Страна може у сваком тренутку писмено отказати овај споразум. У том случају, важење овог споразума истиче после шест (6) месеци од дана када друга Страна прими обавештење о отказу.</p>
			<p class="Basic-Paragraph">(4) Без обзира на отказ овог споразума, сви тајни подаци уступљени према овом споразуму су и даље заштићени у складу са одредбама Споразума, док Страна давалац не ослободи од ове обавезе Страну примаоца. </p>
			<p class="Basic-Paragraph">(5) Стране се одмах узајамно обавештавају о свакој промени националног законодавства која утиче на заштиту тајних података уступљених према овом споразуму. У случају промена, Стране обављају консултације да би размотриле могуће измене овог споразума. У међувремену, тајни подаци су и даље заштићени, као што је предвиђено овим споразумом, осим ако Страна давалац не захтева другачије у писменом облику. </p>
			<p class="Basic-Paragraph">(6) Ступањем на снагу овог споразума престаје да важи Споразум између Министарства одбране Републике Србије и Министарства националне одбране Румуније о заштити размењених тајних војних података потписан у Букурешту 6. јуна и у Београду 27. јула 2013. године.</p>
			<p class="Basic-Paragraph">Сачињено у Букурешту, 8 фебруара 2017. године, у два оригинала на српском, румунском и енглеском језику, при чему су сви текстови подједнако веродостојни. У случају неслагања у тумачењу, меродаван је текст на енглеском језику. </p>
			<p class="Basic-Paragraph">Потврђујући наведено, доле потписани прописно овлашћени представници својих влада потписали су овај споразум.</p>
			<table class="tabela-bez-bordera">
				<colgroup>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph">За Владу Републике Србије</p>
							<p class="Basic-Paragraph">др Горан Матић,</p>
							<p class="Basic-Paragraph">директор Канцеларије Савета за националну безбедност и заштиту тајних података</p>
						</td>
						<td class="No-Table-Style">
							<p class="auto-style1">За Владу Румуније</p>
							<p class="auto-style1">др Мариус Петреску,</p>
							<p class="auto-style1">државни секретар,<br>директор Националне канцеларије за тајне податке</p>
						</td>
					</tr>
				</tbody>
			</table>
			<p class="clan">Члан 3.</p>
			<p class="Basic-Paragraph">Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.</p>
	</div>


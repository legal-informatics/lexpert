


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
}
</style>


	<div class="story">
			<p class="Basic-Paragraph">На основу члана 112. став 1. тачка 2. Устава Републике Србије, доносим</p>
			<p class="ukaz">УКАЗ</p>
			<p class="ukaz-naslov">о проглашењу Закона о потврђивању Оквирног споразума између Владе Републике Србије и Владе Народне Републике Кине о обезбеђењу Републици Србији концесионалног зајма Народне Републике Кине</p>
			<p class="Basic-Paragraph">Проглашава се Закон о потврђивању Оквирног споразума између Владе Републике Србије и Владе Народне Републике Кине о обезбеђењу Републици Србији концесионалног зајма Народне Републике Кине, који је донела Народна скупштина Републике Србије, на Четвртој седници Другог редовног заседања, 7. децембра 2018. године.</p>
			<p class="potpis">ПР број 189</p>
			<p class="potpis">У Београду, 8. децембра 2018. године</p>
			<p class="potpis">Председник Републике,</p>
			<p class="potpis"><span class="bold">Александар Вучић, </span>с.р.</p>
			<p class="odluka-zakon">ЗАКОН</p>
			<p class="odluka-zakon">о потврђивању Оквирног споразума између Владе Републике Србије и Владе Народне Републике Кине о обезбеђењу Републици Србији концесионалног зајма Народне Републике Кине </p>
			<p class="centar">"Службени гласник РС - Међународни уговори", број 
			15 од 10. децембра 2018.</p>
			<p class="clan">Члан 1.</p>
			<p class="Basic-Paragraph">Потврђује се Оквирни споразум између Владе Републике Србије и Владе Народне Републике Кине о обезбеђењу Републици Србији концесионалног зајма Народне Републике Кине, закључен у Пекингу, 18. септембра 2018. године, у оригиналу на српском и кинеском језику.</p>
			<p class="clan">Члан 2.</p>
			<p class="Basic-Paragraph">Текст Оквирног споразума између Владе Републике Србије и Владе Народне Републике Кине о обезбеђењу Републици Србији концесионалног зајма Народне Републике Кине, у оригиналу на српском језику гласи:</p>
			<p class="bold">ОКВИРНИ СПОРАЗУМ<br>ИЗМЕЂУ ВЛАДЕ РЕПУБЛИКЕ СРБИЈЕ И ВЛАДЕ НАРОДНЕ РЕПУБЛИКЕ КИНЕ О ОБЕЗБЕЂЕЊУ РЕПУБЛИЦИ СРБИЈИ КОНЦЕСИОНАЛНОГ ЗАЈМА НАРОДНЕ РЕПУБЛИКЕ КИНЕ</p>
			<p class="Basic-Paragraph">Влада Републике Србије и Влада Народне Републике Кине, у циљу даљег развоја и јачања пријатељских односа и економске и техничке сарадње између две земље, постигли су следећи споразум:</p>
			<p class="bold">ЧЛАН 1</p>
			<p class="Basic-Paragraph">Влада Народне Републике Кине сагласна је да обезбеди концесиoнални зајам (у даљем тексту: Зајам) чији укупан износ не премашује RMB 1.436.850.000 кинеских јуана (једна милијарда четири стотине тридесет шест милиона осам стотина педесет хиљада кинеских јуана) преко кинеске Export-Import банке (Зајмодавац), Влади Републике Србије коју представља Министарство финансија, који ће се користити за спровођење пројекта изградње обилазнице око Београда о ком су се ове две стране договориле. Субвенционисана камата Зајма биће плаћена кинеској Export-Import банци директно од стране кинеске владе. </p>
			<p class="bold">ЧЛАН 2</p>
			<p class="Basic-Paragraph">Главни услови Зајма су следећи:</p>
			<p class="Basic-Paragraph">(1) Рок доспећа зајма је 20 година (укључујући период расположивости, период почека и период отплате, при чему период почека не прелази 5 година)</p>
			<p class="Basic-Paragraph">(2) Годишња каматна стопа Зајма је 2,5%.</p>
			<p class="bold">ЧЛАН 3</p>
			<p class="Basic-Paragraph">Пројекат финансиран горе поменутим Зајмом препознат је од стране две Владе и процењен и одобрен од стране Зајмодавца. Горе поменути зајам може бити поновно позајамљен на основу обостране процене и одобрења од стране Зајмодавца и институције за позајмљивање коју је одредила Влада Републике Србије.</p>
			<p class="bold">ЧЛАН 4</p>
			<p class="Basic-Paragraph">Посебан споразум о зајму за обезбеђивање Зајма биће потписан од стране Зајмодавца и Зајмопримца у складу са одредбама овог споразума након што пројекат за који се користи Зајам буде размотрен и одобрен.</p>
			<p class="Basic-Paragraph">Током периода спровођења овог споразума, уколико је потребно да се услови као што су износ, каматна стопа, период зајма или период почека, измене због посебних околности, а измењени услови не прелазе прописе наведене у оквирном споразуму, додатни споразум о зајму ће бити потписан од стране Зајмодавца и Зајмопримца; уколико услови прелазе прописе наведене у оквирном споразуму, додатни оквирни споразум ће бити потписан од стране две Владе.</p>
			<p class="bold">ЧЛАН 5</p>
			<p class="Basic-Paragraph">Владе Кине и Србије ће редовно проверавати спровођење Зајма и водиће консултације о релевантним питањима у вези са процесом спровођења овог споразума.</p>
			<p class="bold">ЧЛАН 6</p>
			<p class="Basic-Paragraph">Овај споразум ступа на снагу од датума његовог потписивања. Овај споразум ће важити три године, и аутоматски ће постати неважећи уколико Зајмодавац и Зајмопримац не потпишу Споразум о зајму за коришћење зајма у горе одређеном периоду.</p>
			<p class="Basic-Paragraph">Сачињено у два примерка у Пекингу 18. септембра 2018. на српском и кинеском језику, свака страна ће задржати један оригинални примерак. Оба примерка су подједнако аутентична.</p>
			<table class="tabela-bez-bordera">
				<colgroup>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph"><span class="bold">За и у име</span></p>
							<p class="Basic-Paragraph"><span class="bold">Владе Републике Србије</span></p>
							<p class="Basic-Paragraph">Синиша Мали, с.р.</p>
						</td>
						<td class="No-Table-Style">
							<p class="auto-style1"><span class="bold">За и у име</span></p>
							<p class="auto-style1"><span class="bold">Владе Народне Републике Кине</span></p>
							<p class="auto-style1">Ванг Сјао Тао, с.р. </p>
						</td>
					</tr>
				</tbody>
			</table>
			<p class="clan">Члан 3.</p>
			<p class="Basic-Paragraph">Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.</p>
	</div>

